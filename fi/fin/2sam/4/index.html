<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 4</strong></div><p><span class="verse"><a name="1">1</a>Kun Saulin poika kuuli Abnerin kuolleen Hebronissa, herposivat hänen  kätensä, ja koko Israel peljästyi.</span> <span class="verse"><a name="2">2</a>Ja Saulin pojalla oli partiojoukkojen päämiehinä kaksi miestä, toisen  nimi oli Baana ja toisen Reekab, beerotilaisen Rimmonin poikia,  benjaminilaisia; sillä Beerotkin luetaan kuuluvaksi Benjaminiin.</span> <span class="verse"><a name="3">3</a>Mutta beerotilaiset olivat paenneet Gittaimiin ja asuivat siellä  muukalaisina, niinkuin asuvat vielä tänäkin päivänä.</span> <span class="verse"><a name="4">4</a>Joonatanilla, Saulin pojalla, oli poika, joka oli rampa jaloistaan.  Hän oli viiden vuoden vanha, kun sanoma Saulista ja Joonatanista tuli  Jisreelistä; ja hänen hoitajansa otti hänet ja pakeni. Mutta kun tämä  hätääntyneenä pakeni, putosi poika ja tuli ontuvaksi; ja hänen nimensä  oli Mefiboset.</span> <span class="verse"><a name="5">5</a>Beerotilaisen Rimmonin pojat Reekab ja Baana lähtivät matkaan ja  tulivat päivän ollessa palavimmillaan Iisbosetin taloon, kun hän oli  puolipäivälevollansa.</span> <span class="verse"><a name="6">6</a>Ja katso, he tulivat sisälle taloon muka ottamaan nisuja, mutta  pistivät häntä vatsaan. Ja Reekab ja hänen veljensä Baana pääsivät  pakoon.</span> <span class="verse"><a name="7">7</a>He tulivat niinmuodoin taloon, kun hän lepäsi vuoteellansa  makuuhuoneessaan, pistivät hänet kuoliaaksi, löivät häneltä pään poikki  ja ottivat sen mukaansa. He kulkivat sitten Aromaan tietä koko yön,</span> <span class="verse"><a name="8">8</a>toivat Iisbosetin pään Daavidille Hebroniin ja sanoivat kuninkaalle:  "Katso, tässä on Iisbosetin, Saulin pojan, sinun vihamiehesi, pää,  hänen, joka väijyi sinun henkeäsi. Herra on tänä päivänä kostanut  Saulille ja hänen jälkeläisillensä herrani, kuninkaan, puolesta."</span> <span class="verse"><a name="9">9</a>Niin Daavid vastasi Reekabille ja hänen veljellensä Baanalle,  beerotilaisen Rimmonin pojille, ja sanoi heille: "Niin totta kuin Herra  elää, joka on vapahtanut minut kaikesta hädästä:</span> <span class="verse"><a name="10">10</a>sen, joka ilmoitti minulle ja sanoi: 'Katso, Saul on kuollut',  luullen tuovansa ilosanoman, minä otatin kiinni ja surmautin Siklagissa  antaakseni hänelle sanansaattajan palkan;</span> <span class="verse"><a name="11">11</a>eikö minun paljoa enemmän nyt, kun jumalattomat miehet ovat  murhanneet syyttömän miehen hänen omassa kodissaan, hänen vuoteeseensa,  ole vaadittava hänen verensä teidän kädestänne ja hävitettävä teidät  maan päältä?"</span> <span class="verse"><a name="12">12</a>Ja Daavid käski nuorten miesten surmata heidät. Niin he hakkasivat  poikki heidän kätensä ja jalkansa ja hirttivät heidät Hebronin lammikon  rannalle. Mutta Iisbosetin pään he ottivat ja hautasivat sen Abnerin  hautaan Hebroniin.</span> </p></div</div></div></body></html>