<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 21</strong></div><p><span class="verse"><a name="1">1</a>Daavidin aikana oli nälänhätä, jota kesti kolme vuotta peräkkäin;  silloin Daavid etsi Herran kasvoja. Herra vastasi: "Saulin tähden,  verivelan alaisen suvun tähden, koska hän surmasi gibeonilaiset".</span> <span class="verse"><a name="2">2</a>Niin kuningas kutsui gibeonilaiset ja puhutteli heitä. Mutta  gibeonilaiset eivät olleet israelilaisia, vaan amorilaisten jätteitä, ja  israelilaiset olivat vannoneet heille valan, mutta Saul oli  kiivaillessaan israelilaisten ja Juudan puolesta koettanut hävittää  heidät.</span> <span class="verse"><a name="3">3</a>Daavid sanoi gibeonilaisille: "Mitä minun on tehtävä teidän  hyväksenne, ja millä minun on teidät sovitettava, että siunaisitte  Herran perintöosaa?"</span> <span class="verse"><a name="4">4</a>Gibeonilaiset vastasivat hänelle: "Ei ole meidän ja Saulin sekä hänen  sukunsa välillä kysymys hopeasta eikä kullasta, eikä meillä ole valtaa  surmata ketään Israelissa". Hän sanoi: "Mitä sitten vaaditte minua  tekemään teidän hyväksenne?"</span> <span class="verse"><a name="5">5</a>He vastasivat kuninkaalle: "Sen miehen, joka tahtoi meidät lopettaa  ja joka aikoi hävittää meidät, niin ettei meillä olisi missä olla koko  Israelin alueella,</span> <span class="verse"><a name="6">6</a>sen miehen jälkeläisistä luovutettakoon meille seitsemän miestä  lävistääksemme heidät paaluihin Herralle Saulin, Herran valitun,  Gibeassa". Kuningas sanoi: "Minä luovutan".</span> <span class="verse"><a name="7">7</a>Mefibosetin, Saulin pojan Joonatanin pojan, kuningas kuitenkin säästi  Herran valan tähden, joka oli heidän välillänsä, Daavidin ja Joonatanin,  Saulin pojan, välillä.</span> <span class="verse"><a name="8">8</a>Mutta kuningas otti Rispan, Aijan tyttären, kaksi poikaa, Armonin ja  Mefibosetin, jotka tämä oli synnyttänyt Saulille, sekä Meerabin, Saulin  tyttären, viisi poikaa, jotka tämä oli synnyttänyt Adrielille,  meholalaisen Barsillain pojalle,</span> <span class="verse"><a name="9">9</a>ja luovutti heidät gibeonilaisten käsiin; ja nämä lävistivät heidät  paaluihin vuorella Herran edessä, niin että ne seitsemän sortuivat  kaikki yhdessä. Näin heidät surmattiin elonleikkuun ensimmäisinä  päivinä, ohranleikkuun alussa.</span> <span class="verse"><a name="10">10</a>Silloin Rispa, Aijan tytär, otti säkin ja levitti sen kalliolle, ja  se oli hänen vuoteenaan elonleikkuun alusta siihen asti, kunnes sade  taivaasta vuoti heidän päällensä, eikä hän sallinut taivaan lintujen  päivällä eikä metsän eläinten yöllä tulla heidän päällensä.</span> <span class="verse"><a name="11">11</a>Kun Daavidille kerrottiin, mitä Rispa, Aijan tytär, Saulin  sivuvaimo, oli tehnyt,</span> <span class="verse"><a name="12">12</a>meni Daavid ja otti Saulin ja hänen poikansa Joonatanin luut  Gileadin Jaabeksen miehiltä, jotka olivat varkain ottaneet ne siltä  torilta Beet-Seanista, jolle filistealaiset olivat heidät ripustaneet  silloin, kun filistealaiset surmasivat Saulin Gilboassa.</span> <span class="verse"><a name="13">13</a>Ja hän toi sieltä Saulin ja hänen poikansa Joonatanin luut.  Myös  paaluihin lävistettyjen luut koottiin</span> <span class="verse"><a name="14">14</a>ja haudattiin yhdessä Saulin ja hänen poikansa Joonatanin luiden  kanssa Benjaminin maahan Seelaan, Saulin isän, Kiisin, hautaan. Tehtiin  kaikki, mitä kuningas oli käskenyt. Niin Jumala leppyi maalle.</span> <span class="verse"><a name="15">15</a>Taas syttyi sota filistealaisten ja Israelin välillä. Ja Daavid  lähti palvelijoineen sotimaan filistealaisia vastaan. Ja Daavid väsyi.</span> <span class="verse"><a name="16">16</a>Niin Jisbi-Benob, Raafan jälkeläisiä, jonka keihäs painoi kolmesataa  sekeliä vaskea ja joka oli puettu uusiin tamineihin, aikoi surmata  Daavidin.</span> <span class="verse"><a name="17">17</a>Mutta Abisai, Serujan poika, tuli hänen avukseen ja löi  filistealaisen kuoliaaksi. Silloin Daavidin miehet vannottivat hänellä  valan sanoen: "Sinä et saa enää lähteä meidän kanssamme taisteluun,  ettet sammuttaisi Israelin lamppua".</span> <span class="verse"><a name="18">18</a>Sen jälkeen oli taas taistelu filistealaisten kanssa Goobissa:  silloin huusalainen Sibbekai surmasi Safin, joka myös oli Raafan  jälkeläisiä.</span> <span class="verse"><a name="19">19</a>Taas oli taistelu filistealaisia vastaan Goobissa. Elhanan,  Jare-Ooregimin poika, beetlehemiläinen, surmasi gatilaisen Goljatin,  jonka peitsen varsi oli niinkuin kangastukki.</span> <span class="verse"><a name="20">20</a>Taas oli taistelu Gatissa. Siellä oli kookas mies, jolla oli kuusi  sormea kummassakin kädessä ja kuusi varvasta kummassakin jalassa,  yhteensä kaksikymmentä neljä; hänkin polveutui Raafasta.</span> <span class="verse"><a name="21">21</a>Ja kun hän häpäisi Israelia, surmasi hänet Joonatan, Daavidin veljen  Simean poika.</span> <span class="verse"><a name="22">22</a>Nämä neljä polveutuivat gatilaisesta Raafasta; he kaatuivat Daavidin  ja hänen palvelijainsa käden kautta.</span> </p></div</div></div></body></html>