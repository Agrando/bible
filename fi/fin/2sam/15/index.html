<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 15</strong></div><p><span class="verse"><a name="1">1</a>Mutta sitten tapahtui, että Absalom hankki itsellensä vaunut ja  hevoset sekä viisikymmentä miestä, jotka juoksivat hänen edellänsä.</span> <span class="verse"><a name="2">2</a>Ja Absalomilla oli tapana asettua varhain aamulla sen tien viereen,  joka vei portille; ja kun joku oli tulossa kuninkaan eteen saamaan  oikeutta riita-asiassaan, kutsui Absalom hänet ja kysyi: "Mistä  kaupungista sinä olet?" Kun tämä vastasi: "Palvelijasi on siitä tai  siitä Israelin sukukunnasta",</span> <span class="verse"><a name="3">3</a>sanoi Absalom hänelle: "Asiasi on kyllä hyvä ja oikea, mutta  kuninkaan luona ei ole ketään, joka sinua kuulisi".</span> <span class="verse"><a name="4">4</a>Ja Absalom sanoi vielä: "Jospa minut asetettaisiin tuomariksi maahan!  Silloin tulisi minun eteeni jokainen, jolla on riita- tai oikeusasia, ja  minä antaisin hänelle oikeuden."</span> <span class="verse"><a name="5">5</a>Ja kun joku lähestyi kumartaaksensa häntä, ojensi hän kätensä,  tarttui häneen ja suuteli häntä.</span> <span class="verse"><a name="6">6</a>Näin Absalom teki kaikille israelilaisille, jotka tulivat kuninkaan  eteen saamaan oikeutta. Ja niin Absalom varasti Israelin miesten  sydämet.</span> <span class="verse"><a name="7">7</a>Neljän vuoden kuluttua sanoi Absalom kerran kuninkaalle: "Salli minun  mennä Hebroniin täyttämään lupaus, jonka olen Herralle tehnyt.</span> <span class="verse"><a name="8">8</a>Sillä asuessani Gesurissa, Aramissa, sinun palvelijasi teki lupauksen  ja sanoi: 'Jos Herra antaa minun tulla takaisin Jerusalemiin, niin minä  palvelen Herraa'."</span> <span class="verse"><a name="9">9</a>Kuningas sanoi hänelle: "Mene rauhassa". Niin hän nousi ja meni  Hebroniin.</span> <span class="verse"><a name="10">10</a>Mutta Absalom lähetti vakoojia kaikkiin Israelin sukukuntiin ja  sanoi: "Kun kuulette pasunan äänen, niin sanokaa: 'Absalom on tullut  kuninkaaksi Hebronissa'".</span> <span class="verse"><a name="11">11</a>Ja Absalomin kanssa oli Jerusalemista kutsuvieraina mennyt  kaksisataa miestä, jotka menivät sinne aivan viattomina, tietämättä  mitään koko asiasta.</span> <span class="verse"><a name="12">12</a>Ja Absalom lähetti myös, sillä aikaa kun uhrasi teurasuhrejaan,  noutamaan giilolaisen Ahitofelin, Daavidin neuvonantajan, hänen  kaupungistaan Giilosta. Ja salaliitto vahvistui, ja yhä enemmän kansaa  meni Absalomin puolelle.</span> <span class="verse"><a name="13">13</a>Niin tultiin Daavidin luo ja ilmoitettiin: "Israelin miesten sydämet  ovat kääntyneet Absalomin puolelle".</span> <span class="verse"><a name="14">14</a>Silloin Daavid sanoi kaikille palvelijoillensa, jotka olivat hänen  luonaan Jerusalemissa: "Nouskaa, paetkaamme, sillä meillä ei ole muuta  pelastusta Absalomin käsistä. Lähtekää kiiruusti, ettei hän äkkiä  saavuttaisi meitä ja saattaisi onnettomuutta meille ja surmaisi  kaupungin asukkaita miekan terällä."</span> <span class="verse"><a name="15">15</a>Kuninkaan palvelijat vastasivat kuninkaalle: "Tehtäköön aivan  niinkuin herrani, kuningas, harkitsee parhaaksi. Me olemme sinun  palvelijoitasi."</span> <span class="verse"><a name="16">16</a>Ja kuningas lähti, ja koko hänen hovinsa seurasi häntä; kuitenkin  jätti kuningas kymmenen sivuvaimoaan jäljelle vartioimaan linnaa.</span> <span class="verse"><a name="17">17</a>Niin kuningas lähti, ja kaikki väki seurasi häntä. He pysähtyivät  kaukaisimman talon kohdalle</span> <span class="verse"><a name="18">18</a>kaikkien hänen palvelijainsa kulkiessa hänen ohitsensa. Myös kaikki  kreetit ja pleetit sekä kaikki gatilaiset, kuusisataa miestä, jotka  olivat tulleet hänen jäljessään Gatista, kulkivat kuninkaan ohitse.</span> <span class="verse"><a name="19">19</a>Niin kuningas sanoi gatilaiselle Ittaille: "Miksi sinäkin tulet  meidän kanssamme? Käänny takaisin ja jää kuninkaan luo, sillä sinä olet  vieras, vieläpä maanpaossa kotoasi.</span> <span class="verse"><a name="20">20</a>Eilen sinä tulit; ottaisinko minä jo tänä päivänä sinut harhailemaan  meidän kanssamme matkallamme, kun minä itsekin menen, minne menenkin?  Käänny takaisin ja vie veljesi mukanasi.  Armo ja uskollisuus sinulle!"</span> <span class="verse"><a name="21">21</a>Mutta Ittai vastasi kuninkaalle ja sanoi: "Niin totta kuin Herra  elää, ja niin totta kuin herrani, kuningas, elää: missä paikassa  herrani, kuningas, on, siellä tahtoo myös palvelijasi olla, olkoonpa se  elämäksi tai kuolemaksi".</span> <span class="verse"><a name="22">22</a>Daavid sanoi Ittaille: "Tule sitten ja kulje minun ohitseni". Niin  gatilainen Ittai kulki ohitse ja kaikki hänen miehensä ja kaikki vaimot  ja lapset, jotka olivat hänen kanssaan.</span> <span class="verse"><a name="23">23</a>Ja koko maa itki ääneen, kun kaikki väki kulki ohitse. Ja kun  kuningas oli kulkemassa Kidronin laakson poikki, kaiken väen kulkiessa  erämaan tielle päin,</span> <span class="verse"><a name="24">24</a>niin katso, siinä oli myös Saadok ynnä hänen kanssaan kaikki  leeviläiset, jotka kantoivat Jumalan liitonarkkia. Mutta he laskivat  Jumalan arkin maahan, ja Ebjatar uhrasi, kunnes kaikki väki kaupungista  oli ehtinyt kulkea ohitse.</span> <span class="verse"><a name="25">25</a>Niin kuningas sanoi Saadokille: "Vie Jumalan arkki takaisin  kaupunkiin. Jos minä saan armon Herran silmien edessä, tuo hän minut  takaisin ja antaa minun vielä nähdä hänet ja hänen asumuksensa.</span> <span class="verse"><a name="26">26</a>Mutta jos hän sanoo näin: 'Minä en ole mielistynyt sinuun', niin  katso, hän tehköön minulle, minkä hyväksi näkee."</span> <span class="verse"><a name="27">27</a>Ja kuningas sanoi pappi Saadokille: "Sinähän olet näkijä; palaa  rauhassa kaupunkiin, sinä ja sinun poikasi Ahimaas ja Ebjatarin poika  Joonatan, molemmat poikanne, teidän kanssanne.</span> <span class="verse"><a name="28">28</a>Katsokaa, minä viivyn kahlauspaikoissa erämaassa, kunnes teiltä  tulee sana minun tiedokseni."</span> <span class="verse"><a name="29">29</a>Niin Saadok ja Ebjatar veivät Jumalan arkin takaisin Jerusalemiin ja  jäivät sinne.</span> <span class="verse"><a name="30">30</a>Mutta Daavid kulki itkien Öljymäkeä ylös, pää peitettynä ja paljain  jaloin. Ja kaikki väki, mikä oli hänen kanssansa, oli myös peittänyt  päänsä, ja he kulkivat itkien lakkaamatta.</span> <span class="verse"><a name="31">31</a>Ja kun Daavidille kerrottiin, että myös Ahitofel oli  salaliittolaisten joukossa Absalomin puolella, sanoi Daavid: "Herra,  käännä Ahitofelin neuvo hulluudeksi".</span> <span class="verse"><a name="32">32</a>Kun sitten Daavid oli tullut vuoren laelle, jossa Jumalaa  rukoiltiin, tuli arkilainen Huusai häntä vastaan, ihokas reväistynä ja  multaa pään päällä.</span> <span class="verse"><a name="33">33</a>Daavid sanoi hänelle: "Jos sinä tulet minun kanssani, niin olet  minulle vain kuormaksi.</span> <span class="verse"><a name="34">34</a>Mutta jos palaat kaupunkiin ja sanot Absalomille: 'Minä tahdon olla  sinun palvelijasi, kuningas. Minä olen ennen ollut sinun isäsi  palvelija, mutta nyt tahdon olla sinun palvelijasi', niin voit olla  minulle avuksi tekemällä Ahitofelin neuvon tyhjäksi.</span> <span class="verse"><a name="35">35</a>Siellähän ovat sinun kanssasi myöskin papit, Saadok ja Ebjatar;  kaikki, mitä kuulet kuninkaan linnasta, ilmoita papeille, Saadokille ja  Ebjatarille.</span> <span class="verse"><a name="36">36</a>Katso, heillä on siellä mukanaan myös molemmat poikansa, Saadokilla  Ahimaas ja Ebjatarilla Joonatan; näiden kautta voitte lähettää minulle  tiedon kaikesta, mitä kuulette."</span> <span class="verse"><a name="37">37</a>Niin Huusai, Daavidin ystävä, meni kaupunkiin, juuri kun Absalom  tuli Jerusalemiin.</span> </p></div</div></div></body></html>