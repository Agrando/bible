<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 9</strong></div><p><span class="verse"><a name="1">1</a>Daavid kysyi: "Onko Saulin suvusta enää jäljellä ketään, jolle minä  voisin tehdä laupeuden Joonatanin tähden?"</span> <span class="verse"><a name="2">2</a>Saulin perheessä oli ollut palvelija nimeltä Siiba, ja hänet he  kutsuivat Daavidin eteen. Ja kuningas sanoi hänelle: "Oletko sinä  Siiba?" Hän vastasi: "Palvelijasi on".</span> <span class="verse"><a name="3">3</a>Kuningas kysyi: "Eikö Saulin suvusta ole enää jäljellä ketään, jolle  minä voisin tehdä Jumalan laupeuden?" Siiba vastasi kuninkaalle: "Vielä  on Joonatanin poika, joka on rampa jaloistaan".</span> <span class="verse"><a name="4">4</a>Kuningas kysyi häneltä: "Missä hän on?" Siiba vastasi kuninkaalle:  "Hän on Maakirin, Ammielin pojan, talossa Loodebarissa".</span> <span class="verse"><a name="5">5</a>Niin kuningas Daavid lähetti noutamaan hänet Maakirin, Ammielin  pojan, talosta Loodebarista.</span> <span class="verse"><a name="6">6</a>Kun Mefiboset, Saulin pojan Joonatanin poika, tuli Daavidin tykö,  lankesi hän kasvoillensa ja osoitti kunnioitusta. Niin Daavid sanoi:  "Mefiboset!" Hän vastasi: "Tässä on palvelijasi".</span> <span class="verse"><a name="7">7</a>Daavid sanoi hänelle: "Älä pelkää, sillä minä teen sinulle laupeuden  isäsi Joonatanin tähden, ja minä palautan sinulle isoisäsi Saulin kaiken  maaomaisuuden, ja sinä saat aina aterioida minun pöydässäni".</span> <span class="verse"><a name="8">8</a>Niin tämä kumarsi ja sanoi: "Mikä on palvelijasi, että sinä käännyt  minunlaiseni koiranraadon puoleen?"</span> <span class="verse"><a name="9">9</a>Sitten kuningas kutsui Siiban, Saulin palvelijan, ja sanoi hänelle:  "Kaiken, mikä on ollut Saulin ja koko hänen sukunsa omaa, minä annan  sinun herrasi pojalle.</span> <span class="verse"><a name="10">10</a>Ja sinä poikinesi ja palvelijoinesi viljele hänelle sitä maata ja  korjaa sato, että sinun herrasi pojalla olisi leipää syödä; kuitenkin  saa Mefiboset, sinun herrasi poika, aina aterioida minun pöydässäni." Ja  Siiballa oli viisitoista poikaa ja kaksikymmentä palvelijaa.</span> <span class="verse"><a name="11">11</a>Siiba sanoi kuninkaalle: "Aivan niinkuin herrani, kuningas, käskee  palvelijaansa, on palvelijasi tekevä". - "Niin, Mefiboset on syövä minun  pöydässäni, niinkuin hän olisi kuninkaan poikia."</span> <span class="verse"><a name="12">12</a>Ja Mefibosetilla oli pieni poika nimeltä Miika. Ja koko Siiban  talonväki oli Mefibosetin palvelijoita.</span> <span class="verse"><a name="13">13</a>Ja Mefiboset asui Jerusalemissa, koska hän aina söi kuninkaan  pöydässä. Ja hän ontui kumpaakin jalkaansa.</span> </p></div</div></div></body></html>