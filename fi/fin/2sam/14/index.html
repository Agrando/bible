<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2sam/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2sam">2 Samuel</a> &gt <strong>Chapter 14</strong></div><p><span class="verse"><a name="1">1</a>Kun Jooab, Serujan poika, huomasi, että kuninkaan sydän oli kääntynyt  Absalomin puoleen,</span> <span class="verse"><a name="2">2</a>lähetti Jooab noutamaan Tekoasta taitavan vaimon ja sanoi hänelle:  "Ole surevinasi ja pukeudu suruvaatteisiin äläkä voitele itseäsi  öljyllä, vaan ole niinkuin vaimo, joka jo kauan on surrut vainajaa.</span> <span class="verse"><a name="3">3</a>Mene sitten kuninkaan eteen ja puhu hänelle näin." Ja Jooab pani  sanat hänen suuhunsa.</span> <span class="verse"><a name="4">4</a>Niin tekoalainen vaimo meni kuninkaan eteen, lankesi kasvoillensa  maahan ja osoitti kunnioitusta ja sanoi: "Auta, kuningas!"</span> <span class="verse"><a name="5">5</a>Kuningas sanoi hänelle: "Mikä sinun on?" Hän vastasi: "Totisesti,  minä olen leskivaimo; mieheni on kuollut.</span> <span class="verse"><a name="6">6</a>Ja sinun palvelijattarellasi oli kaksi poikaa; he tulivat riitaan  keskenänsä kedolla, eikä siellä ollut ketään, joka olisi sovittanut  heidän välinsä, ja niin toinen löi toisen kuoliaaksi.</span> <span class="verse"><a name="7">7</a>Ja katso, koko suku on noussut palvelijatartasi vastaan, ja he  sanovat: 'Anna tänne veljensä surmaaja, että me otamme häneltä hengen  hänen tapetun veljensä hengestä ja niin hävitämme perillisenkin'. Niin  he sammuttaisivat kipinänkin, joka minulla vielä on jäljellä, ettei  miehestäni jäisi nimeä eikä jälkeläistä maan päälle."</span> <span class="verse"><a name="8">8</a>Kuningas sanoi vaimolle: "Mene kotiisi, minä annan käskyn sinusta".</span> <span class="verse"><a name="9">9</a>Mutta tekoalainen vaimo sanoi kuninkaalle: "Herrani, kuningas,  tulkoon tämä rikos minun ja minun isäni perheen kannettavaksi, mutta  kuningas ja hänen valtaistuimensa olkoon siitä vapaa".</span> <span class="verse"><a name="10">10</a>Kuningas sanoi: "Tuo minun eteeni se, joka puhuu sinulle niin, ja  hän ei enää sinuun koske".</span> <span class="verse"><a name="11">11</a>Vaimo sanoi: "Muistakoon kuningas Herraa Jumalaansa, ettei  verenkostaja saisi tuottaa vielä suurempaa turmiota, ja ettei minun  poikaani tuhottaisi". Silloin hän sanoi: "Niin totta kuin Herra elää: ei  hiuskarvaakaan sinun poikasi päästä ole putoava maahan".</span> <span class="verse"><a name="12">12</a>Mutta vaimo sanoi: "Salli palvelijattaresi puhua vielä sananen  herralleni, kuninkaalle". Hän vastasi: "Puhu".</span> <span class="verse"><a name="13">13</a>Vaimo sanoi: "Miksi sinä ajattelet tehdä juuri samoin Jumalan kansaa  vastaan, koskapa kuningas ei salli oman hylkäämänsä tulla takaisin? Noin  puhuessaanhan kuningas itse joutuu ikäänkuin syylliseksi.</span> <span class="verse"><a name="14">14</a>Mehän kuolemme ja olemme niinkuin maahan kaadettu vesi, jota ei voi  koota takaisin. Mutta Jumala ei ota pois elämää, vaan sitä hän  ajattelee, ettei vain hyljätty joutuisi hänestä erotetuksi.</span> <span class="verse"><a name="15">15</a>Sentähden minä tulin nyt puhumaan tätä herralleni, kuninkaalle, kun  kansa sai minut pelkäämään; silloin ajatteli palvelijattaresi: minä  puhun kuninkaalle, ehkä kuningas tekee palvelijattarensa sanan mukaan.</span> <span class="verse"><a name="16">16</a>Niin, kuningas on kuuleva ja pelastava palvelijattarensa sen miehen  kourista, joka tahtoo hävittää sekä minut että minun poikani Jumalan  perintöosasta.</span> <span class="verse"><a name="17">17</a>Ja palvelijattaresi ajatteli: minun herrani, kuninkaan, sana on  rauhoittava minut. Sillä herrani, kuningas, on Jumalan enkelin  kaltainen, niin että hän kuulee, mikä hyvää on ja mikä pahaa. Ja Herra,  sinun Jumalasi, olkoon sinun kanssasi."</span> <span class="verse"><a name="18">18</a>Kuningas vastasi ja sanoi vaimolle: "Älä salaa minulta mitään, mitä  minä sinulta kysyn". Vaimo sanoi: "Herrani, kuningas, puhukoon".</span> <span class="verse"><a name="19">19</a>Kuningas kysyi: "Eikö Jooabin käsi ole mukanasi kaikessa tässä?"  Vaimo vastasi ja sanoi: "Niin totta kuin sinun sielusi, minun herrani,  kuningas, elää: ei pääse oikeaan eikä vasempaan siitä, mitä herrani,  kuningas, puhuu. Niin, sinun palvelijasi Jooab on käskenyt minua tähän  ja pannut kaikki nämä sanat palvelijattaresi suuhun.</span> <span class="verse"><a name="20">20</a>Antaakseen asialle toisen muodon on palvelijasi Jooab näin tehnyt;  mutta herrani on viisas niinkuin Jumalan enkeli ja tietää kaiken, mitä  maan päällä tapahtuu."</span> <span class="verse"><a name="21">21</a>Silloin kuningas sanoi Jooabille: "Katso, tämän minä teen: mene ja  tuo takaisin nuorukainen Absalom".</span> <span class="verse"><a name="22">22</a>Niin Jooab lankesi kasvoilleen maahan, osoitti kunnioitusta ja  siunasi kuningasta. Ja Jooab sanoi: "Nyt palvelijasi tietää, että minä  olen saanut armon sinun silmiesi edessä, herrani, kuningas, koska  kuningas tekee palvelijansa sanan mukaan".</span> <span class="verse"><a name="23">23</a>Sitten Jooab nousi ja meni Gesuriin ja toi Absalomin Jerusalemiin.</span> <span class="verse"><a name="24">24</a>Mutta kuningas sanoi: "Hän siirtyköön omaan taloonsa, mutta älköön  tulko minun kasvojeni eteen". Niin Absalom siirtyi omaan taloonsa, mutta  ei tullut kuninkaan kasvojen eteen.</span> <span class="verse"><a name="25">25</a>Mutta koko Israelissa ei ollut yhtään niin kaunista miestä kuin  Absalom, eikä ketään niin ylisteltyä: kantapäästä kiireeseen asti ei  ollut hänessä yhtään virheä.</span> <span class="verse"><a name="26">26</a>Ja kun hän ajatti hiuksensa - aina vuoden kuluttua hän ajatti ne,  sillä ne tulivat hänelle niin raskaiksi, että hänen täytyi ne ajattaa -  niin painoivat hänen hiuksensa kaksisataa sekeliä kuninkaan painoa.</span> <span class="verse"><a name="27">27</a>Ja Absalomille syntyi kolme poikaa ja tytär, jonka nimi oli Taamar;  hän oli kaunis nainen.</span> <span class="verse"><a name="28">28</a>Absalom asui kaksi vuotta Jerusalemissa, tulematta kuninkaan  kasvojen eteen.</span> <span class="verse"><a name="29">29</a>Ja Absalom lähetti sanan Jooabille lähettääkseen hänet kuninkaan  luo; mutta tämä ei tahtonut tulla hänen luokseen. Ja hän lähetti vielä  toisen kerran, mutta hän ei tahtonut tulla.</span> <span class="verse"><a name="30">30</a>Silloin hän sanoi palvelijoillensa: "Katsokaa, Jooabin maapalsta on  minun maapalstani vieressä, ja hänellä on siinä ohraa; menkää ja  sytyttäkää se palamaan". Ja Absalomin palvelijat sytyttivät maapalstan  palamaan.</span> <span class="verse"><a name="31">31</a>Niin Jooab nousi ja meni Absalomin luo taloon ja sanoi hänelle:  "Miksi sinun palvelijasi ovat sytyttäneet palamaan maapalstan, joka on  minun omani?"</span> <span class="verse"><a name="32">32</a>Absalom vastasi Jooabille: "Katso, minä lähetin sinulle sanan: Tule  tänne, niin minä lähetän sinut kuninkaan luo sanomaan: Mitä varten minä  olen tullut kotiin Gesurista? Olisi parempi, jos vielä olisin siellä.  Nyt minä tahdon tulla kuninkaan kasvojen eteen; ja jos minussa on  vääryys, niin surmatkoon hän minut."</span> <span class="verse"><a name="33">33</a>Silloin Jooab meni kuninkaan tykö ja kertoi hänelle tämän.  Ja hän  kutsui Absalomin, ja tämä tuli kuninkaan tykö ja kumartui kasvoilleen  maahan kuninkaan eteen. Ja kuningas suuteli Absalomia.</span> </p></div</div></div></body></html>