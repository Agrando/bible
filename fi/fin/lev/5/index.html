<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 5</strong></div><p><span class="verse"><a name="1">1</a>"Jos joku rikkoo siten, että hän, vaikka kuulee vannotuksen ja voisi  olla todistajana, joko hän on ollut silminnäkijänä tahi muuten saanut  asiasta tietää, ei kuitenkaan ilmoita sitä ja niin joutuu syynalaiseksi;</span> <span class="verse"><a name="2">2</a>tahi jos joku tietämättään koskee johonkin saastaiseen, mihin  tahansa, joko saastaisen metsäeläimen raatoon tai saastaisen kotieläimen  raatoon tai saastaisen matelijan raatoon, ja on siten tullut  saastaiseksi ja vikapääksi;</span> <span class="verse"><a name="3">3</a>tahi jos hän tietämättään koskee ihmisen saastaan, olipa se mitä  saastaa tahansa, josta tulee saastaiseksi, mutta sitten huomaa sen ja  joutuu vikapääksi;</span> <span class="verse"><a name="4">4</a>tahi jos joku, ajattelemattomasti puhuen huulillansa, tietämättään  vannoo tekevänsä jotakin, pahaa tai hyvää - vannoipa mitä hyvänsä, mitä  ihminen saattaa ajattelemattomasti vannoa - mutta sitten huomaa sen ja  joutuu johonkin sellaiseen vikapääksi,</span> <span class="verse"><a name="5">5</a>niin, jos hän on vikapää johonkin sellaiseen, tunnustakoon sen, mitä  on rikkonut,</span> <span class="verse"><a name="6">6</a>ja tuokoon hyvityksenä Herralle rikkomuksesta, jonka hän on tehnyt,  naaraspuolen pikkukarjasta, uuhen tai vuohen, syntiuhriksi; ja pappi  toimittakoon hänelle sovituksen hänen rikkomuksestansa.</span> <span class="verse"><a name="7">7</a>Mutta jollei hän saa hankituksi sellaista eläintä, niin tuokoon  Herralle hyvitykseksi siitä, mitä on rikkonut, kaksi metsäkyyhkystä tai  kaksi kyyhkysenpoikaa, toisen syntiuhriksi ja toisen polttouhriksi,</span> <span class="verse"><a name="8">8</a>ja vieköön ne papille. Tämä uhratkoon ensiksi sen, joka on määrätty  syntiuhriksi, vääntäköön siltä niskat poikki, päätä kuitenkaan  irroittamatta,</span> <span class="verse"><a name="9">9</a>ja pirskoittakoon syntiuhrin verta alttarin seinään, ja  puserrettakoon se veri, joka jää jäljelle, alttarin juurelle; se on  syntiuhri.</span> <span class="verse"><a name="10">10</a>Ja toisen hän säädetyllä tavalla valmistakoon polttouhriksi.  Kun  pappi näin on toimittanut hänelle sovituksen hänen rikkomuksestaan,  jonka hän on tehnyt, annetaan hänelle anteeksi.</span> <span class="verse"><a name="11">11</a>Jollei hän saa hankituksi kahta metsäkyyhkystä tai kahta  kyyhkysenpoikaa, niin tuokoon uhrilahjanaan sen sovittamiseksi, mitä on  rikkonut, kymmenennen osan eefa-mittaa lestyjä jauhoja syntiuhriksi,  mutta älköön vuodattako siihen öljyä älköönkä panko sen päälle  suitsuketta, sillä se on syntiuhri.</span> <span class="verse"><a name="12">12</a>Ja vieköön sen papille, ja pappi ottakoon siitä kourallisen,  alttariuhriosan, ja polttakoon sen alttarilla Herran uhrin päällä; se on  syntiuhri.</span> <span class="verse"><a name="13">13</a>Kun pappi näin on toimittanut hänelle sovituksen jostakin  sellaisesta hänen tekemästään rikkomuksesta, annetaan hänelle anteeksi.  Ja papille tulkoon se, mikä ruokauhristakin."</span> <span class="verse"><a name="14">14</a>Ja Herra puhui Moosekselle sanoen:</span> <span class="verse"><a name="15">15</a>"Jos joku lankeaa uskottomuuteen ja erehdyksestä rikkoo anastamalla  sitä, mikä on Herralle pyhitetty, tuokoon hyvityksenä Herralle  vikauhriksi virheettömän oinaan pikkukarjasta, niin monen hopeasekelin  arvoisen, pyhäkkösekelin painon mukaan, kuin sinä arvioit.</span> <span class="verse"><a name="16">16</a>Ja mitä hän on pyhitetystä anastanut itselleen, sen hän korvatkoon  ja pankoon siihen lisäksi vielä viidennen osan sen arvosta ja antakoon  sen papille. Kun pappi näin on toimittanut hänelle sovituksen uhraamalla  vikauhrioinaan, annetaan hänelle anteeksi.</span> <span class="verse"><a name="17">17</a>Jos joku rikkoo jotakuta Herran käskyä vastaan ja tekee tietämättään  sellaista, mitä ei saa tehdä, ja tulee vikapääksi ja joutuu  syynalaiseksi,</span> <span class="verse"><a name="18">18</a>niin tuokoon papille vikauhriksi pikkukarjasta sinun arviosi  mukaisen, virheettömän oinaan. Kun pappi on toimittanut hänelle  sovituksen siitä erehdyksestä, jonka hän on tietämättään tehnyt,  annetaan hänelle anteeksi.</span> <span class="verse"><a name="19">19</a>Se on vikauhri; sillä hän on tullut vikapääksi Herran edessä."</span> </p></div</div></div></body></html>