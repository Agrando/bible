<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Ota Aaron ja hänen poikansa ynnä heidän vaatteensa ja voiteluöljy  sekä syntiuhrimullikka ja ne kaksi oinasta ja kori, jossa happamattomat  leivät ovat,</span> <span class="verse"><a name="3">3</a>ja kokoa kaikki seurakunta ilmestysmajan oven eteen".</span> <span class="verse"><a name="4">4</a>Ja Mooses teki, niinkuin Herra oli häntä käskenyt, ja seurakunta  kokoontui ilmestysmajan oven eteen.</span> <span class="verse"><a name="5">5</a>Ja Mooses sanoi seurakunnalle: "Näin on Herra käskenyt tehdä".</span> <span class="verse"><a name="6">6</a>Ja Mooses toi Aaronin ja hänen poikansa esille ja pesi heidät  vedellä.</span> <span class="verse"><a name="7">7</a>Sitten hän pani hänen yllensä ihokkaan ja vyötti hänet vyöllä ja puki  hänet viittaan ja pani kasukan hänen päälleen ja vyötti hänet kasukan  vyöllä ja sitoi sen hänen ympärilleen</span> <span class="verse"><a name="8">8</a>ja asetti hänen rintaansa rintakilven ja pani kilpeen uurimin ja  tummimin</span> <span class="verse"><a name="9">9</a>ja pani käärelakin hänen päähänsä ja pani käärelakkiin, sen  etupuolelle, kultaisen otsakoristeen, pyhän otsalehden, niinkuin Herra  oli Moosesta käskenyt.</span> <span class="verse"><a name="10">10</a>Ja Mooses otti voiteluöljyn ja voiteli asumuksen ja kaikki, mitä  siinä oli, ja pyhitti ne;</span> <span class="verse"><a name="11">11</a>ja hän pirskoitti sitä seitsemän kertaa alttarille ja voiteli  alttarin kaikkine kaluineen ynnä altaan jalustoineen pyhittääkseen ne.</span> <span class="verse"><a name="12">12</a>Ja hän vuodatti voiteluöljyä Aaronin päähän ja voiteli hänet  pyhittääkseen hänet.</span> <span class="verse"><a name="13">13</a>Ja Mooses toi esille Aaronin pojat ja puki heidän yllensä ihokkaat  ja vyötti heidät vyöllä ja sitoi päähineet heidän päähänsä, niinkuin  Herra oli Moosesta käskenyt.</span> <span class="verse"><a name="14">14</a>Ja hän toi esille syntiuhrimullikan, ja Aaron ja hänen poikansa  laskivat kätensä syntiuhrimullikan pään päälle.</span> <span class="verse"><a name="15">15</a>Sitten Mooses teurasti sen ja otti sen verta ja siveli sitä  sormellansa alttarin sarviin yltympäri ja puhdisti alttarin; ja muun  veren hän vuodatti alttarin juurelle ja pyhitti sen toimittamalla sen  sovituksen.</span> <span class="verse"><a name="16">16</a>Ja Mooses otti kaiken sisälmysten päällä olevan rasvan ja  maksanlisäkkeen ja molemmat munuaiset rasvoineen ja poltti ne  alttarilla.</span> <span class="verse"><a name="17">17</a>Mutta mullikan nahkoinensa, lihoinensa ja rapoinensa hän poltti  tulessa leirin ulkopuolella, niinkuin Herra oli Moosesta käskenyt.</span> <span class="verse"><a name="18">18</a>Ja hän toi esille polttouhrioinaan, ja Aaron ja hänen poikansa  laskivat kätensä oinaan pään päälle.</span> <span class="verse"><a name="19">19</a>Ja Mooses teurasti sen ja vihmoi veren alttarille ympärinsä</span> <span class="verse"><a name="20">20</a>ja leikkeli oinaan määräkappaleiksi; sitten Mooses poltti pään ynnä  kappaleet ja rasvan.</span> <span class="verse"><a name="21">21</a>Mutta sisälmykset ja jalat hän pesi vedessä; ja niin Mooses poltti  koko oinaan alttarilla. Se oli polttouhri suloiseksi tuoksuksi, uhri  Herralle, niinkuin Herra oli Moosekselle käskyn antanut.</span> <span class="verse"><a name="22">22</a>Ja hän toi esille toisen oinaan, vihkiäisoinaan, ja Aaron ja hänen  poikansa laskivat kätensä oinaan pään päälle.</span> <span class="verse"><a name="23">23</a>Ja Mooses teurasti sen ja otti sen verta ja siveli sitä Aaronin  oikean korvan lehteen ja oikean käden peukaloon ja oikean jalan  isoonvarpaaseen.</span> <span class="verse"><a name="24">24</a>Ja Mooses toi Aaronin pojat esille ja siveli verta heidän oikean  korvansa lehteen ja oikean kätensä peukaloon ja heidän oikean jalkansa  isoonvarpaaseen, mutta vihmoi muun veren alttarille ympärinsä.</span> <span class="verse"><a name="25">25</a>Ja hän otti rasvan ja rasvahännän ja kaiken sisälmysten päällä  olevan rasvan ja maksanlisäkkeen ja molemmat munuaiset rasvoineen ja  oikean reiden.</span> <span class="verse"><a name="26">26</a>Sitten hän otti happamattomien leipien korista, joka oli Herran  edessä, yhden happamattoman kakun ja yhden öljyyn leivotun kakun ja  yhden ohukaisen ja pani ne rasvojen ja oikean reiden päälle</span> <span class="verse"><a name="27">27</a>ja pani kaikki nämä Aaronin käsiin ja hänen poikiensa käsiin, ja  toimitutti niiden heilutuksen Herran edessä.</span> <span class="verse"><a name="28">28</a>Sitten Mooses otti ne heidän käsistänsä ja poltti ne alttarilla  polttouhrin päällä; tämä oli vihkiäisuhri suloiseksi tuoksuksi, uhri  Herralle.</span> <span class="verse"><a name="29">29</a>Ja Mooses otti rintalihan ja toimitti sen heilutuksen Herran edessä;  vihkiäisoinaasta tuli tämä Mooseksen osaksi, niinkuin Herra oli  Moosekselle käskyn antanut.</span> <span class="verse"><a name="30">30</a>Ja Mooses otti voiteluöljyä ja verta, jota oli alttarilla, ja  pirskoitti sitä Aaronin ja hänen vaatteidensa päälle ja samoin hänen  poikiensa ja heidän vaatteidensa päälle ja pyhitti niin Aaronin ja hänen  vaatteensa ynnä hänen poikansa ja heidän vaatteensa.</span> <span class="verse"><a name="31">31</a>Ja Mooses sanoi Aaronille ja hänen pojillensa: "Keittäkää liha  ilmestysmajan ovella ja syökää se siinä ynnä leipä, joka on  vihkiäisuhriin kuuluvassa korissa, niinkuin minä olen käskenyt ja  sanonut: Aaron poikinensa syököön sen.</span> <span class="verse"><a name="32">32</a>Mutta mitä jää tähteeksi lihasta ja leivästä, se polttakaa tulessa.</span> <span class="verse"><a name="33">33</a>Seitsemään päivään älkää lähtekö ilmestysmajan ovelta, älkää  ennenkuin teidän vihkimispäivänne ovat kuluneet umpeen, sillä seitsemän  päivää kestää teidän vihkimisenne.</span> <span class="verse"><a name="34">34</a>Niinkuin on tehty tänä päivänä, niin on Herra käskenyt vastakin  tehdä toimittaakseen teille sovituksen.</span> <span class="verse"><a name="35">35</a>Ja olkaa seitsemän päivää ilmestysmajan ovella, päivät ja yöt, ja  toimittakaa Herran palvelustehtävät, ettette kuolisi; sillä niin on  minulle käsky annettu."</span> <span class="verse"><a name="36">36</a>Ja Aaron ja hänen poikansa tekivät kaiken, mitä Herra oli Mooseksen  kautta käskenyt.</span> </p></div</div></div></body></html>