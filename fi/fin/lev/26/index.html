<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 26</strong></div><p><span class="verse"><a name="1">1</a>"Älkää tehkö itsellenne epäjumalia älkääkä pystyttäkö itsellenne  jumalankuvia tai patsaita, älkää myöskään asettako maahanne kiviä,  joissa on kuvia, kumartaaksenne niitä, sillä minä olen Herra, teidän  Jumalanne.</span> <span class="verse"><a name="2">2</a>Pitäkää minun sapattini ja peljätkää minun pyhäkköäni. Minä olen  Herra.</span> <span class="verse"><a name="3">3</a>Jos te vaellatte minun säädöksieni mukaan ja noudatatte minun  käskyjäni ja pidätte ne,</span> <span class="verse"><a name="4">4</a>annan minä teille sateen ajallansa, niin että maa antaa satonsa ja  kedon puut kantavat hedelmänsä.</span> <span class="verse"><a name="5">5</a>Ja puiminen kestää teillä viininkorjuuseen asti, ja viininkorjuu  kestää kylvöön asti, ja teillä on kyllin leipää syödäksenne, ja te  saatte turvallisesti asua maassanne.</span> <span class="verse"><a name="6">6</a>Ja minä annan rauhan teidän maallenne, ja te saatte levätä, kenenkään  peljättämättä; ja minä hävitän pahat pedot teidän maastanne, eikä miekka  käy teidän maanne ylitse.</span> <span class="verse"><a name="7">7</a>Te ajatte pakoon vihollisenne, ja he kaatuvat miekkaan teidän  edessänne.</span> <span class="verse"><a name="8">8</a>Viisi teistä ajaa pakoon sata, ja sata teistä ajaa pakoon  kymmenentuhatta, ja teidän vihollisenne kaatuvat miekkaan teidän  edessänne.</span> <span class="verse"><a name="9">9</a>Ja minä käännyn teidän puoleenne ja teen teidät hedelmällisiksi ja  annan teidän lisääntyä ja pidän liittoni teidän kanssanne.</span> <span class="verse"><a name="10">10</a>Ja te saatte syödä vanhaa, viime vuoden satoa, ja te joudutte  viemään vanhan pois uuden tieltä.</span> <span class="verse"><a name="11">11</a>Ja minä panen asumukseni teidän keskellenne enkä viero teitä.</span> <span class="verse"><a name="12">12</a>Ja minä vaellan teidän keskellänne ja olen teidän Jumalanne, ja te  olette minun kansani.</span> <span class="verse"><a name="13">13</a>Minä olen Herra, teidän Jumalanne, joka vein teidät pois Egyptin  maasta, olemasta heidän orjinansa; ja minä mursin rikki teidän ikeenne  puut ja annoin teidän kulkea pää pystyssä.</span> <span class="verse"><a name="14">14</a>Mutta jos te ette kuule minua ettekä pidä kaikkia näitä käskyjä,</span> <span class="verse"><a name="15">15</a>vaan hylkäätte halpana minun ohjeeni ja teidän sielunne vieroo minun  säädöksiäni, niin ettette pidä kaikkia minun käskyjäni, vaan rikotte  minun liittoni,</span> <span class="verse"><a name="16">16</a>niin minäkin teen teille samoin ja rankaisen teitä hirmuisilla  onnettomuuksilla, hivutustaudilla ja kuumeella, jotka sammuttavat teidän  silmänne ja näännyttävät sielunne; ja te kylvätte siemenenne turhaan,  sillä teidän vihollisenne syövät sen.</span> <span class="verse"><a name="17">17</a>Ja minä käännän kasvoni teitä vastaan, ja teidän vihollisenne  voittavat teidät; teidän vihamiehenne hallitsevat teitä, ja te  pakenette, vaikka ei kukaan aja teitä takaa.</span> <span class="verse"><a name="18">18</a>Jos ette sittenkään kuule minua, niin minä vielä kuritan teitä  seitsenkertaisesti teidän syntienne tähden.</span> <span class="verse"><a name="19">19</a>Ja minä murran teidän ylpeän uhmanne; minä teen teidän taivaanne  raudankovaksi ja maanne vasken kaltaiseksi.</span> <span class="verse"><a name="20">20</a>Ja teidän voimanne kuluu hukkaan, sillä teidän maanne ei anna  satoansa eivätkä maan puut anna hedelmäänsä.</span> <span class="verse"><a name="21">21</a>Ja jos te sittenkin käytte minua vastaan ettekä tahdo kuulla minua,  niin minä lyön teitä vielä seitsenkertaisesti, teidän syntienne mukaan.</span> <span class="verse"><a name="22">22</a>Minä lähetän teidän sekaanne metsän pedot riistämään teiltä  lapsenne, raatelemaan karjaanne ja vähentämään teidän lukuanne, niin  että teidän tienne tulevat autioiksi.</span> <span class="verse"><a name="23">23</a>Jos te ette vielä tästäkään minun kurituksestani ota ojentuaksenne,  vaan yhä käytte minua vastaan,</span> <span class="verse"><a name="24">24</a>niin minäkin käyn teitä vastaan ja lyön teitä seitsenkertaisesti  teidän syntienne tähden.</span> <span class="verse"><a name="25">25</a>Minä saatan teidän kimppuunne miekan, joka kostaa rikotun liiton; ja  kun te kokoonnutte kaupunkeihinne, niin minä lähetän teidän sekaanne  ruttotaudin, ja teidän on antautuminen vihollisen valtaan.</span> <span class="verse"><a name="26">26</a>Kun minä murran teiltä leivän tuen, niin kymmenen vaimoa paistaa  teidän leipänne yhdessä uunissa, ja he tuovat kotiin teidän leipänne  vaa'alla punnittuna; ja kun te syötte, ette tule ravituiksi.</span> <span class="verse"><a name="27">27</a>Ja jos te ette vielä sittenkään kuule minua, vaan yhä käytte minua  vastaan,</span> <span class="verse"><a name="28">28</a>niin minäkin kiivastuksessani käyn teitä vastaan ja kuritan teitä  seitsenkertaisesti teidän syntienne tähden.</span> <span class="verse"><a name="29">29</a>Ja te syötte poikienne lihaa, ja tyttärienne lihaa te syötte.</span> <span class="verse"><a name="30">30</a>Ja minä kukistan teidän uhrikukkulanne ja hävitän teidän  auringonpatsaanne ja panen teidän ruumiinne teidän kivijumalienne  ruumiiden päälle, ja minun sieluni inhoaa teitä.</span> <span class="verse"><a name="31">31</a>Ja minä muutan teidän kaupunkinne raunioiksi ja hävitän teidän  pyhäkkönne enkä mielisty teidän uhrienne tuoksuun.</span> <span class="verse"><a name="32">32</a>Ja minä hävitän maan, niin että teidän vihollisenne, jotka siinä  asuvat, siitä tyrmistyvät.</span> <span class="verse"><a name="33">33</a>Mutta teidät minä hajotan kansojen sekaan ja ajan teitä takaa  paljastetulla miekalla, ja teidän maanne tulee autioksi ja kaupunkinne  raunioiksi.</span> <span class="verse"><a name="34">34</a>Silloin maa saa hyvityksen sapateistaan, niin kauan kuin se on  autiona ja te olette vihollistenne maassa. Silloin maa lepää ja saa  hyvityksen sapateistaan.</span> <span class="verse"><a name="35">35</a>Niin kauan kuin se on autiona, saa se levätä nauttien sitä lepoa,  jota se ei saanut teidän sapatteinanne, asuessanne siinä.</span> <span class="verse"><a name="36">36</a>Ja niille teistä, jotka jäävät jäljelle, minä annan pelokkaan  sydämen heidän vihollistensa maassa, niin että lentävän lehden kahina  ajaa heidät pakoon, ja he pakenevat, niinkuin pakenisivat miekkaa, ja  kaatuvat, vaikka ei kukaan heitä aja takaa.</span> <span class="verse"><a name="37">37</a>Ja he kompastuvat toinen toiseensa niinkuin miekkaa paeten, vaikka  ei kukaan aja heitä takaa; ja te ette voi pitää puolianne vihollisianne  vastaan.</span> <span class="verse"><a name="38">38</a>Ja te häviätte kansojen sekaan, ja vihollistenne maa nielee teidät.</span> <span class="verse"><a name="39">39</a>Ja ne teistä, jotka jäävät jäljelle, riutuvat teidän vihollistenne  maassa syntivelkansa tähden; ja myös isiensä syntivelan tähden he  riutuvat niinkuin nekin.</span> <span class="verse"><a name="40">40</a>Silloin he tunnustavat syntivelkansa ja isiensä syntivelan, sen että  ovat olleet minulle uskottomat ja käyneet minua vastaan,</span> <span class="verse"><a name="41">41</a>jonka tähden minäkin kävin heitä vastaan ja vein heidät heidän  vihollistensa maahan. Silloin heidän ympärileikkaamaton sydämensä  nöyrtyy, ja silloin he sovittavat syntivelkansa.</span> <span class="verse"><a name="42">42</a>Ja silloin minä muistan liittoni Jaakobin kanssa ja muistan liittoni  Iisakin kanssa ja liittoni Aabrahamin kanssa, ja minä muistan myös maan.</span> <span class="verse"><a name="43">43</a>Mutta ensin tulkoon maa tyhjäksi heistä ja saakoon hyvityksen  sapateistansa olemalla autiona, niin kauan kuin he ovat poissa; ja he  sovittakoot syntivelkansa sentähden, juuri sentähden, että he hylkäsivät  minun säädökseni ja että heidän sielunsa vieroi minun käskyjäni.</span> <span class="verse"><a name="44">44</a>Mutta sittenkään, vaikka he ovat vihollistensa maassa, en minä heitä  hylkää enkä viero heitä niin, että lopettaisin heidät ja rikkoisin  liittoni heidän kanssansa; sillä minä olen Herra, heidän Jumalansa.</span> <span class="verse"><a name="45">45</a>Ja minä muistan heidän hyväksensä liiton heidän isiensä kanssa,  jotka minä vein pois Egyptin maasta kansojen silmien edessä, ollakseni  heidän Jumalansa. Minä olen Herra."</span> <span class="verse"><a name="46">46</a>Nämä ovat ne käskyt, säädökset ja lait, jotka Herra asetti itsensä  ja israelilaisten välille Siinain vuorella, Mooseksen kautta.</span> </p></div</div></div></body></html>