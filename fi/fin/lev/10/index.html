<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 10</strong></div><p><span class="verse"><a name="1">1</a>Ja Aaronin pojat Naadab ja Abihu ottivat kumpikin hiilipannunsa ja  virittivät niihin tulen ja panivat suitsuketta sen päälle ja toivat  vierasta tulta Herran eteen, vastoin hänen käskyänsä.</span> <span class="verse"><a name="2">2</a>Silloin lähti tuli Herran tyköä ja kulutti heidät, niin että he  kuolivat Herran edessä.</span> <span class="verse"><a name="3">3</a>Niin Mooses sanoi Aaronille: "Tämä tapahtuu Herran sanan mukaan:  Niissä, jotka ovat minua lähellä, minä osoitan pyhyyteni ja kaiken  kansan edessä kirkkauteni". - Mutta Aaron oli ääneti.</span> <span class="verse"><a name="4">4</a>Ja Mooses kutsui Miisaelin ja Elsafanin, Aaronin sedän Ussielin  pojat, ja sanoi heille: "Astukaa esiin ja kantakaa sukulaisenne pyhäkön  läheisyydestä leirin ulkopuolelle".</span> <span class="verse"><a name="5">5</a>Ja he astuivat esiin ja kantoivat heidät ihokkaineen leirin  ulkopuolelle, niinkuin Mooses oli sanonut.</span> <span class="verse"><a name="6">6</a>Sitten Mooses sanoi Aaronille ja hänen pojillensa Eleasarille ja  Iitamarille: "Älkää päästäkö tukkaanne hajalle älkääkä repikö  vaatteitanne, ettette kuolisi ja ettei hänen vihansa kohtaisi koko  seurakuntaa; mutta teidän veljenne, koko Israelin heimo, itkekööt tätä  paloa, jonka Herra on sytyttänyt.</span> <span class="verse"><a name="7">7</a>Älkääkä poistuko ilmestysmajan ovelta, ettette kuolisi, sillä Herran  voiteluöljy on teissä." Ja he tekivät, niinkuin Mooses oli sanonut.</span> <span class="verse"><a name="8">8</a>Ja Herra puhui Aaronille sanoen:</span> <span class="verse"><a name="9">9</a>"Viiniä ja väkijuomaa älkää juoko, älä sinä älköötkä sinun poikasi  sinun kanssasi, kun menette ilmestysmajaan, ettette kuolisi. Tämä olkoon  teille ikuinen säädös sukupolvesta sukupolveen,</span> <span class="verse"><a name="10">10</a>tehdäksenne erotuksen pyhän ja epäpyhän, saastaisen ja puhtaan  välillä,</span> <span class="verse"><a name="11">11</a>ja opettaaksenne israelilaisille kaikki ne käskyt, jotka Herra on  heille Mooseksen kautta puhunut."</span> <span class="verse"><a name="12">12</a>Ja Mooses puhui Aaronille ja hänen eloon jääneille pojillensa  Eleasarille ja Iitamarille: "Ottakaa se ruokauhri, joka on jäänyt  tähteeksi Herran uhreista, ja syökää se happamattomana alttarin ääressä;  sillä se on korkeasti-pyhä.</span> <span class="verse"><a name="13">13</a>Ja syökää se pyhässä paikassa, sillä se on sinun osuutesi ja sinun  poikiesi osuus Herran uhreista; niin on minulle käsky annettu.</span> <span class="verse"><a name="14">14</a>Mutta heilutus-rintaliha ja anniksi annettu reisi syökää puhtaassa  paikassa, sinä ja sinun poikasi ja tyttäresi sinun kanssasi; sillä ne  ovat sinun osuudeksesi ja sinun poikiesi osuudeksi annetut  israelilaisten yhteysuhriteuraista.</span> <span class="verse"><a name="15">15</a>Anniksi annettu reisi ja heilutus-rintaliha tuotakoon uhrirasvojen  kanssa ja toimitettakoon niiden heilutus Herran edessä; ne olkoot sinun  ja sinun poikiesi ikuinen osuus, niinkuin Herra on käskenyt."</span> <span class="verse"><a name="16">16</a>Ja Mooses tiedusteli syntiuhrikaurista, ja katso, se oli poltettu.  Silloin hän vihastui Eleasariin ja Iitamariin, Aaronin eloon jääneihin  poikiin, ja sanoi:</span> <span class="verse"><a name="17">17</a>"Miksi ette ole syöneet syntiuhria pyhässä paikassa? Sehän on  korkeasti-pyhä, ja hän on antanut sen teille, että poistaisitte kansan  syntivelan ja toimittaisitte heille sovituksen Herran edessä.</span> <span class="verse"><a name="18">18</a>Katso, ei ole sen verta tuotu pyhäkköön sisälle; teidän olisi tullut  syödä se pyhäkössä, niinkuin minä olen käskenyt."</span> <span class="verse"><a name="19">19</a>Mutta Aaron sanoi Moosekselle: "Katso, he ovat tänä päivänä tuoneet  syntiuhrinsa ja polttouhrinsa Herran eteen, ja kuitenkin on tämä minua  kohdannut; jos minä tänä päivänä söisin syntiuhria, olisikohan se  Herralle otollista?"</span> <span class="verse"><a name="20">20</a>Kun Mooses sen kuuli, tyytyi hän siihen.</span> </p></div</div></div></body></html>