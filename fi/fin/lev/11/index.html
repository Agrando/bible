<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 11</strong></div><p><span class="verse"><a name="1">1</a>Ja Herra puhui Moosekselle ja Aaronille sanoen heille:</span> <span class="verse"><a name="2">2</a>"Puhukaa israelilaisille ja sanokaa: Nämä ovat ne eläimet, joita te  saatte syödä kaikista nelijalkaisista eläimistä maan päällä:</span> <span class="verse"><a name="3">3</a>Kaikkia nelijalkaisia eläimiä, joilla on kokonansa halkinaiset sorkat  ja jotka märehtivät, te saatte syödä.</span> <span class="verse"><a name="4">4</a>Näitä älkää kuitenkaan syökö niistä, jotka märehtivät, ja niistä,  joilla on sorkat: kamelia, joka kyllä märehtii, mutta jolla ei ole  sorkkia: se olkoon teille saastainen;</span> <span class="verse"><a name="5">5</a>tamaania, joka kyllä märehtii, mutta jolla ei ole sorkkia: se olkoon  teille saastainen;</span> <span class="verse"><a name="6">6</a>jänistä, joka kyllä märehtii, mutta jolla ei ole sorkkia: se olkoon  teille saastainen;</span> <span class="verse"><a name="7">7</a>sikaa, jolla tosin on kokonansa halkinaiset sorkat, mutta joka ei  märehdi: se olkoon teille saastainen.</span> <span class="verse"><a name="8">8</a>Näiden lihaa älkää syökö ja näiden raatoihin älkää koskeko, ne olkoot  teille saastaiset.</span> <span class="verse"><a name="9">9</a>Näitä te saatte syödä kaikista vesieläimistä: kaikkia, joilla on evät  ja suomukset ja jotka elävät vedessä, niin hyvin merissä kuin joissa, te  saatte syödä.</span> <span class="verse"><a name="10">10</a>Mutta kaikista niistä, joita vedet vilisevät, kaikista elollisista,  jotka elävät vedessä, inhotkaa kaikkia niitä, joilla ei ole eviä eikä  suomuksia, elivätpä merissä tai joissa.</span> <span class="verse"><a name="11">11</a>Niitä inhotkaa; niiden lihaa älkää syökö, ja niiden raadot  inhottakoot teitä.</span> <span class="verse"><a name="12">12</a>Kaikkia niitä vesieläimiä, joilla ei ole eviä eikä suomuksia,  inhotkaa.</span> <span class="verse"><a name="13">13</a>Linnuista taas inhotkaa näitä; älköön niitä syötäkö, vaan olkoot  inhottavia: kotka, partakorppikotka ja harmaa korppikotka,</span> <span class="verse"><a name="14">14</a>haarahaukka ja suohaukkalajit,</span> <span class="verse"><a name="15">15</a>kaikki kaarnelajit,</span> <span class="verse"><a name="16">16</a>kamelikurki, pääskynen, kalalokki ja jalohaukkalajit,</span> <span class="verse"><a name="17">17</a>huuhkaja, kalasääksi ja kissapöllö,</span> <span class="verse"><a name="18">18</a>sarvipöllö, pelikaani ja likakorppikotka,</span> <span class="verse"><a name="19">19</a>haikara ja sirriäislajit, harjalintu ja yölepakko.</span> <span class="verse"><a name="20">20</a>Ja kaikkia siivellisiä pikkueläimiä, jotka liikkuvat neljällä  jalalla, inhotkaa.</span> <span class="verse"><a name="21">21</a>Kuitenkin saatte siivellisistä pikkueläimistä, jotka liikkuvat  neljällä jalalla, syödä niitä, joilla jalkojen yläpuolella on kaksi  säärtä hypelläksensä niillä maassa.</span> <span class="verse"><a name="22">22</a>Niistä te saatte syödä seuraavia: heinäsirkkalajeja,  solam-sirkkalajeja, hargol-sirkkalajeja ja haagab-sirkkalajeja.</span> <span class="verse"><a name="23">23</a>Mutta kaikkia muita siivellisiä pikkueläimiä, joilla on neljä  jalkaa, inhotkaa.</span> <span class="verse"><a name="24">24</a>Seuraavista eläimistä te tulette saastaisiksi; jokainen, joka niiden  raatoihin koskee, olkoon saastainen iltaan asti.</span> <span class="verse"><a name="25">25</a>Ja jokainen, joka niiden raatoja kantaa, pesköön vaatteensa ja  olkoon saastainen iltaan asti.</span> <span class="verse"><a name="26">26</a>Kaikki nelijalkaiset eläimet, joilla on sorkat, mutta ei kokonaan  halkinaiset, ja jotka eivät märehdi, olkoot teille saastaiset; jokainen,  joka niihin koskee, olkoon saastainen.</span> <span class="verse"><a name="27">27</a>Ja kaikki nelijalkaiset eläimet, jotka käyvät käpälillä, olkoot  teille saastaiset; jokainen, joka niiden raatoihin koskee, olkoon  saastainen iltaan asti.</span> <span class="verse"><a name="28">28</a>Ja joka kantaa niiden raatoja, pesköön vaatteensa ja olkoon  saastainen iltaan asti; ne olkoot teille saastaiset.</span> <span class="verse"><a name="29">29</a>Ja nämä olkoot teille saastaiset niistä pikkueläimistä, jotka  liikkuvat maassa: myyrä, hiiri ja sisiliskolajit,</span> <span class="verse"><a name="30">30</a>anaka-eläin, kooah-eläin, letaa-eläin, hoomet-eläin ja kameleontti.</span> <span class="verse"><a name="31">31</a>Ne olkoot teille saastaiset kaikista pikkueläimistä; jokainen, joka  niihin koskee, sittenkuin ne ovat kuolleet, olkoon saastainen iltaan  asti.</span> <span class="verse"><a name="32">32</a>Ja kaikki, minkä päälle joku niistä kuolleena putoaa, on saastaista,  olipa se sitten puuastia tai vaatekappale tai nahka tai säkki tai mikä  tahansa kalu, jota johonkin tarpeeseen käytetään. Se pantakoon veteen ja  olkoon saastainen iltaan asti; sitten se on puhdas.</span> <span class="verse"><a name="33">33</a>Ja jos joku niistä putoaa saviastiaan, on kaikki, mitä siinä on,  saastaista, ja astia rikottakoon.</span> <span class="verse"><a name="34">34</a>Kaikki ruoka, jota syödään, on saastaista, jos sen astian vettä  tulee siihen; ja kaikki juoma, jota juodaan, on jokaisessa sellaisessa  astiassa saastaista.</span> <span class="verse"><a name="35">35</a>Ja kaikki, minkä päälle niiden raato putoaa, tulee saastaiseksi;  olkoon se leivinuuni tai liesi, niin se revittäköön maahan; sillä  saastaisia ne ovat ja saastaisia ne teille olkoot.</span> <span class="verse"><a name="36">36</a>Kuitenkin lähde tai kaivo, paikka, johon vettä on kokoontunut, pysyy  puhtaana. Mutta joka niiden raatoon koskee, olkoon saastainen.</span> <span class="verse"><a name="37">37</a>Ja jos niiden raato putoaa kylvösiemenen päälle, minkä hyvänsä, joka  kylvetään, pysyy tämä puhtaana.</span> <span class="verse"><a name="38">38</a>Mutta jos siemen on vedellä kasteltu ja niiden raato putoaa sen  päälle, tulee siemen teille saastaiseksi.</span> <span class="verse"><a name="39">39</a>Ja jos joku eläin, joka on teille ravinnoksi, kuolee, olkoon se,  joka sen raatoon koskee, saastainen iltaan asti.</span> <span class="verse"><a name="40">40</a>Ja joka syö sen raatoa, pesköön vaatteensa ja olkoon saastainen  iltaan asti; ja joka kantaa sen raatoa, pesköön vaatteensa ja olkoon  saastainen iltaan asti.</span> <span class="verse"><a name="41">41</a>Kaikki pikkueläimet, jotka liikkuvat maassa, olkoot inhottavia;  älköön niitä syötäkö.</span> <span class="verse"><a name="42">42</a>Kaikista niistä, jotka käyvät vatsallansa, ja kaikista  pikkueläimistä, jotka liikkuvat maassa, käyden neljällä tai useammalla  jalalla, niistä älkää mitään syökö, sillä ne ovat inhottavia.</span> <span class="verse"><a name="43">43</a>Älkää saattako itseänne inhottaviksi koskemalla matelevaan  pikkueläimeen, mihin tahansa, älkääkä saastuttako itseänne niillä, niin  että tulette niistä saastaisiksi.</span> <span class="verse"><a name="44">44</a>Sillä minä olen Herra, teidän Jumalanne; pyhittäkää siis itsenne ja  olkaa pyhät, sillä minä olen pyhä. Niin älkää saastuttako itseänne  koskemalla mihinkään pikkueläimeen, joka liikkuu maassa.</span> <span class="verse"><a name="45">45</a>Sillä minä olen Herra, joka olen johdattanut teidät Egyptin maasta,  ja joka olen teidän Jumalanne; olkaa siis pyhät, sillä minä olen pyhä.</span> <span class="verse"><a name="46">46</a>Tämä on laki nelijalkaisista eläimistä ja linnuista ja kaikista  elollisista, joita vedessä vilisee, ja kaikista olennoista, joita maassa  liikkuu,</span> <span class="verse"><a name="47">47</a>että tietäisitte erottaa puhtaat saastaisista ja syötävät eläimet  niistä eläimistä, joita ei saa syödä."</span> </p></div</div></div></body></html>