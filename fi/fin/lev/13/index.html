<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Ja Herra puhui Moosekselle ja Aaronille sanoen:</span> <span class="verse"><a name="2">2</a>"Jos jonkun ihoon tulee nystyrä tai ihottuma tai vaalea pilkku,  niinkuin pitalitauti olisi tulemassa hänen ihoonsa, vietäköön hänet  pappi Aaronin tai jonkun hänen poikansa, pappien, eteen.</span> <span class="verse"><a name="3">3</a>Ja jos pappi tarkastaessaan sairasta paikkaa ihossa huomaa, että  karvat sairaassa paikassa ovat muuttuneet valkoisiksi ja että se paikka  näyttää muuta ihoa matalammalta, on se pitalitautia; ja niin pian kuin  pappi on sen huomannut, julistakoon hän hänet saastaiseksi.</span> <span class="verse"><a name="4">4</a>Ja jos hänen ihossansa on valkea pilkku, mutta se ei näytä muuta ihoa  matalammalta eivätkä karvat ole muuttuneet valkoisiksi, sulkekoon pappi  sairaan sisälle seitsemäksi päiväksi.</span> <span class="verse"><a name="5">5</a>Ja seitsemäntenä päivänä pappi tarkastakoon häntä, ja jos sairas  paikka hänestä näyttää pysyneen entisellään sairauden leviämättä ihossa,  sulkekoon pappi hänet sisälle vielä seitsemäksi päiväksi.</span> <span class="verse"><a name="6">6</a>Ja seitsemäntenä päivänä pappi uudestaan tarkastakoon häntä, ja jos  hän huomaa että sairas paikka on käynyt vaaleaksi ja että sairaus ei ole  ihossa levinnyt, julistakoon pappi hänet puhtaaksi, sillä se on  ihottumaa; hän pesköön vaatteensa, ja niin hän on puhdas.</span> <span class="verse"><a name="7">7</a>Mutta jos ihottuma leviää leviämistään hänen ihossansa, sen jälkeen  kuin hän oli näyttäytynyt papille tullakseen puhtaaksi julistetuksi,  näyttäytyköön uudestaan papille;</span> <span class="verse"><a name="8">8</a>ja jos pappi huomaa ihottuman levinneen ihossa, julistakoon pappi  hänet saastaiseksi; se on pitalia.</span> <span class="verse"><a name="9">9</a>Jos pitalitauti ilmestyy ihmiseen, vietäköön hänet papin luo.</span> <span class="verse"><a name="10">10</a>Ja jos pappi tarkastaessaan huomaa ihossa valkoisen nystyrän, jonka  kohdalta karvat ovat muuttuneet valkoisiksi, ja liikaa lihaa kasvavan  nystyrään,</span> <span class="verse"><a name="11">11</a>on hänen ihossaan jo vanha pitali, ja sentähden pappi julistakoon  hänet saastaiseksi älköönkä enää sulkeko häntä sisälle, sillä hän on  saastainen.</span> <span class="verse"><a name="12">12</a>Ja jos pitali puhkeaa ihossa, niin että se peittää sairaan koko ihon  päästä jalkoihin asti, mihin pappi katsokoonkin,</span> <span class="verse"><a name="13">13</a>ja jos pappi tarkastaessaan huomaa pitalin peittävän koko ihon, niin  julistakoon hän sairaan puhtaaksi; hän on kokonansa muuttunut  valkoiseksi ja on puhdas.</span> <span class="verse"><a name="14">14</a>Mutta niin pian kuin häneen ilmestyy liikaa lihaa, on hän  saastainen.</span> <span class="verse"><a name="15">15</a>Ja kun pappi huomaa liian lihan, julistakoon hän hänet saastaiseksi;  liika liha on saastaista, se on pitalia.</span> <span class="verse"><a name="16">16</a>Mutta jos liika liha häviää ja sairas paikka muuttuu valkoiseksi,  menköön hän papin luo.</span> <span class="verse"><a name="17">17</a>Ja jos pappi huomaa, että sairas paikka on muuttunut valkoiseksi,  julistakoon pappi sairaan puhtaaksi; hän on puhdas.</span> <span class="verse"><a name="18">18</a>Ja jos jonkun ihoon tulee paise, joka paranee jälleen,</span> <span class="verse"><a name="19">19</a>ja paiseen sijalle tulee valkoinen nystyrä tai vaaleanpunainen  pilkku, näyttäytyköön hän papille.</span> <span class="verse"><a name="20">20</a>Ja jos pappi tarkastaessaan huomaa, että se paikka näyttää muuta  ihoa matalammalta ja että karvat siinä ovat muuttuneet valkoisiksi,  julistakoon pappi hänet saastaiseksi; paiseeseen on puhjennut  pitalitauti.</span> <span class="verse"><a name="21">21</a>Mutta jos pappi tarkastaessaan huomaa, ettei siinä ole valkoisia  karvoja ja ettei se paikka ole muuta ihoa matalampi ja että se on käynyt  vaaleaksi, sulkekoon pappi hänet sisälle seitsemäksi päiväksi.</span> <span class="verse"><a name="22">22</a>Ja jos se leviää leviämistään hänen ihossaan, julistakoon pappi  hänet saastaiseksi; se on pitalia.</span> <span class="verse"><a name="23">23</a>Mutta jos pilkku pysyy alallansa eikä leviä, on se paiseen arpi, ja  pappi julistakoon hänet puhtaaksi.</span> <span class="verse"><a name="24">24</a>Tahi jos joku saa palohaavan ihoonsa ja palohaavaan kasvavaan lihaan  ilmestyy vaaleanpunainen tai valkoinen pilkku,</span> <span class="verse"><a name="25">25</a>ja jos pappi tarkastaessaan huomaa karvojen muuttuneen valkoisiksi  siinä pilkussa ja sen paikan näyttävän muuta ihoa matalammalta, niin on  palohaavaan puhjennut pitali, ja pappi julistakoon hänet saastaiseksi;  se on pitalitautia.</span> <span class="verse"><a name="26">26</a>Mutta jos pappi tarkastaessaan huomaa, ettei pilkussa ole valkoisia  karvoja ja ettei se ole muuta ihoa matalampi ja että se on käynyt  vaaleaksi, niin sulkekoon pappi hänet sisälle seitsemäksi päiväksi.</span> <span class="verse"><a name="27">27</a>Ja seitsemäntenä päivänä pappi tarkastakoon häntä; jos se on yhä  levinnyt ihossa, julistakoon pappi hänet saastaiseksi; se on  pitalitautia.</span> <span class="verse"><a name="28">28</a>Mutta jos pilkku on pysynyt alallansa eikä ole levinnyt ihossa ja on  edelleen vaalennut, on se palohaavasta syntynyt nystyrä, ja pappi  julistakoon hänet puhtaaksi; se on palohaavan arpi.</span> <span class="verse"><a name="29">29</a>Jos mieheen tai naiseen tulee sairas paikka päähän tai partaan,</span> <span class="verse"><a name="30">30</a>ja jos pappi tarkastaessaan sairasta paikkaa huomaa, että se näyttää  muuta ihoa matalammalta ja että siinä on ohuita, kellertäviä karvoja,  niin julistakoon pappi hänet saastaiseksi; se on pitalisyyhelmää, se on  pää- eli partapitalia.</span> <span class="verse"><a name="31">31</a>Ja jos pappi tarkastaessaan sairasta paikkaa huomaa, ettei se näytä  muuta ihoa matalammalta, mutta ettei siinä ole mustia karvoja, sulkekoon  pappi syyhelmää sairastavan sisälle seitsemäksi päiväksi.</span> <span class="verse"><a name="32">32</a>Ja jos pappi seitsemäntenä päivänä tarkastaessaan sairasta paikkaa  huomaa, ettei syyhelmä ole levinnyt ja ettei siinä ole kellertäviä  karvoja ja ettei syyhelmä näytä muuta ihoa matalammalta,</span> <span class="verse"><a name="33">33</a>niin ajakoon sairas hiuksensa tai partansa, kuitenkaan ajamatta  sairasta paikkaa, ja pappi sulkekoon syyhelmää sairastavan sisälle vielä  seitsemäksi päiväksi.</span> <span class="verse"><a name="34">34</a>Ja jos pappi seitsemäntenä päivänä tarkastaessaan sairasta paikkaa  huomaa, ettei syyhelmä ole levinnyt ihossa ja ettei se näytä muuta ihoa  matalammalta, julistakoon pappi hänet puhtaaksi; hän pesköön vaatteensa,  ja niin hän on puhdas.</span> <span class="verse"><a name="35">35</a>Mutta jos syyhelmä leviää leviämistään ihossa, sen jälkeen kuin  hänet julistettiin puhtaaksi,</span> <span class="verse"><a name="36">36</a>ja jos pappi tarkastaessaan häntä huomaa, että syyhelmä on levinnyt  ihossa, älköön pappi enää etsikö kellertäviä karvoja; hän on saastainen.</span> <span class="verse"><a name="37">37</a>Mutta jos syyhelmä hänestä näyttää pysyneen entisellään ja jos  siihen on kasvanut mustia karvoja, on syyhelmä parantunut; hän on  puhdas, ja pappi julistakoon hänet puhtaaksi.</span> <span class="verse"><a name="38">38</a>Jos miehen tai naisen ihoon tulee pilkkuja, valkoisia pilkkuja,</span> <span class="verse"><a name="39">39</a>ja jos pappi tarkastaessaan huomaa vaalenevia, valkoisia pilkkuja  heidän ihossaan, on se vaaratonta valkoista ihottumaa, joka on puhjennut  ihoon; hän on puhdas.</span> <span class="verse"><a name="40">40</a>Jos hiukset lähtevät miehen päästä, takaraivosta, on hän takakalju;  hän on puhdas.</span> <span class="verse"><a name="41">41</a>Ja jos hiukset lähtevät päästä, ohimoista, on hän otsakalju; hän on  puhdas.</span> <span class="verse"><a name="42">42</a>Mutta jos vaaleanpunainen pilkku ilmestyy takaraivon tai otsapuolen  paljaaseen paikkaan, on se pitalia, joka on puhkeamassa takaraivon tai  otsapuolen paljaaseen paikkaan.</span> <span class="verse"><a name="43">43</a>Ja jos pappi tarkastaessaan häntä huomaa, että nystyrä takaraivon  tai otsapuolen paljaassa paikassa on vaaleanpunainen näyttäen  samanlaiselta kuin pitali muussa ihossa,</span> <span class="verse"><a name="44">44</a>niin mies on pitalinen ja saastainen; pappi julistakoon hänet heti  saastaiseksi hänen päässänsä olevan sairauden tähden.</span> <span class="verse"><a name="45">45</a>Joka sairastaa pitalia, hän käyköön rikkirevityissä vaatteissa,  tukka hajallaan ja parta peitettynä ja huutakoon: 'Saastainen,  saastainen!'</span> <span class="verse"><a name="46">46</a>Niin kauan kuin sairaus hänessä on, olkoon hän saastainen;  saastaisena hän asukoon yksinänsä, hänen asuinsijansa olkoon leirin  ulkopuolella.</span> <span class="verse"><a name="47">47</a>Jos pitalitartuntaa tulee vaatekappaleeseen, olipa vaatekappale  villainen tai pellavainen,</span> <span class="verse"><a name="48">48</a>tai kudottuun tai solmustettuun kankaaseen, olipa se pellavaista tai  villaista, tai nahkaan tai mihin nahasta tehtyyn esineeseen tahansa,</span> <span class="verse"><a name="49">49</a>ja jos tartunnan paikka näyttää vihertävältä tai punertavalta  vaatekappaleessa tai nahassa tai kudotussa tai solmustetussa kankaassa  tai missä nahasta tehdyssä esineessä tahansa, niin se on pitalia, ja se  on näytettävä papille.</span> <span class="verse"><a name="50">50</a>Ja kun pappi on tarkastanut tartunnan paikan, sulkekoon hän  tartutetun sisälle seitsemäksi päiväksi.</span> <span class="verse"><a name="51">51</a>Ja jos hän seitsemäntenä päivänä tarkastaessaan tartunnan paikkaa  huomaa, että tarttuma on levinnyt vaatekappaleessa tai kudotussa tai  solmustetussa kankaassa tai nahassa tai missä nahasta tehdyssä esineessä  tahansa, on tarttuma pahanlaatuista pitalia; ne ovat saastaiset.</span> <span class="verse"><a name="52">52</a>Ja hän polttakoon vaatekappaleen tai kudotun tai solmustetun  kankaan, olipa se villainen tai pellavainen, tai nahasta tehdyn esineen,  olipa se mikä tahansa, jossa tarttuma on, sillä se on pahanlaatuista  pitalia; kaikki sellainen poltettakoon tulessa.</span> <span class="verse"><a name="53">53</a>Mutta jos pappi tarkastaessaan huomaa, ettei tarttuma ole levinnyt  vaatekappaleessa tai kudotussa tai solmustetussa kankaassa tai nahasta  tehdyssä esineessä, olipa se mikä tahansa,</span> <span class="verse"><a name="54">54</a>käskeköön pappi pestä esineen, jossa tarttuma on, ja sulkekoon sen  sisälle vielä seitsemäksi päiväksi.</span> <span class="verse"><a name="55">55</a>Ja jos pappi tarkastaessaan tartunnan saanutta esinettä, sen jälkeen  kuin se on pesty, huomaa, ettei tarttuma ole muuttunut näöltään, on  esine, vaikka tarttuma ei olekaan levinnyt, saastainen, ja se  poltettakoon tulessa; se on pitalin syömä, olkoon sitten nurjalta tai  oikealta puolelta.</span> <span class="verse"><a name="56">56</a>Mutta jos pappi tarkastaessaan huomaa, että tartunnan paikka on  pesemisen jälkeen vaalennut, reväisköön hän sen pois vaatekappaleesta  tai nahasta tai kudotusta tai solmustetusta kankaasta.</span> <span class="verse"><a name="57">57</a>Ja jos sitten vielä tarttumaa ilmestyy vaatekappaleeseen tai  kudottuun tai solmustettuun kankaaseen tai mihin nahasta tehtyyn  esineeseen tahansa, on se puhkeavaa pitalia; se esine, jossa tarttuma  on, poltettakoon tulessa.</span> <span class="verse"><a name="58">58</a>Mutta vaatekappale tai kudottu tai solmustettu kangas tai mikä  nahasta tehty esine tahansa, josta tarttuma on pesemällä kadonnut,  pestäköön vielä kerran, ja niin se on puhdas."</span> <span class="verse"><a name="59">59</a>Tämä on laki pitalitarttumasta vaatekappaleessa, villaisessa tai  pellavaisessa, tai kudotussa tai solmustetussa kankaassa tai missä  nahasta tehdyssä esineessä tahansa, laki niiden puhtaiksi tai  saastaisiksi julistamisesta.</span> </p></div</div></div></body></html>