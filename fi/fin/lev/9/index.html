<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 9</strong></div><p><span class="verse"><a name="1">1</a>Ja kahdeksantena päivänä Mooses kutsui Aaronin ja hänen poikansa ja  Israelin vanhimmat</span> <span class="verse"><a name="2">2</a>ja sanoi Aaronille: "Ota itsellesi härkävasikka syntiuhriksi ja oinas  polttouhriksi, molemmat virheettömiä, ja tuo ne Herran eteen.</span> <span class="verse"><a name="3">3</a>Ja puhu israelilaisille ja sano: 'Ottakaa kauris syntiuhriksi ja  vasikka ja karitsa, molemmat vuoden vanhoja ja virheettömiä,  polttouhriksi</span> <span class="verse"><a name="4">4</a>ja härkä ja oinas yhteysuhriksi, uhrattaviksi Herran edessä, ynnä  ruokauhri, johon on öljyä sekoitettu, sillä tänä päivänä ilmestyy teille  Herra'."</span> <span class="verse"><a name="5">5</a>Ja he toivat, mitä Mooses oli käskenyt, ilmestysmajan edustalle, ja  koko seurakunta astui esiin ja asettui Herran eteen.</span> <span class="verse"><a name="6">6</a>Ja Mooses sanoi: "Näin Herra on käskenyt teidän tehdä, että Herran  kirkkaus ilmestyisi teille".</span> <span class="verse"><a name="7">7</a>Ja Mooses sanoi Aaronille: "Astu alttarin ääreen ja uhraa syntiuhrisi  ja polttouhrisi ja toimita itsellesi ja kansalle sovitus ja uhraa sitten  kansan uhrilahja ja toimita heille sovitus, niinkuin Herra on käskenyt".</span> <span class="verse"><a name="8">8</a>Niin Aaron astui alttarin ääreen ja teurasti oman  syntiuhrivasikkansa.</span> <span class="verse"><a name="9">9</a>Ja Aaronin pojat toivat hänelle veren, ja hän kastoi sormensa vereen  ja siveli sitä alttarin sarviin, mutta muun veren hän vuodatti alttarin  juurelle.</span> <span class="verse"><a name="10">10</a>Mutta syntiuhriteuraan rasvan ja munuaiset ja maksanlisäkkeen hän  poltti alttarilla, niinkuin Herra oli Moosekselle käskyn antanut.</span> <span class="verse"><a name="11">11</a>Ja lihan ja nahan hän poltti tulessa leirin ulkopuolella.</span> <span class="verse"><a name="12">12</a>Sitten hän teurasti polttouhrin, ja Aaronin pojat ojensivat hänelle  veren, ja hän vihmoi sen alttarille ympärinsä.</span> <span class="verse"><a name="13">13</a>Ja he ojensivat hänelle polttouhrin kappaleittain ynnä pään, ja hän  poltti ne alttarilla.</span> <span class="verse"><a name="14">14</a>Ja hän pesi sisälmykset ja jalat ja poltti ne polttouhrin päällä  alttarilla.</span> <span class="verse"><a name="15">15</a>Sitten hän toi kansan uhrilahjan ja otti kansan syntiuhrikauriin,  teurasti sen ja uhrasi sen syntiuhrina samalla tavalla kuin edellisen.</span> <span class="verse"><a name="16">16</a>Ja hän toi myös polttouhrin ja uhrasi sen säädetyllä tavalla.</span> <span class="verse"><a name="17">17</a>Ja hän toi ruokauhrin ja otti siitä kouransa täyden ja poltti sen  alttarilla aamu-polttouhrin lisäksi.</span> <span class="verse"><a name="18">18</a>Sitten hän teurasti härän ja oinaan kansan yhteysuhriksi, ja Aaronin  pojat ojensivat hänelle veren, ja hän vihmoi sen alttarille ympärinsä.</span> <span class="verse"><a name="19">19</a>Mutta härän ja oinaan rasvat, rasvahännän, rasvakalvon, munuaiset ja  maksanlisäkkeen,</span> <span class="verse"><a name="20">20</a>nämä rasvat he panivat rintalihojen päälle, ja hän poltti rasvat  alttarilla.</span> <span class="verse"><a name="21">21</a>Mutta rintalihain ja oikean reiden heilutuksen Aaron toimitti Herran  edessä, niinkuin Mooses oli käskenyt.</span> <span class="verse"><a name="22">22</a>Ja Aaron kohotti kätensä kansaa kohti ja siunasi heidät, ja kun hän  oli toimittanut syntiuhrin, polttouhrin ja yhteysuhrin, astui hän alas.</span> <span class="verse"><a name="23">23</a>Ja Mooses ja Aaron menivät ilmestysmajaan, ja kun he tulivat sieltä  ulos, siunasivat he kansan. Silloin Herran kirkkaus ilmestyi kaikelle  kansalle.</span> <span class="verse"><a name="24">24</a>Ja tuli lähti Herran tyköä ja kulutti polttouhrin ja rasvat  alttarilta. Ja kaikki kansa näki sen, ja he riemuitsivat ja lankesivat  kasvoillensa.</span> </p></div</div></div></body></html>