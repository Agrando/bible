<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 6</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Jos joku tekee rikkomuksen ja on uskoton Herraa kohtaan kieltämällä  saaneensa lähimmäiseltään, mitä tämä on hänen haltuunsa antanut tai  hänen hoitoonsa uskonut, tahi mitä hän itse on väkisin ottanut tai  vääryydellä anastanut lähimmäiseltään,</span> <span class="verse"><a name="3">3</a>tahi jos hän on löytänyt kadotetun esineen ja kieltää sen, tahi  vannoo väärin missä asiassa tahansa, jossa ihminen helposti rikkoo,</span> <span class="verse"><a name="4">4</a>niin hän, jos hän näin on rikkonut ja tullut vikapääksi, antakoon  takaisin, mitä hän väkisin on ottanut tai vääryydellä anastanut, tahi  mitä hänen haltuunsa oli uskottu, tahi kadotetun esineen, jonka hän oli  löytänyt,</span> <span class="verse"><a name="5">5</a>kaiken, jonka tähden hän oli väärin vannonut; ja korvatkoon sen  täyteen määräänsä ja pankoon siihen vielä lisäksi viidennen osan sen  arvosta. Sille, jonka oma se on, hän antakoon sen sinä päivänä, jona hän  vikauhrinsa toimittaa.</span> <span class="verse"><a name="6">6</a>Mutta hyvityksenä Herralle hän tuokoon papille vikauhriksi sinun  arviosi mukaisen, virheettömän oinaan pikkukarjasta.</span> <span class="verse"><a name="7">7</a>Kun pappi näin on toimittanut hänelle sovituksen Herran edessä,  annetaan hänelle anteeksi kaikki, mitä hän on tehnyt sellaista, josta  hän on tullut vikapääksi."</span> <span class="verse"><a name="8">8</a>Ja Herra puhui Moosekselle sanoen:</span> <span class="verse"><a name="9">9</a>"Käske Aaronia ja hänen poikiansa ja sano: Tämä on laki  polttouhrista. Polttouhri olkoon alttarin liedellä koko yön aamuun asti,  ja tulta pidettäköön siten vireillä alttarilla.</span> <span class="verse"><a name="10">10</a>Ja pappi pukeutukoon pellavapukuunsa ja pukeutukoon  pellavakaatioihin peittääkseen häpynsä, ja korjatkoon pois tuhan, joksi  tuli on kuluttanut polttouhrin alttarilla, ja pankoon sen alttarin  viereen.</span> <span class="verse"><a name="11">11</a>Ja sitten hän riisukoon vaatteensa ja pukeutukoon toisiin  vaatteisiin, ja vieköön tuhan leirin ulkopuolelle puhtaaseen paikkaan.</span> <span class="verse"><a name="12">12</a>Ja tulta pidettäköön siten vireillä alttarilla älköönkä se koskaan  sammuko; ja pappi sytyttäköön alttarilla halot joka aamu ja asettakoon  sen päälle polttouhrin ja polttakoon sen päällä yhteysuhrin rasvat.</span> <span class="verse"><a name="13">13</a>Tuli palakoon aina alttarilla älköönkä koskaan sammuko.</span> <span class="verse"><a name="14">14</a>Ja tämä on laki ruokauhrista: Aaronin pojat tuokoot sen Herran  eteen, alttarin ääreen.</span> <span class="verse"><a name="15">15</a>Ja pappi erottakoon ruokauhrista kourallisen lestyjä jauhoja ja  öljyä ja kaiken suitsukkeen, joka on ruokauhrin päällä, ja polttakoon  alttarilla alttariuhriosan suloiseksi tuoksuksi Herralle.</span> <span class="verse"><a name="16">16</a>Ja mikä siitä jää tähteeksi, sen syököön Aaron poikinensa;  happamatonna se syötäköön pyhässä paikassa, ilmestysmajan esipihalla he  sen syökööt.</span> <span class="verse"><a name="17">17</a>Älköön sitä leivottako hapatettuna. Heidän osakseen minä olen sen  uhreistani antanut; se on korkeasti-pyhää niinkuin syntiuhri ja  vikauhrikin.</span> <span class="verse"><a name="18">18</a>Jokainen miehenpuoli Aaronin jälkeläisistä syököön siitä. Tämä  olkoon heidän ikuinen osuutensa Herran uhreista sukupolvesta  sukupolveen. Jokainen, joka niihin koskee, on pyhäkölle pyhitetty."</span> <span class="verse"><a name="19">19</a>Ja Herra puhui Moosekselle sanoen:</span> <span class="verse"><a name="20">20</a>"Tämä olkoon Aaronin ja hänen poikiensa uhrilahja, joka heidän on  tuotava Herralle voitelupäivänänsä: kymmenes osa eefa-mittaa lestyjä  jauhoja jokapäiväiseksi ruokauhriksi, puolet aamulla ja puolet illalla.</span> <span class="verse"><a name="21">21</a>Leivinlevyllä se valmistettakoon öljyyn leivottuna; tuo se hyvin  sotkettuna ja uhraa se palasiksi paloiteltuna ruokauhrina suloiseksi  tuoksuksi Herralle.</span> <span class="verse"><a name="22">22</a>Ja pappi, joka hänen pojistaan on hänen sijaansa voideltu,  toimittakoon sen. Se on Herran ikuinen osuus; se poltettakoon  kokonaisuhrina.</span> <span class="verse"><a name="23">23</a>Jokainen papin ruokauhri on kokonaisuhri; älköön sitä syötäkö."</span> <span class="verse"><a name="24">24</a>Ja Herra puhui Moosekselle sanoen:</span> <span class="verse"><a name="25">25</a>"Puhu Aaronille ja hänen pojillensa ja sano: Tämä on laki  syntiuhrista. Siinä paikassa, missä polttouhri teurastetaan,  teurastettakoon myös syntiuhri Herran edessä; ja se on korkeasti-pyhä.</span> <span class="verse"><a name="26">26</a>Pappi, joka syntiuhrin uhraa, syököön sen; pyhässä paikassa se  syötäköön, ilmestysmajan esipihalla.</span> <span class="verse"><a name="27">27</a>Jokainen, joka sen lihaan koskee, on pyhäkölle pyhitetty, ja jos sen  verta on pirskunut vaatteille, niin pese pyhässä paikassa se, mihin sitä  on pirskunut.</span> <span class="verse"><a name="28">28</a>Ja saviastia, jossa se keitetään, rikottakoon; jos se on keitetty  vaskiastiassa, hangattakoon astia puhtaaksi ja huuhdottakoon vedellä.</span> <span class="verse"><a name="29">29</a>Jokainen miehenpuoli papeista saakoon sitä syödä; se on  korkeasti-pyhää.</span> <span class="verse"><a name="30">30</a>Mutta mitään syntiuhria, jonka verta viedään ilmestysmajaan  sovituksen toimittamista varten pyhäkössä, älköön syötäkö, vaan se  poltettakoon tulessa."</span> </p></div</div></div></body></html>