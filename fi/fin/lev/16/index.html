<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 16</strong></div><p><span class="verse"><a name="1">1</a>Ja Herra puhui Moosekselle, sen jälkeen kuin kaksi Aaronin poikaa oli  kuollut, joita kuolema kohtasi, kun he astuivat Herran eteen.</span> <span class="verse"><a name="2">2</a>Ja Herra sanoi Moosekselle: "Sano veljellesi Aaronille: älköön hän  joka aika menkö pyhimpään, esiripun sisäpuolelle, armoistuimen eteen,  joka on arkin päällä, ettei hän kuolisi; sillä minä ilmestyn pilvessä  armoistuimen kohdalla.</span> <span class="verse"><a name="3">3</a>Mutta näin Aaron menköön pyhimpään: hänellä olkoon mukanaan mullikka  syntiuhriksi ja oinas polttouhriksi;</span> <span class="verse"><a name="4">4</a>ja hän pukekoon pyhän pellava-ihokkaan yllensä, peittäköön häpynsä  pellavakaatioilla, vyöttäköön itsensä pellavavyöllä ja pankoon  pellavaisen käärelakin päähänsä. Nämä ovat pyhät vaatteet; ja hän  pesköön ruumiinsa vedessä ja pukekoon ne yllensä.</span> <span class="verse"><a name="5">5</a>Ja hän ottakoon israelilaisten seurakunnalta kaksi kaurista  syntiuhriksi ja yhden oinaan polttouhriksi.</span> <span class="verse"><a name="6">6</a>Ja Aaron tuokoon oman syntiuhrimullikkansa ja toimittakoon sovituksen  itsellensä ja perheellensä.</span> <span class="verse"><a name="7">7</a>Sitten hän ottakoon ne kaksi kaurista ja asettakoon ne Herran eteen  ilmestysmajan ovelle.</span> <span class="verse"><a name="8">8</a>Ja Aaron heittäköön arpaa niistä kahdesta kauriista: toisen arvan  Herralle ja toisen Asaselille.</span> <span class="verse"><a name="9">9</a>Ja Aaron tuokoon sen kauriin, jonka arpa määräsi Herralle, ja  uhratkoon sen syntiuhriksi.</span> <span class="verse"><a name="10">10</a>Mutta se kauris, jonka arpa määräsi Asaselille, asetettakoon elävänä  Herran eteen, että sille toimitettaisiin sovitus ja se sitten  päästettäisiin erämaahan Asaselille.</span> <span class="verse"><a name="11">11</a>Senjälkeen Aaron tuokoon oman syntiuhrimullikkansa ja toimittakoon  sovituksen itsellensä ja perheellensä ja teurastakoon oman  syntiuhrimullikkansa.</span> <span class="verse"><a name="12">12</a>Ja hän ottakoon hiilipannun täyteen tulisia hiiliä alttarilta, joka  on Herran edessä, ja kahmalonsa täyteen survottua hyvänhajuista  suitsuketta ja vieköön ne esiripun sisäpuolelle.</span> <span class="verse"><a name="13">13</a>Ja hän pankoon suitsukkeen tulen päälle Herran eteen, niin että  suitsutus pilvenä peittää lain arkin päällä olevan armoistuimen, ettei  hän kuolisi.</span> <span class="verse"><a name="14">14</a>Ja hän ottakoon mullikan verta ja pirskoittakoon sitä sormellansa  armoistuimen etupuolelle; ja armoistuimen eteen hän pirskoittakoon  sormellansa verta seitsemän kertaa.</span> <span class="verse"><a name="15">15</a>Sitten hän teurastakoon kansan syntiuhrikauriin ja vieköön sen verta  esiripun sisäpuolelle ja tehköön sen verellä, niinkuin hän teki mullikan  verellä: pirskoittakoon sitä armoistuimelle ja armoistuimen eteen.</span> <span class="verse"><a name="16">16</a>Ja näin hän toimittakoon pyhäkölle sovituksen israelilaisten  saastaisuudesta ja heidän rikoksistaan, olivatpa heidän syntinsä  minkälaiset tahansa; näin hän tehköön myös ilmestysmajalle, joka on  heidän tykönänsä, keskellä heidän saastaisuuttansa.</span> <span class="verse"><a name="17">17</a>Älköön yhtään ihmistä olko ilmestysmajassa, kun hän tulee  toimittamaan sovitusta pyhimmässä, siihen saakka kunnes hän sieltä  lähtee ja on toimittanut itsellensä ja perheellensä ja koko Israelin  seurakunnalle sovituksen.</span> <span class="verse"><a name="18">18</a>Sitten hän lähteköön sieltä alttarin ääreen, joka on Herran edessä,  ja toimittakoon sille sovituksen; ja hän ottakoon mullikan verta ja  kauriin verta ja sivelköön sitä alttarin sarviin yltympäri.</span> <span class="verse"><a name="19">19</a>Ja hän pirskoittakoon sormellansa sen päälle verta seitsemän kertaa  ja puhdistakoon ja pyhittäköön sen israelilaisten saastaisuudesta.</span> <span class="verse"><a name="20">20</a>Ja kun hän on loppuun toimittanut pyhäkön ja ilmestysmajan ja  alttarin sovittamisen, tuokoon hän sen elävän kauriin.</span> <span class="verse"><a name="21">21</a>Ja Aaron laskekoon molemmat kätensä elävän kauriin pään päälle ja  tunnustakoon siinä kaikki israelilaisten pahat teot ja kaikki heidän  rikkomuksensa, olipa heillä mitä syntejä tahansa, ja pankoon ne kauriin  pään päälle ja lähettäköön sen, sitä varten varatun miehen viemänä,  erämaahan.</span> <span class="verse"><a name="22">22</a>Näin kauris kantakoon kaikki heidän pahat tekonsa autioon seutuun;  ja kauris päästettäköön erämaahan.</span> <span class="verse"><a name="23">23</a>Ja Aaron menköön ilmestysmajaan ja riisukoon yltänsä  pellavavaatteet, jotka hän oli pukenut päälleen mennessänsä pyhäkköön,  ja jättäköön ne sinne.</span> <span class="verse"><a name="24">24</a>Ja hän pesköön pyhässä paikassa ruumiinsa vedessä ja pukekoon ylleen  omat vaatteensa; sitten hän lähteköön sieltä ja uhratkoon sekä oman  polttouhrinsa että kansan polttouhrin ja toimittakoon niin sekä  itsellensä että kansalle sovituksen.</span> <span class="verse"><a name="25">25</a>Ja syntiuhrin rasvan hän polttakoon alttarilla.</span> <span class="verse"><a name="26">26</a>Ja se, joka päästi kauriin Asaselille, pesköön vaatteensa ja pesköön  ruumiinsa vedessä, ja sitten hän tulkoon leiriin.</span> <span class="verse"><a name="27">27</a>Ja syntiuhrimullikka ja syntiuhrikauris, joiden veri tuotiin  sovitukseksi pyhäkköön, vietäköön leirin ulkopuolelle, ja niiden nahka,  liha ja rapa poltettakoon tulessa.</span> <span class="verse"><a name="28">28</a>Ja se, joka ne polttaa, pesköön vaatteensa ja pesköön ruumiinsa  vedessä, ja sitten hän tulkoon leiriin.</span> <span class="verse"><a name="29">29</a>Tämä olkoon teille ikuinen säädös: seitsemännessä kuussa, kuukauden  kymmenentenä päivänä, kurittakaa itseänne paastolla älkääkä yhtäkään  askaretta toimittako, älköön maassa syntynyt älköönkä muukalainen, joka  asuu teidän keskellänne.</span> <span class="verse"><a name="30">30</a>Sillä sinä päivänä toimitetaan teille sovitus teidän  puhdistamiseksenne; kaikista synneistänne te tulette puhtaiksi Herran  edessä.</span> <span class="verse"><a name="31">31</a>Se olkoon teille levon päivä, kurittakaa silloin itseänne paastolla;  se olkoon ikuinen säädös.</span> <span class="verse"><a name="32">32</a>Ja sovituksen toimittakoon se pappi, joka on voideltu ja joka on  vihitty papinvirkaan isänsä sijaan; hän pukekoon yllensä  pellavavaatteet, pyhät vaatteet,</span> <span class="verse"><a name="33">33</a>ja toimittakoon sovituksen kaikkeinpyhimmälle ja sovituksen  ilmestysmajalle ja alttarille sekä sovituksen myös papeille ja kaikelle  seurakunnan kansalle.</span> <span class="verse"><a name="34">34</a>Tämä olkoon teille ikuinen säädös, että toimitatte israelilaisille  sovituksen kaikista heidän synneistänsä kerran vuodessa." Ja hän teki,  niinkuin Herra oli Moosekselle käskyn antanut.</span> </p></div</div></div></body></html>