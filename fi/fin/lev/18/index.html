<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Puhu israelilaisille ja sano heille: Minä olen Herra, teidän  Jumalanne.</span> <span class="verse"><a name="3">3</a>Älkää tehkö, niinkuin tehdään Egyptin maassa, jossa te asuitte,  älkääkä tehkö, niinkuin tehdään Kanaanin maassa, johon minä teidät vien;  älkää vaeltako heidän tapojensa mukaan.</span> <span class="verse"><a name="4">4</a>Vaan seuratkaa minun säädöksiäni ja noudattakaa minun käskyjäni  vaeltaaksenne niiden mukaan. Minä olen Herra, teidän Jumalanne.</span> <span class="verse"><a name="5">5</a>Noudattakaa minun käskyjäni ja säädöksiäni, sillä se ihminen, joka ne  pitää, on niistä elävä. Minä olen Herra.</span> <span class="verse"><a name="6">6</a>Älköön kukaan teistä ryhtykö veriheimolaiseensa paljastaakseen hänen  häpyänsä. Minä olen Herra.</span> <span class="verse"><a name="7">7</a>Isäsi häpyä ja äitisi häpyä älä paljasta. Hän on sinun äitisi, älä  hänen häpyänsä paljasta.</span> <span class="verse"><a name="8">8</a>Älä paljasta äitipuolesi häpyä, se on sinun isäsi häpy.</span> <span class="verse"><a name="9">9</a>Älä paljasta sisaresi häpyä, olipa hän isäsi tytär tai äitisi tytär,  kotona tai ulkona syntynyt; älä paljasta heidän häpyänsä.</span> <span class="verse"><a name="10">10</a>Älä paljasta poikasi tyttären tai tyttäresi tyttären häpyä, sillä se  on sinun oma häpysi.</span> <span class="verse"><a name="11">11</a>Älä paljasta äitipuolesi tyttären häpyä, tyttären, joka on sinun  isällesi syntynyt; hän on sinun sisaresi.</span> <span class="verse"><a name="12">12</a>Älä paljasta isäsi sisaren häpyä; hän on sinun isäsi  veriheimolainen.</span> <span class="verse"><a name="13">13</a>Älä paljasta äitisi sisaren häpyä, sillä hän on sinun äitisi  veriheimolainen.</span> <span class="verse"><a name="14">14</a>Älä paljasta setäsi häpyä, älä ryhdy hänen vaimoonsa; hän on sinun  tätisi.</span> <span class="verse"><a name="15">15</a>Älä paljasta miniäsi häpyä; hän on sinun poikasi vaimo, älä paljasta  hänen häpyänsä.</span> <span class="verse"><a name="16">16</a>Älä paljasta veljesi vaimon häpyä; se on sinun veljesi häpy.</span> <span class="verse"><a name="17">17</a>Älä paljasta vaimon ja hänen tyttärensä häpyä, äläkä ota vaimoksi  hänen poikansa tytärtä tai tyttärensä tytärtä paljastaaksesi hänen  häpyänsä, sillä he ovat veriheimolaisia; se on sukurutsausta.</span> <span class="verse"><a name="18">18</a>Älä ota vaimosi eläessä hänen sisartansa vaimoksesi ja paljasta  hänen häpyänsä, sillä se tuo riidan.</span> <span class="verse"><a name="19">19</a>Älä ryhdy vaimoon paljastaaksesi hänen häpyänsä, kun hän on  saastainen kuukautisaikanansa.</span> <span class="verse"><a name="20">20</a>Älä makaa lähimmäisesi vaimon kanssa, ettet siten itseäsi  saastuttaisi.</span> <span class="verse"><a name="21">21</a>Älä anna lapsiasi poltettaviksi uhrina Molokille, ettet häpäisisi  Jumalasi nimeä. Minä olen Herra.</span> <span class="verse"><a name="22">22</a>Älä makaa miehenpuolen kanssa, niinkuin naisen kanssa maataan; se on  kauhistus.</span> <span class="verse"><a name="23">23</a>Älä sekaannu mihinkään eläimeen, ettet siten itseäsi saastuttaisi.  Älköönkä nainen tarjoutuko eläimelle pariutuaksensa sen kanssa; se on  iljettävyys.</span> <span class="verse"><a name="24">24</a>Älkää saastuttako itseänne millään näistä, sillä näillä kaikilla  ovat itsensä saastuttaneet ne kansat, jotka minä karkoitan teidän  tieltänne.</span> <span class="verse"><a name="25">25</a>Ja maa tuli saastaiseksi, ja minä kostin sille sen pahat teot, niin  että maa oksensi ulos asujamensa.</span> <span class="verse"><a name="26">26</a>Sentähden noudattakaa minun käskyjäni ja säädöksiäni älkääkä mitään  näistä kauhistuksista tehkö, älköön maassa syntynyt älköönkä  muukalainen, joka asuu teidän keskellänne -</span> <span class="verse"><a name="27">27</a>sillä kaikkia näitä kauhistuksia ovat tehneet tämän maan asukkaat,  jotka olivat ennen teitä, niin että maa tuli saastaiseksi -</span> <span class="verse"><a name="28">28</a>ettei maa teitäkin oksentaisi, jos te sen saastutatte, niinkuin se  on oksentanut ulos sen kansan, joka oli ennen teitä.</span> <span class="verse"><a name="29">29</a>Sillä jokainen, joka tekee minkä tahansa näistä kauhistuksista,  hävitettäköön kansastansa, kaikki, jotka semmoista tekevät.</span> <span class="verse"><a name="30">30</a>Sentähden noudattakaa minun määräyksiäni, ettette seuraisi niitä  kauhistavia tapoja, joita on seurattu ennen teitä, ettekä saastuttaisi  itseänne niillä. Minä olen Herra, teidän Jumalanne."</span> </p></div</div></div></body></html>