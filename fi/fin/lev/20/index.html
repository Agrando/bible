<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 20</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Sano israelilaisille: Jos joku, kuka tahansa israelilainen tai  muukalainen, joka asuu Israelissa, antaa lapsiansa Molokille, hänet  rangaistakoon kuolemalla; maan kansa kivittäköön hänet.</span> <span class="verse"><a name="3">3</a>Ja minä käännän kasvoni sitä miestä vastaan ja hävitän hänet hänen  kansastansa, koska hän on antanut Molokille lapsiansa saastuttaen minun  pyhäkköni ja häväisten minun pyhän nimeni.</span> <span class="verse"><a name="4">4</a>Ja jos maan kansa säästää sitä miestä, joka antaa lapsiansa  Molokille, niin etteivät he häntä surmaa,</span> <span class="verse"><a name="5">5</a>niin minä itse käännän kasvoni sitä miestä vastaan ja hänen sukuansa  vastaan; hänet ja kaikki, jotka häntä seuraten ovat lähteneet  haureudessa kulkemaan Molokin jäljessä, minä hävitän heidän kansastansa.</span> <span class="verse"><a name="6">6</a>Ja jos joku kääntyy vainaja- tai tietäjähenkien puoleen, lähtien  haureudessa kulkemaan heidän jäljessänsä, sitä ihmistä vastaan minä  käännän kasvoni ja hävitän hänet hänen kansastansa.</span> <span class="verse"><a name="7">7</a>Pyhittäkää siis itsenne ja olkaa pyhät; sillä minä olen Herra, teidän  Jumalanne.</span> <span class="verse"><a name="8">8</a>Ja noudattakaa minun käskyjäni ja pitäkää ne. Minä olen Herra, joka  pyhitän teidät.</span> <span class="verse"><a name="9">9</a>Kuka ikinä kiroaa isäänsä tai äitiänsä, hänet rangaistakoon  kuolemalla; isäänsä ja äitiänsä hän on kironnut, hän on verivelan  alainen.</span> <span class="verse"><a name="10">10</a>Jos joku tekee aviorikoksen toisen miehen vaimon kanssa, jos hän  tekee aviorikoksen lähimmäisensä vaimon kanssa, niin heidät, sekä  avionrikkoja mies että -nainen, rangaistakoon kuolemalla.</span> <span class="verse"><a name="11">11</a>Jos joku makaa äitipuolensa kanssa, paljastaa hän isänsä hävyn;  heidät molemmat rangaistakoon kuolemalla, he ovat verivelan alaiset.</span> <span class="verse"><a name="12">12</a>Jos joku makaa miniänsä kanssa, rangaistakoon heidät molemmat  kuolemalla; he ovat tehneet iljettävyyden, he ovat verivelan alaiset.</span> <span class="verse"><a name="13">13</a>Jos joku makaa miehenpuolen kanssa, niinkuin naisen kanssa maataan,  tekevät he molemmat kauhistuksen; heidät rangaistakoon kuolemalla, he  ovat verivelan alaiset.</span> <span class="verse"><a name="14">14</a>Jos joku ottaa vaimoksi naisen ja hänen äitinsä, on se iljettävyys;  sekä hänet että ne molemmat poltettakoon tulessa, ettei mitään  iljettävyyttä olisi teidän seassanne.</span> <span class="verse"><a name="15">15</a>Jos joku sekaantuu eläimeen, rangaistakoon hänet kuolemalla, ja se  eläin tappakaa.</span> <span class="verse"><a name="16">16</a>Ja jos nainen ryhtyy eläimeen, mihin tahansa, pariutuaksensa sen  kanssa, niin surmaa sekä nainen että eläin; heidät rangaistakoon  kuolemalla, he ovat verivelan alaiset.</span> <span class="verse"><a name="17">17</a>Jos joku ottaa vaimoksi sisarensa, isänsä tyttären tai äitinsä  tyttären, ja näkee hänen häpynsä ja tämä näkee hänen häpynsä, niin se on  häpeä, ja heidät hävitettäköön kansalaistensa silmien edessä; hän on  paljastanut sisarensa hävyn, hän on joutunut syynalaiseksi.</span> <span class="verse"><a name="18">18</a>Jos joku makaa kuukautistilassa olevan naisen kanssa ja paljastaa  hänen häpynsä, avaa hänen lähteensä, ja nainen paljastaa verensä  lähteen, niin heidät molemmat hävitettäköön kansastansa.</span> <span class="verse"><a name="19">19</a>Älä paljasta äitisi sisaren tai isäsi sisaren häpyä; sillä se, joka  niin tekee, on paljastanut veriheimolaisensa; he joutuvat syynalaisiksi.</span> <span class="verse"><a name="20">20</a>Jos joku makaa setänsä vaimon kanssa, on hän paljastanut setänsä  hävyn; he joutuvat syynalaisiksi, lapsettomina he kuolkoot.</span> <span class="verse"><a name="21">21</a>Jos joku ottaa vaimoksi veljensä vaimon, on se saastaisuus; hän on  paljastanut veljensä hävyn, lapsettomiksi he jääkööt.</span> <span class="verse"><a name="22">22</a>Noudattakaa siis kaikkia minun käskyjäni ja kaikkia minun  säädöksiäni ja pitäkää ne, ettei teitä oksentaisi ulos se maa, johon  minä vien teidät asumaan.</span> <span class="verse"><a name="23">23</a>Ja älkää vaeltako sen kansan tapojen mukaan, jonka minä karkoitan  teidän tieltänne; sillä kaikkia näitä he ovat tehneet ja nostaneet minun  inhoni.</span> <span class="verse"><a name="24">24</a>Mutta minä sanon teille: Te saatte ottaa omaksenne heidän maansa,  sillä minä annan sen teille omaksi, maan, joka vuotaa maitoa ja mettä.  Minä olen Herra, teidän Jumalanne, joka olen teidät erottanut muista  kansoista.</span> <span class="verse"><a name="25">25</a>Erottakaa myös puhtaat eläimet saastaisista ja saastaiset linnut  puhtaista, ettette saattaisi itseänne inhottaviksi koskemalla  nelijalkaisiin eläimiin, lintuihin tai maan matelijoihin, mihin tahansa,  jotka minä olen erottanut, että te pitäisitte ne saastaisina.</span> <span class="verse"><a name="26">26</a>Olkaa siis minulle pyhät, sillä minä, Herra, olen pyhä, ja minä olen  teidät erottanut muista kansoista olemaan minun omani.</span> <span class="verse"><a name="27">27</a>Jos jossakin miehessä tai naisessa on vainaja- tai tietäjähenki,  niin heidät rangaistakoon kuolemalla; heidät kivitettäköön, he ovat  verivelan alaiset."</span> </p></div</div></div></body></html>