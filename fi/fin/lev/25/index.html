<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Ja Herra puhui Moosekselle Siinain vuorella sanoen:</span> <span class="verse"><a name="2">2</a>"Puhu israelilaisille ja sano heille: Kun te tulette siihen maahan,  jonka minä teille annan, niin maa pitäköön sapattia Herran kunniaksi.</span> <span class="verse"><a name="3">3</a>Kuutena vuotena kylvä peltosi ja kuutena vuotena leikkaa viinitarhasi  ja korjaa niiden sato,</span> <span class="verse"><a name="4">4</a>mutta seitsemäntenä vuotena olkoon maalla levon aika, sapatti Herran  kunniaksi; silloin älä kylvä peltoasi äläkä leikkaa viinitarhaasi.</span> <span class="verse"><a name="5">5</a>Leikatun viljasi jälkikasvua älä leikkaa, äläkä poimi viinirypäleitä,  jotka ovat kasvaneet leikkaamattomissa viinipuissasi. Silloin olkoon  maalla levon vuosi.</span> <span class="verse"><a name="6">6</a>Mutta mitä itsestänsä kasvaa maan levätessä, olkoon teille ruuaksi,  sinulle itsellesi, sinun palvelijallesi ja palvelijattarellesi,  päiväpalkkalaisellesi ja loisellesi, jotka luonasi asuvat.</span> <span class="verse"><a name="7">7</a>Ja karjallesi ja metsäeläimille sinun maassasi olkoon kaikki sen sato  ruuaksi.</span> <span class="verse"><a name="8">8</a>Ja laske seitsemän vuosiviikkoa: seitsemän kertaa seitsemän vuotta,  niin että seitsemän vuosiviikon aika on neljäkymmentä yhdeksän vuotta.</span> <span class="verse"><a name="9">9</a>Ja seitsemännessä kuussa, kuukauden kymmenentenä päivänä anna pasunan  raikuen soida; sovituspäivänä antakaa pasunan soida koko maassanne.</span> <span class="verse"><a name="10">10</a>Ja pyhittäkää viideskymmenes vuosi ja julistakaa vapautus maassa  kaikille sen asukkaille. Se olkoon teille riemuvuosi; jokainen teistä  saa silloin palata perintömaallensa ja sukunsa luo.</span> <span class="verse"><a name="11">11</a>Riemuvuosi olkoon teille viideskymmenes vuosi; älkää silloin kylväkö  älkääkä jälkikasvua leikatko, älkääkä poimiko, mitä leikkaamattomissa  viinipuissa on kasvanut.</span> <span class="verse"><a name="12">12</a>Sillä se on riemuvuosi, se olkoon teille pyhä; pellolta syökää sen  sato.</span> <span class="verse"><a name="13">13</a>Riemuvuotena saa jokainen teistä palata perintömaallensa.</span> <span class="verse"><a name="14">14</a>Jos myyt jotakin lähimmäisellesi tai ostat jotakin lähimmäiseltäsi,  niin älkää tehkö vääryyttä toinen toisellenne.</span> <span class="verse"><a name="15">15</a>Vaan maksa lähimmäisellesi riemuvuoden jälkeisten vuosien luvun  mukaan, satovuosien luvun mukaan hän saakoon maksun sinulta.</span> <span class="verse"><a name="16">16</a>Kuta useampia vuosia on, maksa sitä suurempi hinta, ja kuta vähemmän  vuosia on, maksa sitä pienempi hinta; sillä satomäärän hän myy sinulle.</span> <span class="verse"><a name="17">17</a>Älköön teistä kukaan tehkö vääryyttä lähimmäisellensä, vaan pelkää  Jumalaasi; sillä minä olen Herra, teidän Jumalanne.</span> <span class="verse"><a name="18">18</a>Sentähden pitäkää minun käskyni ja noudattakaa minun säädöksiäni ja  pitäkää ne, niin te saatte turvallisesti asua maassa.</span> <span class="verse"><a name="19">19</a>Ja maa on antava hedelmänsä, ja teillä on kyllin syötävää, ja te  saatte turvallisesti asua siinä.</span> <span class="verse"><a name="20">20</a>Ja jos te sanotte: 'Mitä me syömme seitsemäntenä vuotena, kun meidän  ei ole lupa kylvää eikä korjata satoamme?'</span> <span class="verse"><a name="21">21</a>niin minä käsken siunaukseni kuudentena vuotena tulemaan teille,  niin että se tuottaa teille kolmen vuoden sadon.</span> <span class="verse"><a name="22">22</a>Ja kun te kylvätte kahdeksantena vuotena, on teillä vielä vanhaa  satoa syödä; siihen asti, kunnes yhdeksäntenä vuotena sen sato on saatu,  on teillä vanhaa syödä.</span> <span class="verse"><a name="23">23</a>Älköön maata ainaiseksi myytäkö, sillä maa on minun ja te olette  muukalaisia ja vieraita minun luonani.</span> <span class="verse"><a name="24">24</a>Ja kaikessa siinä maassa, jonka te saatte perintömaaksenne, antakaa  oikeus maan sukulunastamiseen.</span> <span class="verse"><a name="25">25</a>Jos veljesi köyhtyy ja myy perintömaatansa, niin hänen lähin  sukulunastajansa tulkoon ja lunastakoon sen, mitä hänen veljensä on  myynyt.</span> <span class="verse"><a name="26">26</a>Mutta jos jollakin ei ole sukulunastajaa, mutta hän itse voi hankkia  niin paljon, kuin lunastukseen tarvitaan,</span> <span class="verse"><a name="27">27</a>niin laskekoon, kuinka monta vuotta on kulunut myymisestä, ja  maksakoon jäljellä olevasta ajasta miehelle, jolle hän myi, ja palatkoon  perintömaallensa.</span> <span class="verse"><a name="28">28</a>Mutta jos hän ei voi hankkia niin paljoa, kuin maksamiseen  tarvitaan, niin jääköön se, mitä hän on myynyt, ostajan haltuun  riemuvuoteen asti. Mutta riemuvuotena se on vapaa, ja hän palatkoon  perintömaallensa.</span> <span class="verse"><a name="29">29</a>Jos joku myy asuinrakennuksen muureilla varustetussa kaupungissa,  olkoon hänellä oikeus lunastaa se vuoden kuluessa siitä, kun hän sen  myi; sen ajan kestää hänen sukulunastusoikeutensa.</span> <span class="verse"><a name="30">30</a>Mutta jollei sitä lunasteta, ennenkuin vuosi on kulunut umpeen, niin  jääköön talo muureilla varustetussa kaupungissa ainaiseksi ostajalle ja  hänen suvullensa, riemuvuotena vapaaksi tulematta.</span> <span class="verse"><a name="31">31</a>Mutta talot kylissä, joiden ympärillä ei ole muuria, luettakoon  peltomaahan; ne olkoot lunastettavissa, ja riemuvuotena ne tulevat  vapaiksi.</span> <span class="verse"><a name="32">32</a>Kuitenkin olkoon leeviläisillä niissä kaupungeissa, jotka ovat  heidän perintöomaisuuttaan, ikuinen oikeus talojen lunastamiseen.</span> <span class="verse"><a name="33">33</a>Jos joku leeviläinen käyttää lunastusoikeutta, niin myyty talo  kaupungissa, joka on leeviläistä perintöomaisuutta, palautuu  riemuvuotena vapaaksi; sillä talot leeviläiskaupungeissa ovat heidän  perintöomaisuuttaan israelilaisten seassa.</span> <span class="verse"><a name="34">34</a>Ja heidän kaupunkeihinsa kuuluvaa laidunmaata älköön myytäkö, sillä  se on heidän ikuista perintöomaisuuttansa.</span> <span class="verse"><a name="35">35</a>Jos veljesi sinun luonasi köyhtyy eikä jaksa pysyä pystyssä, tue  häntä samoinkuin muukalaista tai loista; hän eläköön luonasi.</span> <span class="verse"><a name="36">36</a>Älä ota korkoa tai voittoa häneltä, vaan pelkää Jumalaasi ja anna  veljesi elää luonasi.</span> <span class="verse"><a name="37">37</a>Älä anna hänelle rahaasi korolle äläkä ota elintarpeista voittoa.</span> <span class="verse"><a name="38">38</a>Minä olen Herra, teidän Jumalanne, joka vein teidät pois Egyptin  maasta antaakseni teille Kanaanin maan ja ollakseni teidän Jumalanne.</span> <span class="verse"><a name="39">39</a>Jos veljesi sinun luonasi köyhtyy ja myy itsensä sinulle, älä pane  häntä orjan työhön,</span> <span class="verse"><a name="40">40</a>vaan hän olkoon päiväpalkkalaisena ja loisena sinun luonasi;  riemuvuoteen asti hän palvelkoon sinua.</span> <span class="verse"><a name="41">41</a>Silloin hän lähteköön luotasi vapaana, hän ja hänen lapsensa hänen  kanssaan, ja palatkoon sukunsa luo ja isiensä perintömaalle.</span> <span class="verse"><a name="42">42</a>Sillä he ovat minun palvelijoitani, jotka minä vein pois Egyptin  maasta; sentähden älköön heitä orjan tavalla myytäkö.</span> <span class="verse"><a name="43">43</a>Älä hallitse heitä kovuudella, vaan pelkää Jumalaasi.</span> <span class="verse"><a name="44">44</a>Mutta orjasi ja orjattaresi, jotka hankit itsellesi, ostakaa  kansoista, jotka asuvat teidän ympärillänne.</span> <span class="verse"><a name="45">45</a>Tahi ostakaa ne teidän luonanne asuvien loisten lapsista ja heidän  sukulaisistaan, jotka ovat teidän luonanne ja jotka ovat heille  syntyneet teidän maassanne; ja ne olkoot teidän perintöomaisuuttanne.</span> <span class="verse"><a name="46">46</a>Ja jättäkää ne jälkeenne perinnöksi lapsillenne, pysyväksi  perintöomaisuudeksi; niitä saatte pitää ainaisesti orjinanne.  Mutta  veljistänne, israelilaisista, älä ketään kovuudella hallitse.</span> <span class="verse"><a name="47">47</a>Jos sinun luonasi asuva muukalainen tai loinen tulee varoihin,  veljesi köyhtyessä hänen luonaan, niin että hän myy itsensä sinun  luonasi asuvalle muukalaiselle tai loiselle tai jollekin muukalaisen  suvun jäsenelle,</span> <span class="verse"><a name="48">48</a>niin olkoon hän, sen jälkeen kuin hän myi itsensä, lunastettavissa;  joku hänen veljistään lunastakoon hänet.</span> <span class="verse"><a name="49">49</a>Tahi lunastakoon hänet hänen setänsä tai setänsä poika tai joku  veriheimolainen hänen suvustansa; tahi jos hän tulee varoihin,  lunastakoon hän itse itsensä.</span> <span class="verse"><a name="50">50</a>Ja hänen on laskettava yhdessä ostajansa kanssa, kuinka pitkä aika  on riemuvuoteen siitä vuodesta, jolloin hän myi itsensä hänelle; ja  hänen myyntihintansa jaettakoon vuosien luvulla; hänen palvelusaikansa  laskettakoon saman arvoiseksi kuin päiväpalkkalaisen.</span> <span class="verse"><a name="51">51</a>Jos vielä on monta vuotta jäljellä, maksakoon hän takaisin  lunastushintanaan niitä vastaavan osan siitä summasta, jolla hänet  ostettiin.</span> <span class="verse"><a name="52">52</a>Mutta jos vain vähän vuosia on jäljellä riemuvuoteen, laskekoon  ostaja nekin hänelle, ja hän maksakoon lunastushintansa sen mukaan, kuin  hänellä on vuosia jäljellä.</span> <span class="verse"><a name="53">53</a>Vuosikaupalla otetun päiväpalkkalaisen tavalla hän palvelkoon häntä,  mutta älköön tämä kovuudella hallitko häntä sinun silmiesi edessä.</span> <span class="verse"><a name="54">54</a>Mutta jos häntä ei näin lunasteta, tulkoon hän riemuvuotena  vapaaksi, hän itse ja hänen lapsensa hänen kanssaan.</span> <span class="verse"><a name="55">55</a>Sillä israelilaiset ovat minun palvelijoitani; he ovat minun  palvelijani, jotka minä vein pois Egyptin maasta. Minä olen Herra,  teidän Jumalanne."</span> </p></div</div></div></body></html>