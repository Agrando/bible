<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 22</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Käske Aaronia ja hänen poikiansa pyhästi pitelemään israelilaisten  pyhiä lahjoja, heidän minulle pyhittämiänsä, etteivät he häpäisisi minun  pyhää nimeäni. Minä olen Herra.</span> <span class="verse"><a name="3">3</a>Sano heille polvesta polveen: Jos kuka tahansa teidän  jälkeläisistänne saastuneena ollessaan lähestyy niitä pyhiä lahjoja,  joita israelilaiset pyhittävät Herralle, hänet hävitettäköön minun  kasvojeni edestä.</span> <span class="verse"><a name="4">4</a>Minä olen Herra. Älköön kukaan Aaronin jälkeläinen, joka on pitalinen  tai jolla on vuoto, syökö pyhistä lahjoista, ennenkuin hän on tullut  puhtaaksi; ja joka koskee johonkin kuolleesta saastuneeseen tahi jolla  on siemenvuoto,</span> <span class="verse"><a name="5">5</a>tahi joka koskee pikkueläimeen, mihin tahansa, josta saastuu, tai  ihmiseen, josta saastuu, olipa sen saastaisuus mitä laatua tahansa,</span> <span class="verse"><a name="6">6</a>niin jokainen, joka koskee johonkin sellaiseen, olkoon saastainen  iltaan asti älköönkä syökö pyhistä lahjoista, ellei hän ole pessyt  ruumistaan vedessä.</span> <span class="verse"><a name="7">7</a>Mutta kun aurinko on laskenut, on hän puhdas, ja sitten hän syököön  pyhistä lahjoista, sillä se on hänen ruokansa.</span> <span class="verse"><a name="8">8</a>Itsestään kuollutta tai kuoliaaksi raadeltua eläintä hän älköön  syökö, ettei hän siten saastuisi. Minä olen Herra.</span> <span class="verse"><a name="9">9</a>He noudattakoot minun määräyksiäni, etteivät joutuisi syynalaisiksi  pyhitetyn tähden ja kuolisi, sentähden että häpäisevät pyhitetyn. Minä  olen Herra, joka pyhitän heidät.</span> <span class="verse"><a name="10">10</a>Yksikään syrjäinen älköön syökö pyhästä lahjasta; papin loinen tai  päiväpalkkalainen älköön syökö pyhästä lahjasta.</span> <span class="verse"><a name="11">11</a>Mutta kun pappi ostaa rahallansa orjan, saakoon tämä siitä syödä;  samoin hänen kodissaan syntyneet orjat syökööt hänen ruokaansa.</span> <span class="verse"><a name="12">12</a>Jos papin tytär tulee syrjäisen miehen vaimoksi, älköön hän syökö  pyhistä antilahjoista.</span> <span class="verse"><a name="13">13</a>Mutta jos papin tytär tulee leskeksi tai hyljätyksi ja on lapseton  ja hän tulee takaisin isänsä taloon ja asuu siellä niinkuin  nuoruudessaan, niin hän syököön isänsä ruokaa; mutta kukaan syrjäinen  älköön sitä syökö.</span> <span class="verse"><a name="14">14</a>Ja jos joku erehdyksessä syö pyhästä lahjasta, korvatkoon papille  pyhän lahjan ja pankoon siihen vielä lisäksi viidennen osan sen arvosta.</span> <span class="verse"><a name="15">15</a>Älkööt papit häväiskö israelilaisten pyhiä lahjoja, joita nämä  antavat Herralle,</span> <span class="verse"><a name="16">16</a>älköötkä saattako heitä syynalaisiksi ja vikapäiksi sallimalla  heidän syödä pyhiä lahjojansa; sillä minä olen Herra, joka pyhitän  heidät."</span> <span class="verse"><a name="17">17</a>Ja Herra puhui Moosekselle sanoen:</span> <span class="verse"><a name="18">18</a>"Puhu Aaronille ja hänen pojillensa ja kaikille israelilaisille ja  sano heille: Kuka ikinä Israelin heimosta tai muukalaisista Israelissa  tuo polttouhriksi uhrilahjansa, olipa se mikä hyvänsä lupausuhri tai  vapaaehtoinen uhri, jonka he tuovat Herralle,</span> <span class="verse"><a name="19">19</a>niin tuokaa sellainen uhri, että hänen mielisuosionsa tulee teidän  osaksenne: virheetön urospuoli raavaista, lampaista tai vuohista.</span> <span class="verse"><a name="20">20</a>Mutta yhtään eläintä, jossa on vamma, älkää tuoko, sillä siitä hänen  mielisuosionsa ei tule teidän osaksenne.</span> <span class="verse"><a name="21">21</a>Jos joku tuo Herralle yhteysuhrin raavaista tai lampaista, joko  lupausta täyttääkseen tai vapaaehtoisena uhrina, olkoon eläin virheetön  ollakseen otollinen; älköön siinä olko mitään vammaa.</span> <span class="verse"><a name="22">22</a>Sokeata tai raajarikkoa tai silvottua tai paiseista tai ihotautista  tai rupista älkää Herralle tuoko, älkääkä sellaisia asettako alttarille,  uhriksi Herralle.</span> <span class="verse"><a name="23">23</a>Härän tai lampaan, joka on jäseniltään muodoton tai vaivainen, sinä  saat uhrata vapaaehtoisena uhrina, mutta lupausuhriksi se ei ole  otollinen.</span> <span class="verse"><a name="24">24</a>Älkää uhratko Herralle eläintä, joka on kuohittu puristamalla tai  musertamalla tai repimällä tai leikkaamalla; älkää tehkö maassanne  sellaista.</span> <span class="verse"><a name="25">25</a>Älkää myöskään muukalaiselta ostako mitään sellaisia eläimiä  tuodaksenne niitä Jumalanne ruuaksi, sillä ne ovat turmeltuja, niissä on  vamma; niistä ei tule teidän osaksenne mielisuosio."</span> <span class="verse"><a name="26">26</a>Ja Herra puhui Moosekselle sanoen:</span> <span class="verse"><a name="27">27</a>"Kun vasikka tai karitsa tai vohla on syntynyt, olkoon se emänsä  luona seitsemän päivää; mutta kahdeksannesta päivästä alkaen se on  otollinen uhrilahjaksi Herralle.</span> <span class="verse"><a name="28">28</a>Älkää raavaseläintä tai lammasta ja sen sikiötä teurastako samana  päivänä.</span> <span class="verse"><a name="29">29</a>Kun te uhraatte Herralle kiitosuhrin, uhratkaa se niin, että hänen  mielisuosionsa tulee teidän osaksenne.</span> <span class="verse"><a name="30">30</a>Se syötäköön samana päivänä; älkää jättäkö siitä mitään seuraavaan  aamuun. Minä olen Herra.</span> <span class="verse"><a name="31">31</a>Noudattakaa siis minun käskyjäni ja pitäkää ne. Minä olen Herra.</span> <span class="verse"><a name="32">32</a>Älkää häväiskö minun pyhää nimeäni: minä tahdon olla pyhä  israelilaisten keskellä. Minä olen Herra, joka pyhitän teidät</span> <span class="verse"><a name="33">33</a>ja joka vein teidät pois Egyptin maasta, ollakseni teidän Jumalanne.  Minä olen Herra."</span> </p></div</div></div></body></html>