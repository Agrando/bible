<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Käske israelilaisten tuoda sinulle puhdasta, survomalla saatua  öljypuun öljyä seitsenhaaraista lamppua varten, että lamput aina voidaan  nostaa paikoilleen.</span> <span class="verse"><a name="3">3</a>Ulkopuolella esirippua, joka on lain arkin edessä ilmestysmajassa,  Aaron hoitakoon sitä niin, että se aina, ehtoosta aamuun asti, palaa  Herran edessä. Se olkoon teille ikuinen säädös sukupolvesta sukupolveen.</span> <span class="verse"><a name="4">4</a>Aitokultaisen seitsenhaaraisen lampun lamppuja hän hoitakoon niin,  että ne aina palavat Herran edessä.</span> <span class="verse"><a name="5">5</a>Ja ota lestyjä jauhoja ja leivo niistä kaksitoista kakkua; joka  kakussa olkoon niitä kaksi kymmenennestä.</span> <span class="verse"><a name="6">6</a>Ja lado ne päälletysten kahteen pinoon, kuusi pinoonsa,  aitokultaiselle pöydälle Herran eteen.</span> <span class="verse"><a name="7">7</a>Ja pane pinojen päälle puhdasta suitsuketta leipien alttariuhriosana  uhriksi Herralle.</span> <span class="verse"><a name="8">8</a>Sapatti sapatilta hän aina asettakoon ne Herran eteen israelilaisten  antina; se on ikuinen liitto.</span> <span class="verse"><a name="9">9</a>Ne olkoot Aaronin ja hänen poikiensa omat, ja he syökööt ne pyhässä  paikassa, sillä ne ovat korkeasti-pyhät; ne ovat hänen ikuinen osuutensa  Herran uhreista."</span> <span class="verse"><a name="10">10</a>Erään israelilaisen vaimon poika, jonka isä oli egyptiläinen mies,  oli lähtenyt maasta israelilaisten mukana; ja tämän israelilaisen vaimon  poika ja muuan israelilainen mies riitelivät keskenänsä leirissä.</span> <span class="verse"><a name="11">11</a>Ja israelilaisen vaimon poika pilkkasi Herran nimeä ja kirosi sitä.  Silloin he toivat hänet Mooseksen eteen. Ja hänen äitinsä nimi oli  Selomit, Dibrin tytär, Daanin sukukunnasta.</span> <span class="verse"><a name="12">12</a>Ja he panivat hänet vankeuteen, kunnes heille ilmoitettaisiin Herran  vastaus.</span> <span class="verse"><a name="13">13</a>Ja Herra puhui Moosekselle sanoen:</span> <span class="verse"><a name="14">14</a>"Vie kirooja leirin ulkopuolelle, ja kaikki, jotka kuulivat sen,  laskekoot kätensä hänen päänsä päälle, ja koko kansa kivittäköön hänet.</span> <span class="verse"><a name="15">15</a>Ja puhu israelilaisille ja sano: Kuka ikinä Jumalaansa kiroaa, se  joutuu syynalaiseksi.</span> <span class="verse"><a name="16">16</a>Ja joka Herran nimeä pilkkaa, rangaistakoon kuolemalla; koko kansa  kivittäköön hänet kuoliaaksi. Olipa se muukalainen tai maassa syntynyt,  joka pilkkaa Herran nimeä, hänet surmattakoon.</span> <span class="verse"><a name="17">17</a>Jos joku lyö kuoliaaksi ihmisen, kenen hyvänsä, hänet rangaistakoon  kuolemalla.</span> <span class="verse"><a name="18">18</a>Mutta joka lyö kuoliaaksi kotieläimen, korvatkoon sen: henki  hengestä.</span> <span class="verse"><a name="19">19</a>Ja joka tuottaa lähimmäisellensä vamman, sille tehtäköön, niinkuin  hänkin on tehnyt:</span> <span class="verse"><a name="20">20</a>ruhje ruhjeesta, silmä silmästä, hammas hampaasta; saman vamman,  jonka hän on toiselle tuottanut, saakoon hän itsekin.</span> <span class="verse"><a name="21">21</a>Joka lyö kuoliaaksi kotieläimen, korvatkoon sen; mutta joka lyö  kuoliaaksi ihmisen, se surmattakoon.</span> <span class="verse"><a name="22">22</a>Sama laki olkoon teillä, niin muukalaisella kuin maassa  syntyneelläkin; sillä minä olen Herra, teidän Jumalanne."</span> <span class="verse"><a name="23">23</a>Ja Mooses puhui näin israelilaisille; ja he veivät kiroojan leirin  ulkopuolelle ja kivittivät hänet kuoliaaksi. Näin israelilaiset tekivät,  niinkuin Herra oli Moosekselle käskyn antanut.</span> </p></div</div></div></body></html>