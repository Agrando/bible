<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 12</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Puhu israelilaisille ja sano: Kun vaimo tulee hedelmälliseksi ja  synnyttää poikalapsen, olkoon hän saastainen seitsemän päivää; yhtä  monta päivää kuin hänen kuukautisensa kestävät, hän olkoon saastainen.</span> <span class="verse"><a name="3">3</a>Ja kahdeksantena päivänä ympärileikattakoon pojan esinahan liha.</span> <span class="verse"><a name="4">4</a>Mutta vaimo pysyköön kotona kolmekymmentä kolme päivää puhdistavan  verenvuotonsa aikana; älköön hän koskeko mihinkään, mikä on pyhää,  älköönkä tulko pyhäkköön, ennenkuin hänen puhdistuspäivänsä ovat  kuluneet umpeen.</span> <span class="verse"><a name="5">5</a>Mutta jos hän synnyttää tyttölapsen, olkoon hän saastainen kaksi  viikkoa, samoinkuin kuukautisissaan, ja pysyköön kotona kuusikymmentä  kuusi päivää puhdistavan verenvuotonsa aikana.</span> <span class="verse"><a name="6">6</a>Mutta kun hänen puhdistuspäivänsä pojan tai tyttären jälkeen ovat  kuluneet umpeen, vieköön hän vuoden vanhan karitsan polttouhriksi ja  kyyhkysenpojan tai metsäkyyhkysen syntiuhriksi ilmestysmajan oven eteen  papille.</span> <span class="verse"><a name="7">7</a>Ja tämä tuokoon ne Herran eteen ja toimittakoon hänelle sovituksen,  niin hän on puhdas verenvuodostansa. Tämä on laki lapsensynnyttäjästä,  olipa hän synnyttänyt poika- tai tyttölapsen.</span> <span class="verse"><a name="8">8</a>Mutta jos hän ei saa hankituksi lammasta, ottakoon kaksi  metsäkyyhkystä tai kaksi kyyhkysenpoikaa, toisen polttouhriksi ja toisen  syntiuhriksi; ja pappi toimittakoon hänelle sovituksen, niin hän on  puhdas."</span> </p></div</div></div></body></html>