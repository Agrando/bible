<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 27</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Puhu israelilaisille ja sano heille: Jos jollakin on täytettävänä  lupaus Herralle ja sinun on arvioitava luvatun ihmisen arvo,</span> <span class="verse"><a name="3">3</a>niin arvioitse mies, joka on kahdenkymmenen ja kuudenkymmenen vuoden  välillä, viiteenkymmeneen hopeasekeliin pyhäkkösekelin painon mukaan;</span> <span class="verse"><a name="4">4</a>mutta jos se on nainen, arvioitse hänet kolmeenkymmeneen sekeliin.</span> <span class="verse"><a name="5">5</a>Viisivuotisesta kaksikymmenvuotiseen asti arvioitse miehenpuoli  kahteenkymmeneen sekeliin ja vaimonpuoli kymmeneen sekeliin.</span> <span class="verse"><a name="6">6</a>Kuukauden vanhasta viisivuotiseen asti arvioitse miehenpuoli viiteen  hopeasekeliin ja vaimonpuoli kolmeen hopeasekeliin.</span> <span class="verse"><a name="7">7</a>Kuusikymmenvuotinen ja sitä vanhempi miehenpuoli arvioitse  viiteentoista sekeliin ja vaimonpuoli kymmeneen sekeliin.</span> <span class="verse"><a name="8">8</a>Jos joku on liian köyhä maksamaan arviohintaa, vietäköön hänet papin  eteen, ja pappi arvioikoon hänet; lupauksen tekijän varojen mukaan  arvioikoon pappi hänet.</span> <span class="verse"><a name="9">9</a>Mutta jos lupaus koskee karjaa, josta voidaan tuoda uhrilahja  Herralle, olkoon kaikki, mikä siitä annetaan Herralle, pyhää.</span> <span class="verse"><a name="10">10</a>Sitä älköön vaihdettako älköönkä muutettako; ei hyvää huonoon eikä  huonoa hyvään. Jos joku kuitenkin vaihtaa eläimen toiseen, olkoon sekä  se että siihen vaihdettu pyhä.</span> <span class="verse"><a name="11">11</a>Mutta jos se on saastainen eläin, mikä tahansa, joita ei saa tuoda  uhrilahjaksi Herralle, niin vietäköön eläin papin eteen;</span> <span class="verse"><a name="12">12</a>ja pappi arvioikoon sen tarkastaen, onko se hyvä vai huono.  Olkoon  sillä se arviohinta, jonka pappi määrää.</span> <span class="verse"><a name="13">13</a>Jos omistaja tahtoo sen lunastaa, antakoon arviohinnan lisäksi  viidennen osan siitä.</span> <span class="verse"><a name="14">14</a>Ja jos joku pyhittää talonsa pyhäksi lahjaksi Herralle, niin pappi  arvioikoon sen tarkastaen, onko se hyvä vai huono. Olkoon sillä se  arviohinta, jonka pappi määrää.</span> <span class="verse"><a name="15">15</a>Mutta jos se, joka on talonsa pyhittänyt, tahtoo lunastaa sen, niin  antakoon arviosumman lisäksi viidennen osan siitä; ja niin se on hänen  omansa.</span> <span class="verse"><a name="16">16</a>Jos joku pyhittää Herralle kappaleen perintömaatansa, niin arvioi se  kylvön suuruuden mukaan; hoomer-mitta ohria vastatkoon viittäkymmentä  hopeasekeliä.</span> <span class="verse"><a name="17">17</a>Jos hän pyhittää peltonsa riemuvuodesta alkaen, jääköön sille  arvioimasi täysi hinta.</span> <span class="verse"><a name="18">18</a>Mutta jos hän pyhittää peltonsa riemuvuoden jälkeen, laskekoon pappi  hänelle rahasumman niiden vuosien luvun mukaan, jotka ovat jäljellä  seuraavaan riemuvuoteen; ja se vähennettäköön sinun arvioimastasi  hinnasta.</span> <span class="verse"><a name="19">19</a>Ja jos se, joka pellon on pyhittänyt, tahtoo lunastaa sen, niin  antakoon arvioimasi hinnan lisäksi viidennen osan siitä; ja niin se jää  hänen omakseen.</span> <span class="verse"><a name="20">20</a>Mutta jos hän ei lunasta peltoa, vaan myy sen toiselle, ei se enää  ole lunastettavissa;</span> <span class="verse"><a name="21">21</a>vaan kun pelto riemuvuotena tulee vapaaksi, olkoon se Herralle  pyhitetty, niinkuin vihitty pelto; se joutuu papin omaisuudeksi.</span> <span class="verse"><a name="22">22</a>Jos joku Herralle pyhittää ostamansa pellon, joka ei ole hänen  perintömaatansa,</span> <span class="verse"><a name="23">23</a>laskekoon pappi hänelle arviohinnan riemuvuoteen asti; ja hän  suorittakoon samana päivänä arvioimasi hinnan pyhänä lahjana Herralle.</span> <span class="verse"><a name="24">24</a>Riemuvuotena pelto palautukoon sille, jolta se on ostettu ja jonka  perintömaata se on.</span> <span class="verse"><a name="25">25</a>Ja kaikki sinun arvioimisesi tapahtukoon pyhäkkösekelin painon  mukaan; sekelissä olkoon kaksikymmentä geeraa.</span> <span class="verse"><a name="26">26</a>Mutta karjan esikoista, joka ensiksi syntyneenä jo on Herran oma,  älköön kukaan pyhittäkö; olipa se härkä tai lammas, se on jo Herran oma.</span> <span class="verse"><a name="27">27</a>Jos se on saastaisia eläimiä, lunastakoon omistaja sen sinun  arvioimastasi hinnasta ja pankoon lisäksi viidennen osan sen arvosta;  jos sitä ei lunasteta, myytäköön se arvioimaasi hintaan.</span> <span class="verse"><a name="28">28</a>Mitään vihittyä, mitä hyvänsä, jonka joku on vihkinyt Herralle  omaisuudestansa, olipa se ihminen tai eläin tai perintömaa, älköön  myytäkö älköönkä lunastettako; sillä kaikki vihitty on korkeasti-pyhää,  Herran omaa.</span> <span class="verse"><a name="29">29</a>Ihmistä, ketä hyvänsä, joka on tuhon omaksi vihitty, älköön  lunastettako, vaan hänet surmattakoon.</span> <span class="verse"><a name="30">30</a>Kaikki maan kymmenykset, sekä pellon viljasta että puiden  hedelmistä, ovat Herran omat, pyhä lahja Herralle.</span> <span class="verse"><a name="31">31</a>Jos joku tahtoo lunastaa jotakin kymmenyksistänsä, antakoon hän  siihen lisäksi viidennen osan.</span> <span class="verse"><a name="32">32</a>Ja kaikki kymmenykset raavaskarjasta ja pikkukarjasta, joka kymmenes  eläin kaikesta, mikä kulkee paimenen sauvan alitse, olkoot pyhä lahja  Herralle.</span> <span class="verse"><a name="33">33</a>Älköön kysyttäkö, onko se hyvä vai huono, älköönkä sitä vaihdettako.  Jos joku kuitenkin vaihtaa sen, niin olkoon sekä se että siihen  vaihdettu pyhä; älköön niitä lunastettako."</span> </p></div</div></div></body></html>