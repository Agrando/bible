<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Ja Herra puhui Moosekselle ja Aaronille sanoen:</span> <span class="verse"><a name="2">2</a>"Puhukaa israelilaisille ja sanokaa heille: Jos jollakin, kenellä  tahansa, on elimestään liman vuoto, on hänen vuotonsa saastainen.</span> <span class="verse"><a name="3">3</a>Hänen vuotonsa saastaisuus on sellainen, että hän, niin hyvin  silloin, kun hänen elimestään vuotaa, kuin silloin, kun hänen elimensä  pidättää vuodon, on saastainen.</span> <span class="verse"><a name="4">4</a>Jokainen vuode, jossa vuotoa sairastava lepää, tulee saastaiseksi, ja  jokainen istuin, jolla hän istuu, tulee saastaiseksi.</span> <span class="verse"><a name="5">5</a>Ja se, joka koskee hänen vuoteeseensa, pesköön vaatteensa ja  peseytyköön vedessä ja olkoon saastainen iltaan asti.</span> <span class="verse"><a name="6">6</a>Ja se, joka istuu istuimelle, jolla vuotoa sairastava on istunut,  pesköön vaatteensa ja peseytyköön vedessä ja olkoon saastainen iltaan  asti.</span> <span class="verse"><a name="7">7</a>Ja se, joka koskee vuotoa sairastavan ruumiiseen, pesköön vaatteensa  ja peseytyköön vedessä ja olkoon saastainen iltaan asti.</span> <span class="verse"><a name="8">8</a>Ja jos vuotoa sairastava sylkee puhtaan ihmisen päälle, niin tämä  pesköön vaatteensa ja peseytyköön vedessä ja olkoon saastainen iltaan  asti.</span> <span class="verse"><a name="9">9</a>Ja jokainen satula, jossa vuotoa sairastava ratsastaa, tulee  saastaiseksi.</span> <span class="verse"><a name="10">10</a>Ja jokainen, joka koskee mihin hyvänsä, mikä on ollut hänen allaan,  olkoon saastainen iltaan asti; ja joka sellaista kantaa, pesköön  vaatteensa ja peseytyköön vedessä ja olkoon saastainen iltaan asti.</span> <span class="verse"><a name="11">11</a>Ja jokainen, johon vuotoa sairastava koskee, ennenkuin on huuhtonut  kätensä vedessä, pesköön vaatteensa ja peseytyköön vedessä ja olkoon  saastainen iltaan asti.</span> <span class="verse"><a name="12">12</a>Ja saviastia, johon vuotoa sairastava koskee, rikottakoon; mutta  jokainen puuastia huuhdottakoon vedessä.</span> <span class="verse"><a name="13">13</a>Ja kun vuotoa sairastava tulee puhtaaksi vuodostansa, niin hän  laskekoon puhtaaksi-tulemisestaan seitsemän päivää ja sitten pesköön  vaatteensa ja pesköön ruumiinsa raikkaassa vedessä, niin hän on puhdas.</span> <span class="verse"><a name="14">14</a>Ja kahdeksantena päivänä hän ottakoon kaksi metsäkyyhkystä tai kaksi  kyyhkysenpoikaa ja tulkoon Herran eteen ilmestysmajan ovelle ja antakoon  ne papille.</span> <span class="verse"><a name="15">15</a>Ja pappi uhratkoon ne, toisen syntiuhriksi ja toisen polttouhriksi.  Näin pappi toimittakoon Herran edessä hänelle sovituksen hänen  vuodostansa.</span> <span class="verse"><a name="16">16</a>Kun miehellä on ollut siemenvuoto, pesköön hän koko ruumiinsa  vedessä ja olkoon saastainen iltaan asti.</span> <span class="verse"><a name="17">17</a>Ja jokainen vaatekappale ja jokainen nahka, johon siemenvuotoa on  tullut, pestäköön vedessä ja olkoon saastainen iltaan asti.</span> <span class="verse"><a name="18">18</a>Ja kun mies on maannut naisen kanssa ja vuodattanut siemenensä,  peseytykööt he vedessä ja olkoot saastaiset iltaan asti.</span> <span class="verse"><a name="19">19</a>Ja kun naisella on vuoto, niin että verta vuotaa hänen ruumiistansa,  olkoon hän kuukautistilassaan seitsemän päivää, ja jokainen, joka häneen  koskee, olkoon saastainen iltaan asti.</span> <span class="verse"><a name="20">20</a>Ja kaikki, minkä päällä hän lepää kuukautistilansa aikana, tulee  saastaiseksi, ja kaikki, minkä päällä hän istuu, tulee saastaiseksi.</span> <span class="verse"><a name="21">21</a>Ja jokainen, joka hänen vuoteeseensa koskee, pesköön vaatteensa ja  peseytyköön vedessä ja olkoon saastainen iltaan asti.</span> <span class="verse"><a name="22">22</a>Ja jokainen, joka koskee istuimeen, mihin hyvänsä, jolla hän on  istunut, pesköön vaatteensa ja peseytyköön vedessä ja olkoon saastainen  iltaan asti.</span> <span class="verse"><a name="23">23</a>Ja jos joku koskee esineeseen, joka on hänen vuoteellaan tai  istuimella, jolla hän on istunut, olkoon saastainen iltaan asti.</span> <span class="verse"><a name="24">24</a>Ja jos mies makaa hänen kanssaan ja hänen kuukautistansa tulee hänen  päällensä, olkoon hän saastainen seitsemän päivää, ja jokainen vuode,  jossa hän lepää, tulee saastaiseksi.</span> <span class="verse"><a name="25">25</a>Jos naisen verenvuoto kestää kauan aikaa, vaikka ei ole hänen  kuukautisaikansa, tahi jos se jatkuu hänen kuukautisaikansa ohitse,  pidettäköön hänet koko vuotonsa ajan saastaisena, niinkuin hänen  kuukautisaikanaankin; hän on saastainen.</span> <span class="verse"><a name="26">26</a>Jokaisesta vuoteesta, jossa hän lepää vuotonsa aikana, olkoon  voimassa, mitä on säädetty hänen kuukautisaikana käyttämästään  vuoteesta; ja jokainen istuin, jolla hän istuu, tulee saastaiseksi  niinkuin hänen kuukautisaikanaankin.</span> <span class="verse"><a name="27">27</a>Ja jokainen, joka niihin koskee, tulee saastaiseksi; hän pesköön  vaatteensa ja peseytyköön vedessä ja olkoon saastainen iltaan asti.</span> <span class="verse"><a name="28">28</a>Mutta kun hän tulee puhtaaksi vuodostansa, laskekoon seitsemän  päivää, ja sitten hän on puhdas.</span> <span class="verse"><a name="29">29</a>Ja kahdeksantena päivänä hän ottakoon kaksi metsäkyyhkystä tai kaksi  kyyhkysenpoikaa ja tuokoon ne papille, ilmestysmajan ovelle.</span> <span class="verse"><a name="30">30</a>Ja pappi uhratkoon toisen syntiuhriksi ja toisen polttouhriksi. Näin  pappi toimittakoon Herran edessä hänelle sovituksen hänen saastaisesta  vuodostaan.</span> <span class="verse"><a name="31">31</a>Näin teidän on varoitettava israelilaisia saastaisuudesta, etteivät  he saastaisuudessansa kuolisi, jos saastuttavat minun asumukseni, joka  on heidän keskellänsä."</span> <span class="verse"><a name="32">32</a>Tämä on laki miehestä, joka sairastaa vuotoa, ja miehestä, jolla on  siemenvuoto ja joka tulee siitä saastaiseksi,</span> <span class="verse"><a name="33">33</a>ja naisesta, jolla on kuukautisensa, ja miehestä ja naisesta, jotka  sairastavat jotakin vuotoa, sekä miehestä, joka makaa saastaisen naisen  kanssa.</span> </p></div</div></div></body></html>