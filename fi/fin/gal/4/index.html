<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gal">Galatians</a> &gt <strong>Chapter 4</strong></div><p><span class="verse"><a name="1">1</a>Mutta minä sanon: niin kauan kuin perillinen on alaikäinen, ei hän missään kohden eroa orjasta, vaikka hän onkin kaiken herra;</span> <span class="verse"><a name="2">2</a>vaan hän on holhoojain ja huoneenhaltijain alainen isän määräämään aikaan asti.</span> <span class="verse"><a name="3">3</a>Samoin mekin; kun olimme alaikäisiä, olimme orjuutetut maailman alkeisvoimien alle.</span> <span class="verse"><a name="4">4</a>Mutta kun aika oli täytetty, lähetti Jumala Poikansa, vaimosta syntyneen, lain alaiseksi syntyneen,</span> <span class="verse"><a name="5">5</a>lunastamaan lain alaiset, että me pääsisimme lapsen asemaan.</span> <span class="verse"><a name="6">6</a>Ja koska te olette lapsia, on Jumala lähettänyt meidän sydämeemme Poikansa Hengen, joka huutaa: "Abba! Isä!"</span> <span class="verse"><a name="7">7</a>Niinpä sinä et siis enää ole orja, vaan lapsi; mutta jos olet lapsi, olet myös perillinen Jumalan kautta.</span> <span class="verse"><a name="8">8</a>Mutta silloin, kun ette tunteneet Jumalaa, te palvelitte jumalia, jotka luonnostaan eivät jumalia ole.</span> <span class="verse"><a name="9">9</a>Nyt sitävastoin, kun olette tulleet tuntemaan Jumalan ja, mikä enemmän on, kun Jumala tuntee teidät, kuinka te jälleen käännytte noiden heikkojen ja köyhien alkeisvoimien puoleen, joiden orjiksi taas uudestaan tahdotte tulla?</span> <span class="verse"><a name="10">10</a>Te otatte vaarin päivistä ja kuukausista ja juhla-ajoista ja vuosista.</span> <span class="verse"><a name="11">11</a>Minä pelkään teidän tähtenne, että olen ehkä turhaan teistä vaivaa nähnyt.</span> <span class="verse"><a name="12">12</a>Tulkaa minun kaltaisikseni, koska minäkin olen tullut teidän kaltaiseksenne, veljet, minä pyydän sitä teiltä. Ette ole minua mitenkään loukanneet.</span> <span class="verse"><a name="13">13</a>Tiedättehän, että ruumiillinen heikkous oli syynä siihen, että minä ensi kerralla julistin teille evankeliumia,</span> <span class="verse"><a name="14">14</a>ja tiedätte, mikä kiusaus teillä oli minun ruumiillisesta tilastani; ette minua halveksineet ettekä vieroneet, vaan otitte minut vastaan niinkuin Jumalan enkelin, jopa niinkuin Kristuksen Jeesuksen.</span> <span class="verse"><a name="15">15</a>Missä on nyt teiltä kerskaaminen onnestanne? Sillä minä annan teistä sen todistuksen, että te, jos se olisi ollut mahdollista, olisitte kaivaneet silmät päästänne ja antaneet minulle.</span> <span class="verse"><a name="16">16</a>Onko minusta siis tullut teidän vihamiehenne sentähden, että minä puhun teille totuuden?</span> <span class="verse"><a name="17">17</a>Heillä on intoa teidän hyväksenne, mutta ei oikeata; vaan he tahtovat eristää teidät, että teillä olisi intoa heidän hyväksensä.</span> <span class="verse"><a name="18">18</a>On hyvä, jos osoitetaan intoa hyvässä asiassa aina, eikä ainoastaan silloin, kun minä olen teidän tykönänne.</span> <span class="verse"><a name="19">19</a>Lapsukaiseni, jotka minun jälleen täytyy kivulla synnyttää, kunnes Kristus saa muodon teissä,</span> <span class="verse"><a name="20">20</a>tahtoisinpa nyt olla teidän tykönänne ja äänenikin muuttaa! Sillä minä olen aivan ymmällä teistä.</span> <span class="verse"><a name="21">21</a>Sanokaa minulle te, jotka tahdotte lain alaisia olla, ettekö kuule, mitä laki sanoo?</span> <span class="verse"><a name="22">22</a>Onhan kirjoitettu, että Aabrahamilla oli kaksi poikaa, toinen orjattaresta, toinen vapaasta.</span> <span class="verse"><a name="23">23</a>Mutta orjattaren poika oli syntynyt lihan mukaan, vapaan taas lupauksen voimasta.</span> <span class="verse"><a name="24">24</a>Tämä on kuvannollista puhetta; nämä naiset ovat kaksi liittoa: toinen on Siinain vuorelta, joka synnyttää orjuuteen, ja se on Haagar;</span> <span class="verse"><a name="25">25</a>sillä Haagar on Siinain vuori Arabiassa ja vastaa nykyistä Jerusalemia, joka elää orjuudessa lapsineen.</span> <span class="verse"><a name="26">26</a>Mutta se Jerusalem, joka ylhäällä on, on vapaa, ja se on meidän äitimme.</span> <span class="verse"><a name="27">27</a>Sillä kirjoitettu on: "Iloitse, sinä hedelmätön, joka et synnytä, riemahda ja huuda sinä, jolla ei ole synnytyskipuja. Sillä yksinäisellä on paljon lapsia, enemmän kuin sillä, jolla on mies."</span> <span class="verse"><a name="28">28</a>Ja te, veljet, olette lupauksen lapsia, niinkuin Iisak oli.</span> <span class="verse"><a name="29">29</a>Mutta niinkuin lihan mukaan syntynyt silloin vainosi Hengen mukaan syntynyttä, niin nytkin.</span> <span class="verse"><a name="30">30</a>Mutta mitä sanoo Raamattu? "Aja pois orjatar poikinensa; sillä orjattaren poika ei saa periä vapaan vaimon pojan kanssa."</span> <span class="verse"><a name="31">31</a>Niin me siis, veljet, emme ole orjattaren lapsia, vaan vapaan.</span> </p></div</div></div></body></html>