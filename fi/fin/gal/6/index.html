<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gal">Galatians</a> &gt <strong>Chapter 6</strong></div><p><span class="verse"><a name="1">1</a>Veljet, jos joku tavataan jostakin rikkomuksesta, niin ojentakaa te, hengelliset, häntä sävyisyyden hengessä; ja ole varuillasi, ettet sinäkin joutuisi kiusaukseen.</span> <span class="verse"><a name="2">2</a>Kantakaa toistenne kuormia, ja niin te täytätte Kristuksen lain.</span> <span class="verse"><a name="3">3</a>Sillä jos joku luulee jotakin olevansa, vaikka ei ole mitään, niin hän pettää itsensä.</span> <span class="verse"><a name="4">4</a>Mutta tutkikoon kukin omat tekonsa, ja silloin hänen kerskaamisensa on vain siinä, mitä hän itse on, ei siinä, mitä toinen on;</span> <span class="verse"><a name="5">5</a>sillä kunkin on kannettava oma taakkansa.</span> <span class="verse"><a name="6">6</a>Jolle sanaa opetetaan, se jakakoon kaikkea hyvää opettajallensa.</span> <span class="verse"><a name="7">7</a>Älkää eksykö, Jumala ei salli itseänsä pilkata; sillä mitä ihminen kylvää, sitä hän myös niittää.</span> <span class="verse"><a name="8">8</a>Joka lihaansa kylvää, se lihasta turmeluksen niittää; mutta joka Henkeen kylvää, se Hengestä iankaikkisen elämän niittää.</span> <span class="verse"><a name="9">9</a>Ja kun hyvää teemme, älkäämme lannistuko, sillä me saamme ajan tullen niittää, jos emme väsy.</span> <span class="verse"><a name="10">10</a>Sentähden, kun meillä vielä aikaa on, tehkäämme hyvää kaikille, mutta varsinkin uskonveljille.</span> <span class="verse"><a name="11">11</a>Katsokaa, kuinka suurilla kirjaimilla minä omakätisesti teille kirjoitan!</span> <span class="verse"><a name="12">12</a>Kaikki, jotka pyrkivät lihassa olemaan mieliksi, ne pakottavat teitä ympärileikkauttamaan itsenne vain siksi, ettei heitä Kristuksen ristin tähden vainottaisi.</span> <span class="verse"><a name="13">13</a>Eiväthän nekään, jotka ympärileikkauttavat itsensä, itse noudata lakia, vaan he tahtovat teitä ympärileikkauttamaan itsenne saadakseen kerskata teidän lihastanne.</span> <span class="verse"><a name="14">14</a>Mutta pois se minusta, että minä muusta kerskaisin kuin meidän Herramme Jeesuksen Kristuksen rististä, jonka kautta maailma on ristiinnaulittu minulle, ja minä maailmalle!</span> <span class="verse"><a name="15">15</a>Sillä ei ympärileikkaus ole mitään eikä ympärileikkaamattomuus, vaan uusi luomus.</span> <span class="verse"><a name="16">16</a>Ja kaikille, jotka tämän säännön mukaan vaeltavat, kaikille heille rauha ja laupeus, ja Jumalan Israelille!</span> <span class="verse"><a name="17">17</a>Älköön tästedes kukaan minulle vaivoja tuottako; sillä minä kannan Jeesuksen arvet ruumiissani.</span> <span class="verse"><a name="18">18</a>Meidän Herramme Jeesuksen Kristuksen armo olkoon teidän henkenne kanssa, veljet. Amen.</span> </p></div</div></div></body></html>