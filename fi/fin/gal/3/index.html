<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gal">Galatians</a> &gt <strong>Chapter 3</strong></div><p><span class="verse"><a name="1">1</a>Oi te älyttömät galatalaiset! Kuka on lumonnut teidät, joiden silmäin eteen Jeesus Kristus oli kuvattu ristiinnaulittuna?</span> <span class="verse"><a name="2">2</a>Tämän vain tahdon saada teiltä tietää: lain teoistako saitte Hengen vai uskossa kuulemisesta?</span> <span class="verse"><a name="3">3</a>Niinkö älyttömiä olette? Te alotitte Hengessä, lihassako nyt lopetatte?</span> <span class="verse"><a name="4">4</a>Niin paljonko olette turhaan kärsineet? - jos se on turhaa ollut.</span> <span class="verse"><a name="5">5</a>Joka siis antaa teille Hengen ja tekee voimallisia tekoja teidän keskuudessanne, saako hän sen aikaan lain tekojen vai uskossa kuulemisen kautta,</span> <span class="verse"><a name="6">6</a>samalla tavalla kuin "Aabraham uskoi Jumalaa, ja se luettiin hänelle vanhurskaudeksi"?</span> <span class="verse"><a name="7">7</a>Tietäkää siis, että ne, jotka uskoon perustautuvat, ovat Aabrahamin lapsia.</span> <span class="verse"><a name="8">8</a>Ja koska Raamattu edeltäpäin näki, että Jumala vanhurskauttaa pakanat uskosta, julisti se Aabrahamille edeltäpäin tämän hyvän sanoman: "Sinussa kaikki kansat tulevat siunatuiksi".</span> <span class="verse"><a name="9">9</a>Niinmuodoin ne, jotka perustautuvat uskoon, siunataan uskovan Aabrahamin kanssa.</span> <span class="verse"><a name="10">10</a>Sillä kaikki, jotka perustautuvat lain tekoihin, ovat kirouksen alaisia; sillä kirjoitettu on: "Kirottu olkoon jokainen, joka ei pysy kaikessa, mikä on kirjoitettuna lain kirjassa, niin että hän sen tekee".</span> <span class="verse"><a name="11">11</a>Ja selvää on, ettei kukaan tule vanhurskaaksi Jumalan edessä lain kautta, koska "vanhurskas on elävä uskosta".</span> <span class="verse"><a name="12">12</a>Mutta laki ei perustaudu uskoon, vaan: "Joka ne täyttää, on niistä elävä".</span> <span class="verse"><a name="13">13</a>Kristus on lunastanut meidät lain kirouksesta, kun hän tuli kiroukseksi meidän edestämme - sillä kirjoitettu on: "Kirottu on jokainen, joka on puuhun ripustettu" -</span> <span class="verse"><a name="14">14</a>että Aabrahamin siunaus tulisi Jeesuksessa Kristuksessa pakanain osaksi ja me niin uskon kautta saisimme luvatun Hengen.</span> <span class="verse"><a name="15">15</a>Veljet, minä puhun ihmisten tavalla. Eihän kukaan voi kumota ihmisenkään vahvistettua testamenttia eikä siihen mitään lisätä.</span> <span class="verse"><a name="16">16</a>Mutta nyt lausuttiin lupaukset Aabrahamille ja hänen siemenelleen. Hän ei sano: "Ja siemenille", ikäänkuin monesta, vaan ikäänkuin yhdestä: "Ja sinun siemenellesi", joka on Kristus.</span> <span class="verse"><a name="17">17</a>Minä tarkoitan tätä: Jumalan ennen vahvistamaa testamenttia ei neljänsadan kolmenkymmenen vuoden perästä tullut laki voi kumota, niin että se tekisi lupauksen mitättömäksi.</span> <span class="verse"><a name="18">18</a>Sillä jos perintö tulisi laista, niin se ei enää tulisikaan lupauksesta. Mutta Aabrahamille Jumala on sen lahjoittanut lupauksen kautta.</span> <span class="verse"><a name="19">19</a>Mitä varten sitten on laki? Se on rikkomusten tähden jäljestäpäin lisätty olemaan siihen asti, kunnes oli tuleva se siemen, jolle lupaus oli annettu; ja se säädettiin enkelien kautta, välimiehen kädellä.</span> <span class="verse"><a name="20">20</a>Välimies taas ei ole yhtä varten; mutta Jumala on yksi.</span> <span class="verse"><a name="21">21</a>Onko sitten laki vastoin Jumalan lupauksia? Pois se! Sillä jos olisi annettu laki, joka voisi eläväksi tehdä, niin vanhurskaus todella tulisi laista.</span> <span class="verse"><a name="22">22</a>Mutta Raamattu on sulkenut kaikki synnin alle, että se, mikä luvattu oli, annettaisiin uskosta Jeesukseen Kristukseen niille, jotka uskovat.</span> <span class="verse"><a name="23">23</a>Mutta ennenkuin usko tuli, vartioitiin meitä lain alle suljettuina uskoa varten, joka oli vastedes ilmestyvä.</span> <span class="verse"><a name="24">24</a>Niinmuodoin on laista tullut meille kasvattaja Kristukseen, että me uskosta vanhurskaiksi tulisimme.</span> <span class="verse"><a name="25">25</a>Mutta uskon tultua me emme enää ole kasvattajan alaisia.</span> <span class="verse"><a name="26">26</a>Sillä te olette kaikki uskon kautta Jumalan lapsia Kristuksessa Jeesuksessa.</span> <span class="verse"><a name="27">27</a>Sillä kaikki te, jotka olette Kristukseen kastetut, olette Kristuksen päällenne pukeneet.</span> <span class="verse"><a name="28">28</a>Ei ole tässä juutalaista eikä kreikkalaista, ei ole orjaa eikä vapaata, ei ole miestä eikä naista; sillä kaikki te olette yhtä Kristuksessa Jeesuksessa.</span> <span class="verse"><a name="29">29</a>Mutta jos te olette Kristuksen omat, niin te siis olette Aabrahamin siementä, perillisiä lupauksen mukaan.</span> </p></div</div></div></body></html>