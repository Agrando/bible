<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gal">Galatians</a> &gt <strong>Chapter 5</strong></div><p><span class="verse"><a name="1">1</a>Vapauteen Kristus vapautti meidät. Pysykää siis lujina, älkääkä antako uudestaan sitoa itseänne orjuuden ikeeseen.</span> <span class="verse"><a name="2">2</a>Katso, minä, Paavali, sanon teille, että jos ympärileikkautatte itsenne, niin Kristus ei ole oleva teille miksikään hyödyksi.</span> <span class="verse"><a name="3">3</a>Ja minä todistan taas jokaiselle ihmiselle, joka ympärileikkauttaa itsensä, että hän on velvollinen täyttämään kaiken lain.</span> <span class="verse"><a name="4">4</a>Te olette joutuneet pois Kristuksesta, te, jotka tahdotte lain kautta tulla vanhurskaiksi; te olette langenneet pois armosta.</span> <span class="verse"><a name="5">5</a>Sillä me odotamme uskosta vanhurskauden toivoa Hengen kautta.</span> <span class="verse"><a name="6">6</a>Sillä Kristuksessa Jeesuksessa ei auta ympärileikkaus eikä ympärileikkaamattomuus, vaan rakkauden kautta vaikuttava usko.</span> <span class="verse"><a name="7">7</a>Te juoksitte hyvin; kuka esti teitä olemasta totuudelle kuuliaisia?</span> <span class="verse"><a name="8">8</a>Houkutus siihen ei ole hänestä, joka teitä kutsuu.</span> <span class="verse"><a name="9">9</a>Vähäinen hapatus hapattaa koko taikinan.</span> <span class="verse"><a name="10">10</a>Minulla on teihin se luottamus Herrassa, että te ette missään kohden tule ajattelemaan toisin; mutta teidän häiritsijänne saa kantaa tuomionsa, olkoon kuka hyvänsä.</span> <span class="verse"><a name="11">11</a>Mutta jos minä, veljet, vielä saarnaan ympärileikkausta, miksi minua vielä vainotaan? Silloinhan olisi ristin pahennus poistettu.</span> <span class="verse"><a name="12">12</a>Kunpa aivan silpoisivat itsensä, nuo teidän kiihoittajanne!</span> <span class="verse"><a name="13">13</a>Te olette näet kutsutut vapauteen, veljet; älkää vain salliko vapauden olla yllykkeeksi lihalle, vaan palvelkaa toisianne rakkaudessa.</span> <span class="verse"><a name="14">14</a>Sillä kaikki laki on täytetty yhdessä käskysanassa, tässä: "Rakasta lähimmäistäsi niinkuin itseäsi".</span> <span class="verse"><a name="15">15</a>Mutta jos te purette ja syötte toisianne, katsokaa, ettette toinen toistanne perin hävitä.</span> <span class="verse"><a name="16">16</a>Minä sanon: vaeltakaa Hengessä, niin ette lihan himoa täytä.</span> <span class="verse"><a name="17">17</a>Sillä liha himoitsee Henkeä vastaan, ja Henki lihaa vastaan; nämä ovat nimittäin toisiansa vastaan, niin että te ette tee sitä, mitä tahdotte.</span> <span class="verse"><a name="18">18</a>Mutta jos te olette Hengen kuljetettavina, niin ette ole lain alla.</span> <span class="verse"><a name="19">19</a>Mutta lihan teot ovat ilmeiset, ja ne ovat: haureus, saastaisuus, irstaus,</span> <span class="verse"><a name="20">20</a>epäjumalanpalvelus, noituus, vihamielisyys, riita, kateellisuus, vihat, juonet, eriseurat, lahkot,</span> <span class="verse"><a name="21">21</a>kateus, juomingit, mässäykset ja muut senkaltaiset, joista teille edeltäpäin sanon, niinkuin jo ennenkin olen sanonut, että ne, jotka semmoista harjoittavat, eivät peri Jumalan valtakuntaa.</span> <span class="verse"><a name="22">22</a>Mutta Hengen hedelmä on rakkaus, ilo, rauha, pitkämielisyys, ystävällisyys, hyvyys, uskollisuus, sävyisyys, itsensähillitseminen.</span> <span class="verse"><a name="23">23</a>Sellaista vastaan ei ole laki.</span> <span class="verse"><a name="24">24</a>Ja ne, jotka ovat Kristuksen Jeesuksen omat, ovat ristiinnaulinneet lihansa himoineen ja haluineen.</span> <span class="verse"><a name="25">25</a>Jos me Hengessä elämme, niin myös Hengessä vaeltakaamme.</span> <span class="verse"><a name="26">26</a>Älkäämme olko turhan kunnian pyytäjiä, niin että toisiamme ärsyttelemme, toisiamme kadehdimme.</span> </p></div</div></div></body></html>