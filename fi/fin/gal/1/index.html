<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gal">Galatians</a> &gt <strong>Chapter 1</strong></div><p><span class="verse"><a name="1">1</a>Paavali, apostoli, virkansa saanut, ei ihmisiltä eikä ihmisen kautta, vaan Jeesuksen Kristuksen kautta ja Isän Jumalan, joka on hänet kuolleista herättänyt,</span> <span class="verse"><a name="2">2</a>ja kaikki veljet, jotka ovat minun kanssani, Galatian seurakunnille.</span> <span class="verse"><a name="3">3</a>Armo teille ja rauha Jumalalta, meidän Isältämme, ja Herralta Jeesukselta Kristukselta,</span> <span class="verse"><a name="4">4</a>joka antoi itsensä alttiiksi meidän syntiemme tähden, pelastaaksensa meidät nykyisestä pahasta maailmanajasta meidän Jumalamme ja Isämme tahdon mukaan!</span> <span class="verse"><a name="5">5</a>Hänen olkoon kunnia aina ja iankaikkisesti! Amen.</span> <span class="verse"><a name="6">6</a>Minua kummastuttaa, että te niin äkkiä käännytte hänestä, joka on kutsunut teidät Kristuksen armossa, pois toisenlaiseen evankeliumiin,</span> <span class="verse"><a name="7">7</a>joka kuitenkaan ei ole mikään toinen; on vain eräitä, jotka hämmentävät teitä ja tahtovat vääristellä Kristuksen evankeliumin.</span> <span class="verse"><a name="8">8</a>Mutta vaikka me, tai vaikka enkeli taivaasta julistaisi teille evankeliumia, joka on vastoin sitä, minkä me olemme teille julistaneet, hän olkoon kirottu.</span> <span class="verse"><a name="9">9</a>Niinkuin ennenkin olemme sanoneet, niin sanon nytkin taas: jos joku julistaa teille evankeliumia, joka on vastoin sitä, minkä te olette saaneet, hän olkoon kirottu.</span> <span class="verse"><a name="10">10</a>Ihmistenkö suosiota minä nyt etsin vai Jumalan? Tai ihmisillekö pyydän olla mieliksi? Jos minä vielä tahtoisin olla ihmisille mieliksi, en olisi Kristuksen palvelija.</span> <span class="verse"><a name="11">11</a>Sillä minä teen teille tiettäväksi, veljet, että minun julistamani evankeliumi ei ole ihmisten mukaista;</span> <span class="verse"><a name="12">12</a>enkä minä olekaan sitä ihmisiltä saanut, eikä sitä ole minulle opetettu, vaan Jeesus Kristus on sen minulle ilmoittanut.</span> <span class="verse"><a name="13">13</a>Olettehan kuulleet minun entisestä vaelluksestani juutalaisuudessa, että minä ylenmäärin vainosin Jumalan seurakuntaa ja sitä hävitin</span> <span class="verse"><a name="14">14</a>ja että edistyin juutalaisuudessa pitemmälle kuin monet samanikäiset heimossani ja ylen innokkaasti kiivailin isieni perinnäissääntöjen puolesta.</span> <span class="verse"><a name="15">15</a>Mutta kun hän, joka äitini kohdusta saakka on minut erottanut ja kutsunut armonsa kautta, näki hyväksi</span> <span class="verse"><a name="16">16</a>ilmaista minussa Poikansa, että minä julistaisin evankeliumia hänestä pakanain seassa, niin minä heti alunpitäenkään en kysynyt neuvoa lihalta ja vereltä,</span> <span class="verse"><a name="17">17</a>enkä lähtenyt ylös Jerusalemiin niiden luo, jotka ennen minua olivat apostoleja, vaan menin pois Arabiaan ja palasin taas takaisin Damaskoon.</span> <span class="verse"><a name="18">18</a>Sitten, kolmen vuoden kuluttua, minä menin ylös Jerusalemiin tutustuakseni Keefaaseen ja jäin hänen tykönsä viideksitoista päiväksi.</span> <span class="verse"><a name="19">19</a>Mutta muita apostoleja minä en nähnyt; näin ainoastaan Jaakobin, Herran veljen.</span> <span class="verse"><a name="20">20</a>Ja mitä kirjoitan teille, katso, Jumalan kasvojen edessä minä sanon, etten valhettele.</span> <span class="verse"><a name="21">21</a>Sitten menin Syyrian ja Kilikian paikkakuntiin.</span> <span class="verse"><a name="22">22</a>Mutta olin kasvoiltani tuntematon Juudean seurakunnille, jotka ovat Kristuksessa.</span> <span class="verse"><a name="23">23</a>Heidän kuuloonsa oli vain tullut: "Meidän entinen vainoojamme julistaa nyt sitä uskoa, jota hän ennen hävitti";</span> <span class="verse"><a name="24">24</a>ja he ylistivät Jumalaa minun tähteni.</span> </p></div</div></div></body></html>