<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 6</strong></div><p><span class="verse"><a name="1">1</a>Sinä yönä uni pakeni kuningasta. Niin hän käski tuoda muistettavain  tapahtumain kirjan, aikakirjan.</span> <span class="verse"><a name="2">2</a>Ja kun sitä luettiin kuninkaalle, huomattiin kirjoitetun, kuinka  Mordokai oli ilmaissut, että Bigtan ja Teres, kaksi kuninkaan  hoviherraa, ovenvartijoita, oli etsinyt tilaisuutta käydäkseen käsiksi  kuningas Ahasverokseen.</span> <span class="verse"><a name="3">3</a>Niin kuningas kysyi: "Mitä kunniaa ja korotusta on Mordokai tästä  saanut?" Kuninkaan palvelijat, jotka toimittivat hänelle palvelusta,  vastasivat: "Ei hän ole saanut mitään".</span> <span class="verse"><a name="4">4</a>Kuningas kysyi: "Kuka on esipihassa?" Mutta Haaman oli tullut  kuninkaan palatsin ulompaan esipihaan pyytämään kuninkaalta, että  Mordokai ripustettaisiin hirsipuuhun, jonka hän oli pystyttänyt  Mordokain varalle.</span> <span class="verse"><a name="5">5</a>Niin kuninkaan palvelijat vastasivat hänelle: "Katso, esipihassa  seisoo Haaman".</span> <span class="verse"><a name="6">6</a>Kuningas sanoi: "Tulkoon sisään". Kun Haaman oli tullut, kysyi  kuningas häneltä: "Mitä on tehtävä miehelle, jota kuningas tahtoo  kunnioittaa?" Niin Haaman ajatteli sydämessään: "Kenellepä muulle  kuningas tahtoisi osoittaa kunniaa kuin minulle?"</span> <span class="verse"><a name="7">7</a>Ja Haaman vastasi kuninkaalle: "Miehelle, jota kuningas tahtoo  kunnioittaa,</span> <span class="verse"><a name="8">8</a>tuotakoon kuninkaallinen puku, johon kuningas on ollut puettuna, ja  hevonen, jolla kuningas on ratsastanut ja jonka päähän on pantu  kuninkaallinen kruunu.</span> <span class="verse"><a name="9">9</a>Puku ja hevonen annettakoon jollekin kuninkaan ruhtinaista,  ylimyksistä. Puettakoon siihen mies, jota kuningas tahtoo kunnioittaa,  ja kuljetettakoon häntä sen hevosen selässä kaupungin torilla ja  huudettakoon hänen edellänsä: 'Näin tehdään miehelle, jota kuningas  tahtoo kunnioittaa'."</span> <span class="verse"><a name="10">10</a>Kuningas sanoi Haamanille: "Hae joutuin puku ja hevonen, niinkuin  sanoit, ja tee näin juutalaiselle Mordokaille, joka istuu kuninkaan  portissa. Älä jätä tekemättä mitään kaikesta, mitä olet puhunut."</span> <span class="verse"><a name="11">11</a>Niin Haaman otti puvun ja hevosen, puki Mordokain ja kuljetti häntä  hevosen selässä kaupungin torilla ja huusi hänen edellänsä: "Näin  tehdään miehelle, jota kuningas tahtoo kunnioittaa".</span> <span class="verse"><a name="12">12</a>Sitten Mordokai palasi takaisin kuninkaan porttiin, mutta Haaman  kiiruhti kotiinsa murehtien ja pää peitettynä.</span> <span class="verse"><a name="13">13</a>Kun Haaman kertoi vaimollensa Serekselle ja kaikille ystävilleen  kaiken, mitä hänelle oli tapahtunut, sanoivat hänelle hänen viisaansa ja  hänen vaimonsa Seres: "Jos Mordokai, jonka edessä olet alkanut kaatua,  on syntyjään juutalainen, et sinä voi hänelle mitään, vaan kaadut hänen  eteensä maahan asti".</span> <span class="verse"><a name="14">14</a>Heidän vielä puhuessaan hänen kanssansa, tulivat kuninkaan  hoviherrat ja veivät kiiruusti Haamanin pitoihin, jotka Ester oli  laittanut.</span> </p></div</div></div></body></html>