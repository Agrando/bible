<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 9</strong></div><p><span class="verse"><a name="1">1</a>Kahdennessatoista kuussa, se on adar-kuussa, sen kolmantenatoista  päivänä, jona kuninkaan käsky ja hänen lakinsa oli toimeenpantava, sinä  päivänä, jona juutalaisten viholliset olivat toivoneet saavansa heidät  valtaansa, mutta jona päinvastoin juutalaiset saivat valtaansa  vihamiehensä,</span> <span class="verse"><a name="2">2</a>kokoontuivat juutalaiset kaupungeissansa kaikissa kuningas  Ahasveroksen maakunnissa käydäkseen käsiksi niihin, jotka hankkivat  heille onnettomuutta, eikä kukaan kestänyt heidän edessänsä, sillä kauhu  heitä kohtaan oli vallannut kaikki kansat.</span> <span class="verse"><a name="3">3</a>Ja kaikki maaherrat, satraapit ja käskynhaltijat ja kuninkaan  virkamiehet kannattivat juutalaisia, sillä kauhu Mordokaita kohtaan oli  vallannut heidät.</span> <span class="verse"><a name="4">4</a>Sillä Mordokai oli mahtava kuninkaan palatsissa, ja hänen maineensa  levisi kaikkiin maakuntiin, sillä se mies, Mordokai, tuli yhä  mahtavammaksi.</span> <span class="verse"><a name="5">5</a>Ja juutalaiset voittivat kaikki vihollisensa lyöden miekoilla,  surmaten ja tuhoten, ja tekivät vihamiehillensä, mitä tahtoivat.</span> <span class="verse"><a name="6">6</a>Suusanin linnassa juutalaiset tappoivat ja tuhosivat viisisataa  miestä.</span> <span class="verse"><a name="7">7</a>Ja Parsandatan, Dalfonin, Aspatan,</span> <span class="verse"><a name="8">8</a>Pooratan, Adaljan, Aridatan,</span> <span class="verse"><a name="9">9</a>Parmastan, Arisain, Aridain ja Vaisatan,</span> <span class="verse"><a name="10">10</a>kymmenen Haamanin, Hammedatan pojan, juutalaisten vastustajan,  poikaa, he tappoivat; mutta saaliiseen he eivät käyneet käsiksi.</span> <span class="verse"><a name="11">11</a>Sinä päivänä tuli Suusanin linnassa tapettujen luku kuninkaan  tietoon.</span> <span class="verse"><a name="12">12</a>Ja kuningas sanoi kuningatar Esterille: "Suusanin linnassa  juutalaiset ovat tappaneet ja tuhonneet viisisataa miestä ja Haamanin  kymmenen poikaa; muissa kuninkaan maakunnissa mitä lienevätkään tehneet!  Mitä nyt pyydät? Se sinulle annetaan. Ja mitä vielä haluat? Se  täytetään."</span> <span class="verse"><a name="13">13</a>Niin Ester sanoi: "Jos kuningas hyväksi näkee, sallittakoon Suusanin  juutalaisten huomennakin tehdä saman lain mukaan kuin tänä päivänä. Ja  ripustettakoon Haamanin kymmenen poikaa hirsipuuhun."</span> <span class="verse"><a name="14">14</a>Kuningas käski tehdä niin. Ja siitä annettiin laki Suusanissa. Ja  Haamanin kymmenen poikaa ripustettiin.</span> <span class="verse"><a name="15">15</a>Ja Suusanin juutalaiset kokoontuivat myös adar-kuun neljäntenätoista  päivänä ja tappoivat Suusanissa kolmesataa miestä; mutta saaliiseen he  eivät käyneet käsiksi.</span> <span class="verse"><a name="16">16</a>Myös muut juutalaiset, jotka olivat kuninkaan maakunnissa, olivat  kokoontuneet puolustamaan henkeänsä ja päässeet rauhaan vihollisistansa,  tapettuaan vihamiehiään seitsemänkymmentäviisi tuhatta - käymättä  käsiksi saaliiseen -</span> <span class="verse"><a name="17">17</a>adar-kuun kolmantenatoista päivänä; ja he lepäsivät sen kuun  neljännentoista päivän viettäen sen pito- ja ilopäivänä.</span> <span class="verse"><a name="18">18</a>Mutta Suusanin juutalaiset olivat kokoontuneet sen kuun  kolmantenatoista ja neljäntenätoista päivänä, ja he lepäsivät sen kuun  viidennentoista päivän viettäen sen pito- ja ilopäivänä.</span> <span class="verse"><a name="19">19</a>Sentähden maaseudun juutalaiset, jotka asuvat maaseutukaupungeissa,  viettävät adar-kuun neljännentoista päivän ilo-, pito- ja juhlapäivänä  ja lähettävät toisilleen maistiaisia.</span> <span class="verse"><a name="20">20</a>Ja Mordokai pani kirjaan nämä tapaukset. Ja hän lähetti kirjeet  kaikille juutalaisille kuningas Ahasveroksen kaikkiin maakuntiin,  lähellä ja kaukana oleville,</span> <span class="verse"><a name="21">21</a>säätäen heille, että heidän oli vietettävä adar-kuun neljättätoista  päivää ja saman kuun viidettätoista päivää joka vuosi,</span> <span class="verse"><a name="22">22</a>koska juutalaiset niinä päivinä olivat päässeet rauhaan  vihollisistansa ja heille siinä kuussa murhe oli kääntynyt iloksi ja  suru juhlaksi - että heidän oli vietettävä ne päivät pito- ja ilopäivinä  ja lähetettävä toisilleen maistiaisia ja köyhille lahjoja.</span> <span class="verse"><a name="23">23</a>Ja juutalaiset ottivat pysyväksi tavaksi, mitä jo olivat alkaneet  tehdä ja mitä Mordokai oli heille kirjoittanut.</span> <span class="verse"><a name="24">24</a>Koska agagilainen Haaman, Hammedatan poika, kaikkien juutalaisten  vastustaja, oli punonut juonen juutalaisia vastaan tuhotakseen heidät ja  oli heittänyt puur'in, se on arvan, hävittääkseen ja tuhotakseen heidät,</span> <span class="verse"><a name="25">25</a>ja koska sen tultua kuninkaan tietoon tämä oli kirjeellisesti  määrännyt, että Haamanin pahan juonen, jonka hän oli punonut juutalaisia  vastaan, tuli kääntyä hänen omaan päähänsä ja että hänet ja hänen  poikansa oli ripustettava hirsipuuhun,</span> <span class="verse"><a name="26">26</a>sentähden antoivat he näille päiville nimeksi puurim, puur-sanan  mukaan. Sentähden, tuon käskykirjeen koko sisällyksen johdosta ja sen  johdosta, mitä he itse olivat näin nähneet ja mitä heille oli  tapahtunut,</span> <span class="verse"><a name="27">27</a>juutalaiset säätivät ja ottivat itsellensä ja jälkeläisillensä ja  kaikille heihin liittyville muuttumattomaksi ja pysyväksi tavaksi, että  näitä kahta päivää oli vietettävä määräyksen mukaisesti ja määräaikana  joka vuosi</span> <span class="verse"><a name="28">28</a>ja että jokaisen sukupolven ja suvun oli näitä päiviä muistettava ja  vietettävä joka maakunnassa ja kaupungissa sekä että näiden  puurim-päivien tuli säilyä muuttumattomina juutalaisten keskuudessa eikä  niiden muisto saanut hävitä heidän jälkeläisistänsä.</span> <span class="verse"><a name="29">29</a>Ja kuningatar Ester, Abihailin tytär, ja juutalainen Mordokai  kirjoittivat kaiken valtansa nojalla kirjoituksia saattaakseen  säädöksenä voimaan tämän toisen puurim-käskykirjeen.</span> <span class="verse"><a name="30">30</a>Mordokai lähetti kirjeet, ystävällisin ja vilpittömin sanoin,  kaikille juutalaisille Ahasveroksen valtakunnan sataan kahteenkymmeneen  seitsemään maakuntaan,</span> <span class="verse"><a name="31">31</a>saattaakseen säädöksenä voimaan nämä puurim-päivät niiden  määräaikoina, niinkuin juutalainen Mordokai ja kuningatar Ester olivat  niistä säätäneet ja niinkuin juutalaiset itse olivat säätäneet itselleen  ja jälkeläisilleen määräykset niihin kuuluvista paastoista ja  valitushuudoista.</span> <span class="verse"><a name="32">32</a>Näin säädettiin Esterin käskystä nämä puurim-määräykset ja  kirjoitettiin kirjaan.</span> </p></div</div></div></body></html>