<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 2</strong></div><p><span class="verse"><a name="1">1</a>Näiden tapausten jälkeen, kun kuningas Ahasveroksen viha oli  asettunut, muisti hän Vastia ja mitä tämä oli tehnyt ja mitä hänestä oli  päätetty.</span> <span class="verse"><a name="2">2</a>Niin kuninkaan palvelijat, jotka toimittivat hänelle palvelusta,  sanoivat: "Etsittäköön kuninkaalle nuoria neitsyitä, näöltään ihania.</span> <span class="verse"><a name="3">3</a>Ja asettakoon kuningas kaikkiin valtakuntansa maakuntiin käskyläiset  keräämään kaikki nuoret neitsyet, näöltään ihanat, Suusanin linnaan,  vaimolaan, Heegain, kuninkaan hoviherran ja vaimojen vartijan, huostaan,  ja annettakoon heille heidän kauneudenhoitonsa.</span> <span class="verse"><a name="4">4</a>Ja neitsyt, johon kuningas mieltyy, tulkoon kuningattareksi Vastin  sijaan." Ja tämä puhe miellytti kuningasta, ja hän teki niin.</span> <span class="verse"><a name="5">5</a>Suusanin linnassa oli juutalainen mies, nimeltä Mordokai, Jaairin  poika, joka oli Siimein poika, joka Kiisin poika, benjaminilainen.</span> <span class="verse"><a name="6">6</a>Hänet oli viety Jerusalemista pakkosiirtolaisuuteen niiden  pakkosiirtolaisten joukossa, jotka vietiin samalla kuin Jekonja, Juudan  kuningas, jonka Nebukadnessar, Baabelin kuningas, vei  pakkosiirtolaisuuteen.</span> <span class="verse"><a name="7">7</a>Hän oli setänsä tyttären Hadassan, se on Esterin, kasvatusisä, sillä  tämä oli isätön ja äiditön. Tyttö oli vartaloltaan kaunis ja näöltään  ihana, ja hänen isänsä ja äitinsä kuoltua oli Mordokai ottanut hänet  tyttäreksensä.</span> <span class="verse"><a name="8">8</a>Ja kun kuninkaan käsky ja laki tuli tunnetuksi ja kun kerättiin  paljon tyttöjä Suusanin linnaan Heegain huostaan, otettiin Esterkin  kuninkaan palatsiin Heegain, vaimojen vartijan, huostaan.</span> <span class="verse"><a name="9">9</a>Tyttö miellytti häntä ja sai armon hänen edessään, ja hän antoi  hänelle joutuin hänen kauneudenhoitonsa ja määrätyn ravinto-osansa sekä  seitsemän valiopalvelijatarta kuninkaan palatsista ja siirsi hänet  palvelijattarineen vaimolan parhaaseen paikkaan.</span> <span class="verse"><a name="10">10</a>Ester ei ilmaissut kansaansa eikä syntyperäänsä, sillä Mordokai oli  häntä kieltänyt sitä ilmaisemasta.</span> <span class="verse"><a name="11">11</a>Mutta Mordokai käyskenteli joka päivä vaimolan esipihan edustalla  saadakseen tietää, voiko Ester hyvin ja mitä hänelle tapahtui.</span> <span class="verse"><a name="12">12</a>Kun jonkun tytön vuoro tuli mennä kuningas Ahasveroksen tykö,  sittenkuin hänelle oli kaksitoista kuukautta tehty, niinkuin vaimoista  oli määrätty - sillä niin pitkä aika kului heidän kauneudenhoitoonsa:  kuusi kuukautta mirhaöljyllä, toiset kuusi kuukautta hajuaineilla sekä  muilla naisten kauneudenhoitokeinoilla - meni tyttö kuninkaan tykö.</span> <span class="verse"><a name="13">13</a>Kaikki, mitä hän pyysi, annettiin hänelle mukaan vaimolasta  kuninkaan palatsiin.</span> <span class="verse"><a name="14">14</a>Illalla hän meni, ja aamulla hän palasi toiseen vaimolaan kuninkaan  hoviherran Saasgaan, sivuvaimojen vartijan, huostaan; ei hän enää mennyt  kuninkaan tykö, paitsi jos kuningas oli häneen mieltynyt ja hänet  nimeltään kutsuttiin.</span> <span class="verse"><a name="15">15</a>Kun Esterille, Mordokain sedän Abihailin tyttärelle, jonka Mordokai  oli ottanut tyttärekseen, tuli vuoro mennä kuninkaan tykö, ei hän  halunnut mukaansa muuta, kuin mitä Heegai, kuninkaan hoviherra, vaimojen  vartija, neuvoi. Ja Ester sai armon kaikkien niiden edessä, jotka  näkivät hänet.</span> <span class="verse"><a name="16">16</a>Ester vietiin kuningas Ahasveroksen tykö hänen kuninkaalliseen  palatsiinsa kymmenennessä kuussa, se on teebet-kuussa, hänen  seitsemäntenä hallitusvuotenansa.</span> <span class="verse"><a name="17">17</a>Ja Ester tuli kuninkaalle kaikkia muita naisia rakkaammaksi ja sai  hänen edessään armon ja suosion ennen kaikkia muita neitsyitä, niin että  tämä pani kuninkaallisen kruunun hänen päähänsä ja teki hänet  kuningattareksi Vastin sijaan.</span> <span class="verse"><a name="18">18</a>Ja kuningas laittoi suuret pidot kaikille ruhtinailleen ja  palvelijoilleen, pidot Esterin kunniaksi, ja myönsi maakunnille  veronhuojennusta ja jakelutti lahjoja, kuninkaalliseen tapaan.</span> <span class="verse"><a name="19">19</a>Kun neitsyitä koottiin toinen kerta ja Mordokai istuskeli kuninkaan  portissa</span> <span class="verse"><a name="20">20</a>- eikä Ester ollut ilmaissut syntyperäänsä eikä kansaansa, sillä  Mordokai oli häntä siitä kieltänyt; Ester näet teki, mitä Mordokai  käski, samoin kuin ollessaan hänen kasvattinansa -</span> <span class="verse"><a name="21">21</a>niin siihen aikaan, Mordokain istuskellessa kuninkaan portissa,  Bigtan ja Teres, kaksi kuninkaan hoviherraa, ovenvartijoita, suuttuivat  ja etsivät tilaisuutta käydäkseen käsiksi kuningas Ahasverokseen.</span> <span class="verse"><a name="22">22</a>Mutta se tuli Mordokain tietoon, ja hän ilmaisi sen kuningatar  Esterille, ja Ester sanoi sen Mordokain nimessä kuninkaalle.</span> <span class="verse"><a name="23">23</a>Ja asia tutkittiin, ja kun se havaittiin todeksi, ripustettiin ne  molemmat hirsipuuhun. Ja se kirjoitettiin aikakirjaan kuningasta varten.</span> </p></div</div></div></body></html>