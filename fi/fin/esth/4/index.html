<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 4</strong></div><p><span class="verse"><a name="1">1</a>Kun Mordokai sai tietää kaiken, mitä oli tapahtunut, repäisi Mordokai  vaatteensa, pukeutui säkkiin ja tuhkaan ja meni keskelle kaupunkia ja  huuteli kovia ja katkeria valitushuutoja.</span> <span class="verse"><a name="2">2</a>Ja hän meni kuninkaan portin edustalle asti, sillä sisälle kuninkaan  porttiin ei saanut mennä säkkiin puettuna.</span> <span class="verse"><a name="3">3</a>Jokaisessa maakunnassa, joka paikassa, mihin kuninkaan käsky ja hänen  lakinsa tuli, syntyi juutalaisten keskuudessa suuri suru: paastottiin,  itkettiin ja valitettiin; monet levittivät allensa säkin ja tuhkaa.</span> <span class="verse"><a name="4">4</a>Kun Esterin palvelijattaret ja hänen hoviherransa tulivat ja  kertoivat hänelle tämän, joutui kuningatar suureen tuskaan, ja hän  lähetti vaatteita, että Mordokai puettaisiin niihin ja että hän riisuisi  säkin yltään, mutta hän ei ottanut niitä vastaan.</span> <span class="verse"><a name="5">5</a>Niin Ester kutsui Hatakin, joka oli kuninkaan hoviherroja ja jonka  tämä oli asettanut häntä palvelemaan, ja käski hänet Mordokain luo,  saadakseen tietää, mitä ja mistä syystä tämä kaikki oli.</span> <span class="verse"><a name="6">6</a>Niin Hatak meni Mordokain luo kaupungin torille, joka on kuninkaan  portin edustalla,</span> <span class="verse"><a name="7">7</a>ja Mordokai ilmoitti hänelle kaikki, mitä hänelle oli tapahtunut, ja  myös tarkalleen, kuinka paljon hopeata Haaman oli luvannut punnita  kuninkaan aarrekammioihin juutalaisten tuhoamisesta.</span> <span class="verse"><a name="8">8</a>Myös jäljennöksen sen lain sanamuodosta, joka Suusanissa oli annettu  heidän hävittämisekseen, hän antoi hänelle, että hän näyttäisi sen  Esterille ja ilmoittaisi tälle asian sekä velvoittaisi häntä menemään  kuninkaan luo anomaan armoa ja rukoilemaan häntä kansansa puolesta.</span> <span class="verse"><a name="9">9</a>Niin Hatak meni ja kertoi Esterille Mordokain sanat.</span> <span class="verse"><a name="10">10</a>Mutta Ester puhui Hatakille ja käski hänen sanoa Mordokaille:</span> <span class="verse"><a name="11">11</a>"Kaikki kuninkaan palvelijat ja kuninkaan maakuntien kansa tietävät,  että kuka ikinä, mies tai nainen, kutsumatta menee kuninkaan luo  sisempään esipihaan, on laki sama jokaiselle: hänet surmataan;  ainoastaan se, jota kohti kuningas ojentaa kultavaltikkansa, jää eloon.  Mutta minua ei ole kolmeenkymmeneen päivään kutsuttu tulemaan kuninkaan  tykö."</span> <span class="verse"><a name="12">12</a>Kun Mordokaille kerrottiin Esterin sanat,</span> <span class="verse"><a name="13">13</a>käski Mordokai vastata Esterille: "Älä luulekaan, että sinä, kun  olet kuninkaan linnassa, yksin kaikista juutalaisista pelastut.</span> <span class="verse"><a name="14">14</a>Jos sinä tänä aikana olet vaiti, tulee apu ja pelastus juutalaisille  muualta, mutta sinä ja sinun isäsi perhe tuhoudutte. Kuka tietää, etkö  sinä juuri tällaista aikaa varten ole päässyt kuninkaalliseen arvoon?"</span> <span class="verse"><a name="15">15</a>Niin Ester käski vastata Mordokaille:</span> <span class="verse"><a name="16">16</a>"Mene ja kokoa kaikki Suusanin juutalaiset, ja paastotkaa minun  puolestani; olkaa syömättä ja juomatta kolme vuorokautta, yöt ja päivät.  Myös minä palvelijattarineni samoin paastoan. Sitten minä menen  kuninkaan tykö, vaikka se on vastoin lakia; ja jos tuhoudun, niin  tuhoudun."</span> <span class="verse"><a name="17">17</a>Niin Mordokai meni ja teki, aivan niinkuin Ester oli häntä käskenyt.</span> </p></div</div></div></body></html>