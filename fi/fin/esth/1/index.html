<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 1</strong></div><p><span class="verse"><a name="1">1</a>Ahasveroksen aikana - sen Ahasveroksen, joka hallitsi Intiasta  Etiopiaan saakka, sataa kahtakymmentä seitsemää maakuntaa - siihen  aikaan,</span> <span class="verse"><a name="2">2</a>kun kuningas Ahasveros istui kuninkaallisella valtaistuimellansa,  joka oli Suusanin linnassa, tapahtui tämä.</span> <span class="verse"><a name="3">3</a>Kolmantena hallitusvuotenaan hän laittoi pidot kaikille  ruhtinaillensa ja palvelijoillensa. Persian ja Meedian voima, ylimykset  ja maaherrat olivat hänen luonansa,</span> <span class="verse"><a name="4">4</a>ja hän näytti heille kuninkaallisen kunniansa rikkautta ja  suuruutensa loistavaa komeutta monta päivää, sata kahdeksankymmentä  päivää.</span> <span class="verse"><a name="5">5</a>Ja kun ne päivät olivat kuluneet, laittoi kuningas kaikelle Suusanin  linnan väelle, niin pienille kuin suurillekin, kuninkaan palatsin  puutarhan esipihaan seitsenpäiväiset pidot.</span> <span class="verse"><a name="6">6</a>Pellava-, puuvilla- ja punasiniverhoja oli kiinnitetty valkoisilla  pellavanauhoilla ja purppuranpunaisilla nauhoilla hopeatankoihin ja  valkomarmoripylväisiin. Kultaisia ja hopeaisia lepovuoteita oli pihalla,  joka oli laskettu vihreällä ja valkoisella marmorilla, helmiäisellä ja  kirjavalla marmorilla.</span> <span class="verse"><a name="7">7</a>Juotavaa tarjottiin kulta-astioissa, ja astiat olivat erimuotoiset,  ja kuninkaan viiniä oli viljalti, kuninkaalliseen tapaan.</span> <span class="verse"><a name="8">8</a>Ja juomisessa oli lakina, ettei saanut olla mitään pakkoa, sillä niin  oli kuningas käskenyt kaikkia hovimestareitansa, että oli tehtävä kunkin  oman halun mukaan.</span> <span class="verse"><a name="9">9</a>Myöskin kuningatar Vasti laittoi naisille pidot kuningas Ahasveroksen  kuninkaalliseen palatsiin.</span> <span class="verse"><a name="10">10</a>Seitsemäntenä päivänä, kun kuninkaan sydän oli viinistä iloinen,  käski hän Mehumanin, Bistan, Harbonan, Bigtan, Abagtan, Seetarin ja  Karkaan, niiden seitsemän hoviherran, jotka toimittivat palvelusta  kuningas Ahasveroksen luona,</span> <span class="verse"><a name="11">11</a>tuoda kuningatar Vastin, kuninkaallinen kruunu päässä, kuninkaan  eteen, että hän saisi näyttää kansoille ja ruhtinaille hänen  kauneutensa, sillä hän oli näöltään ihana.</span> <span class="verse"><a name="12">12</a>Mutta kuningatar Vasti kieltäytyi tulemasta, vaikka kuningas  hoviherrojen kautta oli käskenyt. Silloin kuningas suuttui kovin, ja  hänessä syttyi viha.</span> <span class="verse"><a name="13">13</a>Ja kuningas puhui viisaille, ajantietäjille - sillä näin oli tapana  esittää kuninkaan sana kaikille lain ja oikeuden tuntijoille,</span> <span class="verse"><a name="14">14</a>ja hänen lähimpänsä olivat Karsena, Seetar, Admata, Tarsis, Meres,  Marsena ja Memukan, seitsemän Persian ja Meedian ruhtinasta, jotka  näkivät kuninkaan kasvot ja istuivat valtakunnan ensimmäisinä -:</span> <span class="verse"><a name="15">15</a>"Mitä on lain mukaan tehtävä kuningatar Vastille, koska hän ei ole  noudattanut käskyä, jonka kuningas Ahasveros on antanut hoviherrojen  kautta?"</span> <span class="verse"><a name="16">16</a>Niin Memukan sanoi kuninkaan ja ruhtinasten edessä: "Kuningatar  Vasti ei ole rikkonut ainoastaan kuningasta vastaan, vaan myös kaikkia  ruhtinaita vastaan ja kaikkia kansoja vastaan kuningas Ahasveroksen  kaikissa maakunnissa.</span> <span class="verse"><a name="17">17</a>Kun kuningattaren teko tulee kaikkien vaimojen tietoon, saattaa se  heidät halveksimaan aviomiehiänsä, he kun voivat sanoa: 'Kuningas  Ahasveros käski tuoda kuningatar Vastin eteensä, mutta tämä ei tullut'.</span> <span class="verse"><a name="18">18</a>Jo tänä päivänä voivat Persian ja Meedian ruhtinattaret, jotka  kuulevat kuningattaren teon, puhua siitä kaikille kuninkaan ruhtinaille,  ja siitä tulee halveksimista ja suuttumusta riittämään asti.</span> <span class="verse"><a name="19">19</a>Jos kuningas hyväksi näkee, julkaistakoon kuninkaallinen käsky ja  kirjoitettakoon muuttumatonna Persian ja Meedian lakeihin, ettei Vasti  enää saa tulla kuningas Ahasveroksen eteen ja että kuningas antaa hänen  kuninkaallisen arvonsa toiselle, häntä paremmalle.</span> <span class="verse"><a name="20">20</a>Kuninkaan antama säädös tulee tunnetuksi koko hänen  valtakunnassansa, vaikka se onkin suuri, ja kaikki vaimot, niin suuret  kuin pienetkin, antavat kunnian aviomiehillensä."</span> <span class="verse"><a name="21">21</a>Tämä puhe miellytti kuningasta ja ruhtinaita, ja kuningas teki  Memukanin sanan mukaan.</span> <span class="verse"><a name="22">22</a>Hän lähetti kaikkiin kuninkaan maakuntiin - kuhunkin maakuntaan sen  omalla kirjoituksella ja kullekin kansalle sen omalla kielellä -  kirjeet, että joka mies olkoon herra talossaan ja saakoon puhua oman  kansansa kieltä.</span> </p></div</div></div></body></html>