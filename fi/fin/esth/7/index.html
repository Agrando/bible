<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/esth/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/esth">Esther</a> &gt <strong>Chapter 7</strong></div><p><span class="verse"><a name="1">1</a>Kun kuningas ja Haaman olivat tulleet kuningatar Esterin luo juomaan,</span> <span class="verse"><a name="2">2</a>sanoi kuningas juominkien aikana Esterille nytkin, toisena päivänä:  "Mitä pyydät, kuningatar Ester? Se sinulle annetaan. Ja mitä haluat? Se  täytetään, olkoon vaikka puoli valtakuntaa."</span> <span class="verse"><a name="3">3</a>Niin kuningatar Ester vastasi ja sanoi: "Jos olen saanut armon sinun  silmiesi edessä, kuningas, ja jos kuningas hyväksi näkee, niin  annettakoon minulle oma henkeni, kun sitä pyydän, ja kansani, kun sitä  haluan.</span> <span class="verse"><a name="4">4</a>Sillä meidät on myyty, minut ja kansani, hävitettäviksi, tapettaviksi  ja tuhottaviksi. Jos meidät olisi myyty vain orjiksi ja orjattariksi,  olisin siitä vaiti, sillä sen vaivan takia ei kannattaisi kuningasta  vaivata."</span> <span class="verse"><a name="5">5</a>Niin sanoi kuningas Ahasveros ja kysyi kuningatar Esteriltä: "Kuka se  on, ja missä se on, joka on rohjennut tehdä sellaista?"</span> <span class="verse"><a name="6">6</a>Ester vastasi: "Se vastustaja ja vihamies on tuo paha Haaman". Niin  Haaman peljästyi kuningasta ja kuningatarta.</span> <span class="verse"><a name="7">7</a>Kuningas nousi vihoissaan juomingeista ja meni linnan puutarhaan,  mutta Haaman jäi siihen pyytääkseen henkeänsä kuningatar Esteriltä,  sillä hän näki, että kuninkaalla oli paha mielessä häntä vastaan.</span> <span class="verse"><a name="8">8</a>Kun kuningas tuli linnan puutarhasta takaisin linnaan, jossa  juomingit olivat, oli Haaman juuri heittäytymässä lepovuoteelle, jolla  kuningatar Ester lepäsi. Niin kuningas sanoi: "Vai tekee hän vielä  väkivaltaa kuningattarelle linnassa, minun läsnäollessani!" Tuskin oli  tämä sana päässyt kuninkaan suusta, kun jo Haamanin kasvot peitettiin.</span> <span class="verse"><a name="9">9</a>Ja Harbona, yksi kuningasta palvelevista hoviherroista, sanoi:  "Katso, seisoohan Haamanin talon edessä hirsipuu, viittäkymmentä  kyynärää korkea, se, minkä Haaman on teettänyt Mordokain varalle, jonka  puhe kerran koitui kuninkaan hyväksi". Kuningas sanoi: "Ripustakaa hänet  siihen".</span> <span class="verse"><a name="10">10</a>Niin ripustettiin Haaman hirsipuuhun, jonka hän oli pystyttänyt  Mordokain varalle. Sitten kuninkaan viha asettui.</span> </p></div</div></div></body></html>