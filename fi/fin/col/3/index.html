<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/col">Colossians</a> &gt <strong>Chapter 3</strong></div><p><span class="verse"><a name="1">1</a>Jos te siis olette herätetyt Kristuksen kanssa, niin etsikää sitä, mikä on ylhäällä, jossa Kristus on, istuen Jumalan oikealla puolella.</span> <span class="verse"><a name="2">2</a>Olkoon mielenne siihen, mikä ylhäällä on, älköön siihen, mikä on maan päällä.</span> <span class="verse"><a name="3">3</a>Sillä te olette kuolleet, ja teidän elämänne on kätkettynä Kristuksen kanssa Jumalassa;</span> <span class="verse"><a name="4">4</a>kun Kristus, meidän elämämme, ilmestyy, silloin tekin hänen kanssaan ilmestytte kirkkaudessa.</span> <span class="verse"><a name="5">5</a>Kuolettakaa siis maalliset jäsenenne: haureus, saastaisuus, kiihko, paha himo ja ahneus, joka on epäjumalanpalvelusta,</span> <span class="verse"><a name="6">6</a>sillä niiden tähden tulee Jumalan viha,</span> <span class="verse"><a name="7">7</a>ja niissä tekin ennen vaelsitte, kun niissä elitte.</span> <span class="verse"><a name="8">8</a>Mutta nyt pankaa tekin pois ne kaikki: viha, kiivastus, pahuus, herjaus ja häpeällinen puhe suustanne.</span> <span class="verse"><a name="9">9</a>Älkää puhuko valhetta toisistanne, te, jotka olette riisuneet pois vanhan ihmisen tekoinensa</span> <span class="verse"><a name="10">10</a>ja pukeutuneet uuteen, joka uudistuu tietoon, Luojansa kuvan mukaan.</span> <span class="verse"><a name="11">11</a>Ja tässä ei ole kreikkalaista eikä juutalaista, ei ympärileikkausta eikä ympärileikkaamattomuutta, ei barbaaria, ei skyyttalaista, ei orjaa, ei vapaata, vaan kaikki ja kaikissa on Kristus.</span> <span class="verse"><a name="12">12</a>Pukeutukaa siis te, jotka olette Jumalan valituita, pyhiä ja rakkaita, sydämelliseen armahtavaisuuteen, ystävällisyyteen, nöyryyteen, sävyisyyteen, pitkämielisyyteen,</span> <span class="verse"><a name="13">13</a>kärsikää toinen toistanne ja antakaa toisillenne anteeksi, jos kenellä on moitetta toista vastaan. Niinkuin Herrakin on antanut teille anteeksi, niin myös te antakaa.</span> <span class="verse"><a name="14">14</a>Mutta kaiken tämän lisäksi pukeutukaa rakkauteen, mikä on täydellisyyden side.</span> <span class="verse"><a name="15">15</a>Ja vallitkoon teidän sydämissänne Kristuksen rauha, johon te olette kutsututkin yhdessä ruumiissa, ja olkaa kiitolliset.</span> <span class="verse"><a name="16">16</a>Runsaasti asukoon teissä Kristuksen sana; opettakaa ja neuvokaa toinen toistanne kaikessa viisaudessa, psalmeilla, kiitosvirsillä ja hengellisillä lauluilla, veisaten kiitollisesti Jumalalle sydämissänne.</span> <span class="verse"><a name="17">17</a>Ja kaikki, minkä teette sanalla tai työllä, kaikki tehkää Herran Jeesuksen nimessä, kiittäen Isää Jumalaa hänen kauttansa.</span> <span class="verse"><a name="18">18</a>Vaimot, olkaa miehillenne alamaiset, niinkuin sopii Herrassa.</span> <span class="verse"><a name="19">19</a>Miehet, rakastakaa vaimojanne, älkääkä olko heitä kohtaan katkerat.</span> <span class="verse"><a name="20">20</a>Lapset, olkaa vanhemmillenne kuuliaiset kaikessa, sillä se on otollista Herrassa.</span> <span class="verse"><a name="21">21</a>Isät, älkää kiihoittako lapsianne, etteivät he kävisi aroiksi.</span> <span class="verse"><a name="22">22</a>Palvelijat, olkaa maallisille isännillenne kaikessa kuuliaiset, ei silmänpalvelijoina, ihmisille mieliksi, vaan sydämen yksinkertaisuudessa peljäten Herraa.</span> <span class="verse"><a name="23">23</a>Kaikki, mitä teette, se tehkää sydämestänne, niinkuin Herralle eikä ihmisille,</span> <span class="verse"><a name="24">24</a>tietäen, että te saatte Herralta palkaksi perinnön; te palvelette Herraa Kristusta.</span> <span class="verse"><a name="25">25</a>Sillä se, joka tekee väärin, on saava takaisin, mitä on väärin tehnyt; ja henkilöön ei katsota.</span> </p></div</div></div></body></html>