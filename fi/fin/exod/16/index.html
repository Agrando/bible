<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 16</strong></div><p><span class="verse"><a name="1">1</a>Sitten he lähtivät, koko Israelin kansa, liikkeelle Eelimistä ja  tulivat Siinin erämaahan, joka on Eelimin ja Siinain välillä, toisen  kuun viidentenätoista päivänä siitä, kun he olivat lähteneet Egyptin  maasta.</span> <span class="verse"><a name="2">2</a>Ja koko Israelin kansa napisi Moosesta ja Aaronia vastaan erämaassa;</span> <span class="verse"><a name="3">3</a>ja israelilaiset sanoivat heille: "Jospa olisimme saaneet surmamme  Herran kädestä Egyptin maassa, jossa istuimme lihapatain ääressä ja  leipää oli kyllin syödäksemme! Mutta te olette tuoneet meidät tähän  erämaahan antaaksenne koko tämän joukon kuolla nälkään."</span> <span class="verse"><a name="4">4</a>Niin Herra sanoi Moosekselle: "Katso, minä annan sataa teille leipää  taivaasta. Ja kansa menköön ja kootkoon kunakin päivänä sen päivän  tarpeen. Näin minä koettelen heitä, vaeltavatko he minun lakini mukaan  vai eivät.</span> <span class="verse"><a name="5">5</a>Ja kun he kuudentena päivänä valmistavat sen, mitä ovat tuoneet  kotiin, niin sitä on oleva kaksi kertaa niin paljon, kuin mitä he  muutoin joka päivä kokoavat."</span> <span class="verse"><a name="6">6</a>Ja Mooses ja Aaron sanoivat kaikille israelilaisille: "Tänä iltana te  tulette tietämään, että Herra on vienyt teidät pois Egyptin maasta,</span> <span class="verse"><a name="7">7</a>ja huomenaamuna te tulette näkemään Herran kunnian, koska Herra on  kuullut teidän napinanne häntä vastaan. Sillä mitä olemme me, että te  meitä vastaan napisette?"</span> <span class="verse"><a name="8">8</a>Ja Mooses sanoi vielä: "Herra antaa teille tänä iltana lihaa  syödäksenne ja huomenna leipää yltäkyllin ravinnoksenne, koska Herra on  kuullut teidän napinanne, kun olette napisseet häntä vastaan. Sillä mitä  olemme me? Ette ole napisseet meitä vastaan, vaan Herraa vastaan."</span> <span class="verse"><a name="9">9</a>Ja Mooses sanoi Aaronille: "Sano koko Israelin kansalle: Astukaa  Herran eteen, sillä hän on kuullut teidän napinanne".</span> <span class="verse"><a name="10">10</a>Ja kun Aaron oli puhunut tämän koko Israelin seurakunnalle,  kääntyivät he erämaahan päin, ja katso, Herran kunnia näkyi pilvessä.</span> <span class="verse"><a name="11">11</a>Ja Herra puhui Moosekselle sanoen:</span> <span class="verse"><a name="12">12</a>"Minä olen kuullut israelilaisten napinan. Puhu heille ja sano:  Iltahämärässä teillä on oleva lihaa syödäksenne, ja huomenna on teillä  leipää yltäkyllin; niin te tulette tietämään, että minä olen Herra,  teidän Jumalanne."</span> <span class="verse"><a name="13">13</a>Ja illalla tuli viiriäisiä, ja ne peittivät leirin, ja aamulla  laskeutui kastesumu leirin ympärille.</span> <span class="verse"><a name="14">14</a>Ja kun kastesumu oli haihtunut, katso, erämaassa oli maan pinnalla  jotakin hienoa, suomujen tapaista, jotakin hienoa niinkuin härmä.</span> <span class="verse"><a name="15">15</a>Kun israelilaiset näkivät sen, kyselivät he toisiltansa: "Mitä tämä  on?" Sillä he eivät tienneet, mitä se oli. Ja Mooses sanoi heille: "Tämä  on se leipä, jonka Herra on antanut teille syötäväksi.</span> <span class="verse"><a name="16">16</a>Ja näin on Herra käskenyt: Kootkaa sitä, jokainen tarpeenne mukaan;  ottakaa goomer-mitta mieheen perheenne pääluvun mukaan, kukin niin  monelle, kuin kullakin majassansa on."</span> <span class="verse"><a name="17">17</a>Ja israelilaiset tekivät niin, ja he kokosivat, yksi enemmän, toinen  vähemmän.</span> <span class="verse"><a name="18">18</a>Mutta kun he mittasivat sen goomer-mitalla, niin ei sille jäänyt  liikaa, joka oli koonnut enemmän, eikä siltä puuttunut, joka oli koonnut  vähemmän; jokainen oli koonnut niin paljon, kuin hän tarvitsi.</span> <span class="verse"><a name="19">19</a>Ja Mooses sanoi heille: "Älköön kukaan jättäkö siitä mitään  huomiseksi".</span> <span class="verse"><a name="20">20</a>Mutta he eivät kuulleet Moosesta, vaan muutamat jättivät siitä  jotakin huomiseksi. Niin siihen kasvoi matoja, ja se rupesi haisemaan;  ja Mooses vihastui heihin.</span> <span class="verse"><a name="21">21</a>Ja he kokosivat sitä joka aamu sen verran, kuin kukin tarvitsi;  mutta kun aurinko alkoi paahtaa, niin se suli.</span> <span class="verse"><a name="22">22</a>Mutta kuudentena päivänä he kokosivat sitä leipää kaksinkertaisesti,  kaksi goomeria kullekin. Ja kaikki kansan päämiehet tulivat ja  ilmoittivat sen Moosekselle.</span> <span class="verse"><a name="23">23</a>Niin hän sanoi heille: "Tämä tapahtuu Herran sanan mukaan; huomenna  on levon päivä, Herralle pyhitetty sapatti. Mitä leivotte, se leipokaa,  ja mitä keitätte, se keittäkää; mutta kaikki, mitä tähteeksi jää, pankaa  talteen huomiseksi."</span> <span class="verse"><a name="24">24</a>Ja he panivat sen talteen huomiseksi, niinkuin Mooses oli käskenyt,  eikä se ruvennut haisemaan, eikä siihen tullut matoja.</span> <span class="verse"><a name="25">25</a>Ja Mooses sanoi: "Syökää se tänä päivänä, sillä tänä päivänä on  Herran sapatti; tänään ette löydä kedolta mitään.</span> <span class="verse"><a name="26">26</a>Kuutena päivänä on teidän sitä koottava, mutta seitsemäntenä päivänä  on sapatti; silloin ei sitä ole."</span> <span class="verse"><a name="27">27</a>Kuitenkin muutamat kansasta lähtivät seitsemäntenä päivänä kokoamaan  sitä, mutta he eivät löytäneet mitään.</span> <span class="verse"><a name="28">28</a>Niin Herra sanoi Moosekselle: "Kuinka kauan aiotte kieltäytyä  noudattamasta minun käskyjäni ja lakejani?</span> <span class="verse"><a name="29">29</a>Katsokaa, Herra on antanut teille sapatin; sentähden hän antaa  teille kuudentena päivänä kahden päivän leivän. Olkoon jokainen  alallaan, älköönkä kukaan lähtekö paikaltansa seitsemäntenä päivänä."</span> <span class="verse"><a name="30">30</a>Ja kansa lepäsi seitsemäntenä päivänä.</span> <span class="verse"><a name="31">31</a>Ja Israelin heimo antoi sille nimen manna. Ja se oli valkean  korianderinsiemenen kaltaista ja maistui hunajakakulta.</span> <span class="verse"><a name="32">32</a>Ja Mooses sanoi: "Näin on Herra käskenyt: Ota sitä goomerin täysi  säilytettäväksi sukupolvesta sukupolveen, että he näkisivät sen leivän,  jolla minä olen ravinnut teitä erämaassa, johdattaessani teitä Egyptin  maasta".</span> <span class="verse"><a name="33">33</a>Ja Mooses sanoi Aaronille: "Ota astia ja pane siihen goomerin täysi  mannaa ja aseta se Herran eteen säilytettäväksi sukupolvesta  sukupolveen".</span> <span class="verse"><a name="34">34</a>Ja Aaron asetti sen talteen lain arkin eteen, niinkuin Herra oli  Moosekselle käskyn antanut.</span> <span class="verse"><a name="35">35</a>Ja israelilaiset söivät mannaa neljäkymmentä vuotta, kunnes he  tulivat asuttuun maahan; he söivät mannaa siihen asti, kunnes tulivat  Kanaanin maan rajalle. -</span> <span class="verse"><a name="36">36</a>Goomer on kymmenesosa eefaa.</span> </p></div</div></div></body></html>