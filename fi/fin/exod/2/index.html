<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 2</strong></div><p><span class="verse"><a name="1">1</a>Niin eräs mies, joka oli Leevin sukua, meni ja nai leeviläisen  neidon.</span> <span class="verse"><a name="2">2</a>Ja vaimo tuli raskaaksi ja synnytti pojan. Ja kun hän näki, että se  oli ihana lapsi, salasi hän sitä kolme kuukautta.</span> <span class="verse"><a name="3">3</a>Mutta kun hän ei voinut sitä enää salata, otti hän kaisla-arkun,  siveli sen maapihkalla ja piellä, pani lapsen siihen ja laski sen  kaislikkoon Niilivirran rantaan.</span> <span class="verse"><a name="4">4</a>Ja lapsen sisar asettui taammaksi nähdäksensä, mitä hänelle  tapahtuisi.</span> <span class="verse"><a name="5">5</a>Silloin faraon tytär tuli alas peseytymään virrassa, ja hänen  seuranaisensa kävelivät virran rannalla; ja kun hän näki arkun  kaislikossa, lähetti hän palvelijattarensa ja otatti sen ylös.</span> <span class="verse"><a name="6">6</a>Ja kun hän avasi sen, näki hän lapsen; ja katso, siinä oli poikanen,  joka itki. Niin hänen tuli sitä sääli, ja hän sanoi: "Tämä on  hebrealaisten lapsia".</span> <span class="verse"><a name="7">7</a>Niin lapsen sisar sanoi faraon tyttärelle: "Menenkö kutsumaan sinulle  hebrealaisen imettäjän, joka voi imettää sen lapsen sinulle?"</span> <span class="verse"><a name="8">8</a>Faraon tytär vastasi hänelle: "Mene!" Niin tyttö meni ja kutsui  lapsen äidin.</span> <span class="verse"><a name="9">9</a>Ja faraon tytär sanoi hänelle: "Ota tämä lapsi ja imetä se minulle,  niin minä maksan sinulle siitä palkan". Ja vaimo otti lapsen ja imetti  sen.</span> <span class="verse"><a name="10">10</a>Mutta kun lapsi oli kasvanut, toi hän sen faraon tyttärelle, ja tämä  otti sen pojaksensa ja antoi hänelle nimen Mooses, sillä hän sanoi:  "Minä olen vetänyt hänet ylös vedestä".</span> <span class="verse"><a name="11">11</a>Ja tapahtui niihin aikoihin, kun Mooses oli kasvanut suureksi, että  hän meni veljiensä luo ja näki heidän raskaan työnsä. Ja hän näki  egyptiläisen miehen lyövän hebrealaista miestä, erästä hänen veljistään.</span> <span class="verse"><a name="12">12</a>Silloin hän katseli ympärillensä joka taholle, ja kun hän näki,  ettei ketään ollut läheisyydessä, löi hän egyptiläisen kuoliaaksi ja  kätki hänet hiekkaan.</span> <span class="verse"><a name="13">13</a>Ja hän meni toisena päivänä ulos ja näki kaksi hebrealaista miestä  tappelemassa keskenään; ja hän sanoi syylliselle: "Miksi lyöt  toveriasi?"</span> <span class="verse"><a name="14">14</a>Tämä vastasi: "Kuka on asettanut sinut meidän päämieheksemme ja  tuomariksemme? Aiotko tappaa minutkin, niinkuin tapoit egyptiläisen?"  Silloin Mooses peljästyi ja ajatteli: "Se on siis tullut ilmi".</span> <span class="verse"><a name="15">15</a>Ja kun farao sai kuulla tästä tapahtumasta, etsi hän Moosesta  tappaaksensa hänet. Mutta Mooses lähti faraota pakoon ja pysähtyi  Midianin maahan ja istahti eräälle kaivolle.</span> <span class="verse"><a name="16">16</a>Ja Midianin papilla oli seitsemän tytärtä; nämä tulivat vettä  ammentamaan ja täyttivät vesikaukalot, juottaakseen isänsä lampaita.</span> <span class="verse"><a name="17">17</a>Mutta paimenet tulivat ja ajoivat heidät pois. Silloin Mooses nousi  ja auttoi heitä ja juotti heidän lampaansa.</span> <span class="verse"><a name="18">18</a>Ja kun he tulivat isänsä Reguelin luo, kysyi hän: "Kuinka te tänä  päivänä niin pian jouduitte?"</span> <span class="verse"><a name="19">19</a>He vastasivat: "Egyptiläinen mies auttoi meitä paimenten käsistä,  ammensipa vielä vettäkin meille ja juotti lampaat".</span> <span class="verse"><a name="20">20</a>Ja hän sanoi tyttärillensä: "Missä hän on? Miksi te niin jätitte  miehen? Kutsukaa hänet aterioimaan meidän kanssamme."</span> <span class="verse"><a name="21">21</a>Ja Mooses suostui asumaan sen miehen luona, ja hän antoi Moosekselle  tyttärensä Sipporan vaimoksi.</span> <span class="verse"><a name="22">22</a>Tämä synnytti pojan, ja Mooses antoi hänelle nimen Geersom; sillä  hän sanoi: "Minä olen muukalainen vieraalla maalla".</span> <span class="verse"><a name="23">23</a>Ja kun oli kulunut pitkä aika, kuoli Egyptin kuningas. Ja  israelilaiset huokailivat orjuuttansa ja valittivat; ja heidän huutonsa  heidän orjuutensa tähden nousi Jumalan tykö.</span> <span class="verse"><a name="24">24</a>Ja Jumala kuuli heidän vaikeroimisensa, ja Jumala muisti liittonsa  Aabrahamin, Iisakin ja Jaakobin kanssa.</span> <span class="verse"><a name="25">25</a>Ja Jumala katsoi israelilaisten puoleen, ja Jumala piti heistä  huolta.</span> </p></div</div></div></body></html>