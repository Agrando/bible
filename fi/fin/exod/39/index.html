<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 39</strong></div><p><span class="verse"><a name="1">1</a>Ja punasinisistä, purppuranpunaisista ja helakanpunaisista langoista  tehtiin virkapuvut pyhäkköpalvelusta varten; ja samoin tehtiin muut  pyhät vaatteet Aaronille, niinkuin Herra oli Moosekselle käskyn antanut.</span> <span class="verse"><a name="2">2</a>Kasukka tehtiin kullasta sekä punasinisistä, purppuranpunaisista ja  helakanpunaisista langoista ja kerratuista valkoisista pellavalangoista.</span> <span class="verse"><a name="3">3</a>Kultalevyt taottiin ohuiksi ja leikattiin säikeiksi, taidokkaasti  kudottaviksi punasinisten, purppuranpunaisten ja helakanpunaisten  lankojen ja valkoisten pellavalankojen sekaan.</span> <span class="verse"><a name="4">4</a>Siihen tehtiin yhdistettävät olkakappaleet; molemmista päistänsä se  kiinnitettiin niihin.</span> <span class="verse"><a name="5">5</a>Ja vyö, joka oli oleva kasukassa sen kiinnittämiseksi, oli tehty  samasta kappaleesta kuin se, samalla tavalla kullasta sekä  punasinisistä, purppuranpunaisista ja helakanpunaisista langoista ja  kerratuista valkoisista pellavalangoista, niinkuin Herra oli Moosekselle  käskyn antanut.</span> <span class="verse"><a name="6">6</a>Sitten valmistettiin kultapalmikoimilla kehystetyt onyks-kivet,  joihin oli kaiverrettu Israelin poikien nimet, niinkuin kaiverretaan  sinettisormuksia.</span> <span class="verse"><a name="7">7</a>Ja ne pantiin kasukan olkakappaleihin, että ne kivet johdattaisivat  muistoon israelilaiset, niinkuin Herra oli Moosekselle käskyn antanut.</span> <span class="verse"><a name="8">8</a>Rintakilpi tehtiin taidokkaasti kutomalla, samalla tavalla kuin  kasukkakin oli tehty, kullasta sekä punasinisistä, purppuranpunaisista  ja helakanpunaisista langoista ja kerratuista valkoisista  pellavalangoista.</span> <span class="verse"><a name="9">9</a>Se oli neliskulmainen ja taskun muotoon tehty; rintakilpi tehtiin  vaaksan pituinen ja vaaksan levyinen, taskun muotoon.</span> <span class="verse"><a name="10">10</a>Ja sen pintaan kiinnitettiin kiviä yliyltään, neljään riviin:  ensimmäiseen riviin karneoli, topaasi ja smaragdi;</span> <span class="verse"><a name="11">11</a>toiseen riviin rubiini, safiiri ja jaspis;</span> <span class="verse"><a name="12">12</a>kolmanteen riviin hyasintti, akaatti ja ametisti;</span> <span class="verse"><a name="13">13</a>ja neljänteen riviin krysoliitti, onyks ja berylli.  Kultapalmikoimilla kehystettyinä ne kiinnitettiin paikoilleen.</span> <span class="verse"><a name="14">14</a>Kiviä oli Israelin poikien nimien mukaan kaksitoista, yksi kutakin  nimeä kohti; kussakin kivessä oli yksi kahdentoista sukukunnan nimistä,  kaiverrettuna samalla tavalla, kuin kaiverretaan sinettisormuksia.</span> <span class="verse"><a name="15">15</a>Ja rintakilpeen tehtiin puhtaasta kullasta käädyt, punotut, niinkuin  punonnaista tehdään.</span> <span class="verse"><a name="16">16</a>Vielä tehtiin kaksi kultapalmikoimaa ja kaksi kultarengasta, ja  molemmat renkaat kiinnitettiin rintakilven molempiin yläkulmiin.</span> <span class="verse"><a name="17">17</a>Ja molemmat kultapunonnaiset kiinnitettiin kahteen renkaaseen  rintakilven yläkulmiin.</span> <span class="verse"><a name="18">18</a>Ja molempien punonnaisten toiset kaksi päätä kiinnitettiin kahteen  palmikoimaan, ja nämä kiinnitettiin kasukan olkakappaleihin, sen  etupuolelle.</span> <span class="verse"><a name="19">19</a>Vielä tehtiin kaksi kultarengasta, ja ne pantiin rintakilven  molempiin alakulmiin, sen sisäpuoliseen, kasukkaa vasten olevaan  reunaan.</span> <span class="verse"><a name="20">20</a>Ja vieläkin tehtiin kaksi kultarengasta, ja ne kiinnitettiin kasukan  molempiin olkakappaleihin, niiden alareunaan, etupuolelle, sauman  kohdalle, kasukan vyön yläpuolelle.</span> <span class="verse"><a name="21">21</a>Sitten rintakilpi solmittiin renkaistaan punasinisellä nauhalla  kasukan renkaisiin, niin että se oli kasukan vyön yläpuolella, eikä siis  rintakilpi irtautunut kasukasta - kaikki, niinkuin Herra oli Moosekselle  käskyn antanut.</span> <span class="verse"><a name="22">22</a>Kasukan viitta tehtiin kokonaan kutomalla punasinisistä langoista.</span> <span class="verse"><a name="23">23</a>Ja pääntie viitan keskellä oli niinkuin haarniskan aukko, ja pääntie  ympäröitiin päärmeellä, ettei se repeäisi.</span> <span class="verse"><a name="24">24</a>Ja viitan helmaan tehtiin granaattiomenia punasinisistä,  purppuranpunaisista ja helakanpunaisista kerratuista langoista.</span> <span class="verse"><a name="25">25</a>Sitten tehtiin tiukuja puhtaasta kullasta, ja nämä tiuvut  kiinnitettiin granaattiomenien väliin viitan helmaan ympärinsä,  granaattiomenien väliin:</span> <span class="verse"><a name="26">26</a>vuorotellen tiuku ja granaattiomena viitan helmaan ympärinsä,  käytettäviksi virantoimituksessa, niinkuin Herra oli Moosekselle käskyn  antanut.</span> <span class="verse"><a name="27">27</a>Sitten tehtiin Aaronille ja hänen pojilleen ihokkaat, kudotut  valkoisista pellavalangoista,</span> <span class="verse"><a name="28">28</a>käärelakki valkoisista pellavalangoista, koristepäähineet  valkoisista pellavalangoista ja pellavakaatiot kerratuista valkoisista  pellavalangoista,</span> <span class="verse"><a name="29">29</a>ja vihdoin vyö kerratuista valkoisista pellavalangoista ja  punasinisistä, purppuranpunaisista ja helakanpunaisista langoista,  kirjaellen kudottu, niinkuin Herra oli Moosekselle käskyn antanut.</span> <span class="verse"><a name="30">30</a>Vielä tehtiin otsakoriste, pyhä otsalehti, puhtaasta kullasta ja  siihen piirrettiin, niinkuin sinettisormusta kaiverretaan, kirjoitus:  "Herralle pyhitetty".</span> <span class="verse"><a name="31">31</a>Ja siihen kiinnitettiin punasininen nauha sidottavaksi käärelakin  yläreunaan, niinkuin Herra oli Moosekselle käskyn antanut.</span> <span class="verse"><a name="32">32</a>Ja niin valmistui koko työ: asumus, ilmestysmaja. Ja israelilaiset  tekivät kaiken, niinkuin Herra oli Moosekselle käskyn antanut; niin he  tekivät.</span> <span class="verse"><a name="33">33</a>Ja he toivat Mooseksen eteen asumuksen, majan kaikkine kaluineen,  hakasineen, lautoineen, poikkitankoineen, pylväineen ja jalustoineen,</span> <span class="verse"><a name="34">34</a>punaisista oinaannahoista tehdyn peitteen ja sireeninnahoista tehdyn  peitteen ja verhona olevan esiripun,</span> <span class="verse"><a name="35">35</a>lain arkin korentoineen, armoistuimen,</span> <span class="verse"><a name="36">36</a>pöydän kaikkine kaluineen ja näkyleivät,</span> <span class="verse"><a name="37">37</a>aitokultaisen seitsenhaaraisen lampun riviin pantavine lamppuineen  ja kaikkine kaluineen sekä öljyä seitsenhaaraista lamppua varten,</span> <span class="verse"><a name="38">38</a>kultaisen alttarin, voiteluöljyn ja hyvänhajuisen suitsukkeen, majan  oven uutimen,</span> <span class="verse"><a name="39">39</a>vaskialttarin vaskisine ristikkokehyksineen, sen korennot ja kaikki  kalut, altaan jalustoineen,</span> <span class="verse"><a name="40">40</a>esipihan ympärysverhot pylväineen ja jalustoineen, esipihan portin  uutimen sekä sen köydet ja vaarnat, ja kaikki kalut, joita tarvitaan  asumuksen, ilmestysmajan, tehtävissä,</span> <span class="verse"><a name="41">41</a>virkapuvut pyhäkköpalvelusta varten ja pappi Aaronin muut pyhät  vaatteet sekä hänen poikiensa pappispuvut.</span> <span class="verse"><a name="42">42</a>Aivan niinkuin Herra oli Moosekselle käskyn antanut, niin olivat  israelilaiset tehneet kaiken sen työn.</span> <span class="verse"><a name="43">43</a>Ja Mooses katseli kaikkea työtä, ja katso, he olivat tehneet sen  niin, kuin Herra oli käskenyt; niin he olivat tehneet. Silloin Mooses  siunasi heidät.</span> </p></div</div></div></body></html>