<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 38</strong></div><p><span class="verse"><a name="1">1</a>Ja hän teki polttouhrialttarin akasiapuusta, neliskulmaisen, viittä  kyynärää pitkän, viittä kyynärää leveän ja kolmea kyynärää korkean.</span> <span class="verse"><a name="2">2</a>Ja hän teki siihen sarvet, sen neljään kulmaan, niin että sarvet  olivat samaa kappaletta kuin se. Ja hän päällysti sen vaskella.</span> <span class="verse"><a name="3">3</a>Ja hän teki kaikki alttarin kalut: kattilat, lapiot, maljat, haarukat  ja hiilipannut. Kaikki sen kalut hän teki vaskesta.</span> <span class="verse"><a name="4">4</a>Ja hän teki alttariin verkonkaltaisen ristikkokehyksen vaskesta,  alttarin välireunuksen alle, maahan kiinni, niin että se ulottui  puolitiehen alttaria.</span> <span class="verse"><a name="5">5</a>Ja hän valoi neljä rengasta vaskiristikon neljään kulmaan, korentojen  pitimiksi.</span> <span class="verse"><a name="6">6</a>Ja korennot hän teki akasiapuusta ja päällysti ne vaskella.</span> <span class="verse"><a name="7">7</a>Ja hän pisti alttarin sivuilla oleviin renkaisiin korennot, joilla se  oli kannettava. Ja hän teki sen laudoista, ontoksi.</span> <span class="verse"><a name="8">8</a>Ja hän teki vaskialtaan vaskijalustoineen niiden naisten  kuvastimista, jotka toimittivat palvelusta ilmestysmajan ovella.</span> <span class="verse"><a name="9">9</a>Sitten hän teki esipihan. Etelän puolella olivat esipihan  ympärysverhot kerratuista valkoisista pellavalangoista, sadan kyynärän  pituiset;</span> <span class="verse"><a name="10">10</a>niiden pylväitä oli kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olivat  hopeata.</span> <span class="verse"><a name="11">11</a>Samoin olivat ympärysverhot myös pohjoisen puolella sadan kyynärän  pituiset; niiden pylväitä oli kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olivat  hopeata.</span> <span class="verse"><a name="12">12</a>Mutta lännen puolella olivat ympärysverhot viidenkymmenen kyynärän  pituiset; niiden pylväitä oli kymmenen ja näiden jalustoja kymmenen, ja  pylväiden koukut ja niiden koristepienat olivat hopeata.</span> <span class="verse"><a name="13">13</a>Ja etupuolella, itään päin, olivat ympärysverhot viidenkymmenen  kyynärän pituiset.</span> <span class="verse"><a name="14">14</a>Ympärysverhot olivat portin toisella sivulla viidentoista kyynärän  pituiset, ja niiden pylväitä oli kolme ja näiden jalustoja kolme.</span> <span class="verse"><a name="15">15</a>Samoin olivat ympärysverhot toisellakin sivulla, siis esipihan  portin kummallakin puolella, viidentoista kyynärän pituiset; niiden  pylväitä oli kolme ja näiden jalustoja kolme.</span> <span class="verse"><a name="16">16</a>Kaikki esipihan ympärysverhot yltympäri olivat kerratuista  valkoisista pellavalangoista,</span> <span class="verse"><a name="17">17</a>ja pylväiden jalustat olivat vaskea, mutta pylväiden koukut ja  niiden koristepienat olivat hopeata, ja niiden päiden päällystys oli  hopeata; kaikki esipihan pylväät olivat ympäröidyt hopeaisilla  koristepienoilla.</span> <span class="verse"><a name="18">18</a>Ja esipihan portin uudin oli kirjaellen kudottu punasinisistä,  purppuranpunaisista ja helakanpunaisista langoista ja kerratuista  valkoisista pellavalangoista, kahdenkymmenen kyynärän pituinen ja  niinkuin esipihan ympärysverhotkin viiden kyynärän korkuinen, vaatteen  leveyden mukaan;</span> <span class="verse"><a name="19">19</a>ja sen pylväitä oli neljä ja näiden vaskijalustoja neljä, mutta  niiden koukut olivat hopeata, ja niiden päiden päällystys ja niiden  koristepienat olivat hopeata.</span> <span class="verse"><a name="20">20</a>Ja kaikki asumuksen ja ympärillä olevan esipihan vaarnat olivat  vaskea.</span> <span class="verse"><a name="21">21</a>Näin paljon lasketaan menneen asumuksen, lain asumuksen,  kustannuksiin, joka lasku tehtiin Mooseksen käskyn mukaan leeviläisten  toimesta, Iitamarin, pappi Aaronin pojan, johdolla.</span> <span class="verse"><a name="22">22</a>Ja Besalel, Uurin poika, Huurin pojanpoika, Juudan sukukunnasta, oli  tehnyt kaikki, mistä Herra oli Moosekselle käskyn antanut,</span> <span class="verse"><a name="23">23</a>ja hänellä oli apulaisena Oholiab, Ahisamakin poika, Daanin  sukukunnasta, seppä ja kuvakudosten tekijä; tämä valmisti kirjokankaita  punasinisistä, purppuranpunaisista ja helakanpunaisista langoista ja  valkoisista pellavalangoista.</span> <span class="verse"><a name="24">24</a>Kultaa, joka käytettiin siihen työhön, kaikkeen työhön pyhäkössä,  oli heilutusuhrina tuotu kaikkiaan kaksikymmentä yhdeksän talenttia,  seitsemänsataa kolmekymmentä sekeliä, pyhäkkösekelin painon mukaan.</span> <span class="verse"><a name="25">25</a>Ja hopeata, joka kansalta katselmusta pidettäessä kerääntyi, oli  sata talenttia ja tuhat seitsemänsataa seitsemänkymmentä viisi sekeliä,  pyhäkkösekelin painon mukaan,</span> <span class="verse"><a name="26">26</a>puolikas, puoli sekeliä, henkeä kohti, pyhäkkösekelin painon mukaan,  jokaiselta katselmuksessa olleelta kaksikymmenvuotiaalta ja sitä  vanhemmalta, kaikkiaan kuudeltasadalta kolmelta tuhannelta  viideltäsadalta viideltäkymmeneltä.</span> <span class="verse"><a name="27">27</a>Ja ne sata talenttia hopeata käytettiin pyhäkön jalustain ja  esiripun jalustain valamiseen: sata talenttia sataan jalustaan, talentti  jalustaa kohti.</span> <span class="verse"><a name="28">28</a>Ja niistä tuhannesta seitsemästäsadasta seitsemästäkymmenestä  viidestä sekelistä tehtiin koukut pylväisiin ja päällystettiin hopealla  niiden päät ja tehtiin niihin koristepienat.</span> <span class="verse"><a name="29">29</a>Ja heilutusuhri-vaskea oli seitsemänkymmentä talenttia, kaksituhatta  neljäsataa sekeliä.</span> <span class="verse"><a name="30">30</a>Siitä tehtiin jalustat ilmestysmajan oveen, vaskialttari ja siihen  kuuluva vaskinen ristikkokehys ja kaikki alttarin kalut</span> <span class="verse"><a name="31">31</a>sekä jalustat ympärillä olevaan esipihaan ja jalustat esipihan  porttiin ja kaikki asumuksen vaarnat ja kaikki vaarnat ympärillä olevaan  esipihaan.</span> </p></div</div></div></body></html>