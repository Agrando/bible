<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 20</strong></div><p><span class="verse"><a name="1">1</a>Ja Jumala puhui kaikki nämä sanat ja sanoi:</span> <span class="verse"><a name="2">2</a>"Minä olen Herra, sinun Jumalasi, joka vein sinut pois Egyptin  maasta, orjuuden pesästä.</span> <span class="verse"><a name="3">3</a>Älä pidä muita jumalia minun rinnallani.</span> <span class="verse"><a name="4">4</a>Älä tee itsellesi jumalankuvaa äläkä mitään kuvaa, älä niistä, jotka  ovat ylhäällä taivaassa, älä niistä, jotka ovat alhaalla maan päällä,  äläkä niistä, jotka ovat vesissä maan alla.</span> <span class="verse"><a name="5">5</a>Älä kumarra niitä äläkä palvele niitä. Sillä minä, Herra, sinun  Jumalasi, olen kiivas Jumala, joka kostan isien pahat teot lapsille  kolmanteen ja neljänteen polveen, niille, jotka minua vihaavat;</span> <span class="verse"><a name="6">6</a>mutta teen laupeuden tuhansille, jotka minua rakastavat ja pitävät  minun käskyni.</span> <span class="verse"><a name="7">7</a>Älä turhaan lausu Herran, sinun Jumalasi, nimeä, sillä Herra ei jätä  rankaisematta sitä, joka hänen nimensä turhaan lausuu.</span> <span class="verse"><a name="8">8</a>Muista pyhittää lepopäivä.</span> <span class="verse"><a name="9">9</a>Kuusi päivää tee työtä ja toimita kaikki askareesi;</span> <span class="verse"><a name="10">10</a>mutta seitsemäs päivä on Herran, sinun Jumalasi, sapatti; silloin  älä mitään askaretta toimita, älä sinä älköönkä sinun poikasi tai  tyttäresi, sinun palvelijasi tai palvelijattaresi tai juhtasi älköönkä  muukalaisesi, joka sinun porteissasi on.</span> <span class="verse"><a name="11">11</a>Sillä kuutena päivänä Herra teki taivaan ja maan ja meren ja kaikki,  mitä niissä on, mutta seitsemäntenä päivänä hän lepäsi; sentähden Herra  siunasi lepopäivän ja pyhitti sen.</span> <span class="verse"><a name="12">12</a>Kunnioita isääsi ja äitiäsi, että kauan eläisit siinä maassa, jonka  Herra, sinun Jumalasi, sinulle antaa.</span> <span class="verse"><a name="13">13</a>Älä tapa.</span> <span class="verse"><a name="14">14</a>Älä tee huorin.</span> <span class="verse"><a name="15">15</a>Älä varasta.</span> <span class="verse"><a name="16">16</a>Älä sano väärää todistusta lähimmäisestäsi.</span> <span class="verse"><a name="17">17</a>Älä himoitse lähimmäisesi huonetta. Älä himoitse lähimmäisesi vaimoa  äläkä hänen palvelijaansa, palvelijatartaan, härkäänsä, aasiansa äläkä  mitään, mikä on lähimmäisesi omaa."</span> <span class="verse"><a name="18">18</a>Ja kaikki kansa havaitsi jylinän, tulen leimaukset, pasunan  äänen ja  vuoren suitsuamisen; ja kun  he sen havaitsivat, vapisivat he ja pysyivät taampana.</span> <span class="verse"><a name="19">19</a>Ja he sanoivat Moosekselle: "Puhu sinä meidän kanssamme, niin me  kuulemme. Älköön Jumala puhuko meidän kanssamme, ettemme kuolisi."</span> <span class="verse"><a name="20">20</a>Mutta Mooses vastasi kansalle: "Älkää peljätkö, sillä Jumala on  tullut koettelemaan teitä, että Herran pelko olisi teidän silmäinne  edessä ja ettette syntiä tekisi".</span> <span class="verse"><a name="21">21</a>Ja kansa pysyi taampana, mutta Mooses lähestyi pimeyttä, jossa  Jumala oli.</span> <span class="verse"><a name="22">22</a>Ja Herra sanoi Moosekselle: "Sano israelilaisille näin: Te olette  nähneet, että minä olen puhunut teille taivaasta.</span> <span class="verse"><a name="23">23</a>Älkää tehkö jumalia minun rinnalleni; hopeaisia tai kultaisia  jumalia älkää tehkö itsellenne.</span> <span class="verse"><a name="24">24</a>Tee minulle alttari maasta, ja uhraa sen päällä polttouhrisi ja  yhteysuhrisi, lampaasi ja raavaasi. Joka paikassa, mihin minä säädän  nimeni muiston, minä tulen sinun tykösi ja siunaan sinua.</span> <span class="verse"><a name="25">25</a>Mutta jos sinä teet minulle kivialttarin, niin älä rakenna sitä  hakatusta kivestä; sillä jos sinä kosket taltallasi kiveen, niin sinä  saastutat sen.</span> <span class="verse"><a name="26">26</a>Äläkä nouse portaita myöten minun alttarilleni, ettei häpysi sen  päällä paljastuisi."</span> </p></div</div></div></body></html>