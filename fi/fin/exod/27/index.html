<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 27</strong></div><p><span class="verse"><a name="1">1</a>"Ja tee alttari akasiapuusta; se olkoon neliskulmainen, viittä  kyynärää pitkä ja viittä kyynärää leveä sekä kolmea kyynärää korkea.</span> <span class="verse"><a name="2">2</a>Tee siihen sarvet, sen neljään kulmaan, niin että sarvet ovat samaa  kappaletta kuin se. Ja päällystä se vaskella.</span> <span class="verse"><a name="3">3</a>Tee siihen kuuluvat kattilat tuhan poisviemistä varten sekä lapiot,  maljat, haarukat ja hiilipannut. Kaikki sen kalusto tee vaskesta.</span> <span class="verse"><a name="4">4</a>Ja tee siihen myös verkonkaltainen ristikkokehys vaskesta ja tee  verkkoon neljä vaskirengasta, ristikon neljään kulmaan.</span> <span class="verse"><a name="5">5</a>Ja aseta se alttarin välireunuksen alle, maahan kiinni, niin että  verkko ulottuu puolitiehen alttaria.</span> <span class="verse"><a name="6">6</a>Ja tee alttariin korennot akasiapuusta ja päällystä ne vaskella.</span> <span class="verse"><a name="7">7</a>Ja korennot pistettäköön renkaisiin, niin että korennot ovat kahden  puolen alttaria, sitä kannettaessa.</span> <span class="verse"><a name="8">8</a>Tee se laudoista, ontoksi. Niinkuin sinulle näytettiin vuorella, niin  se tehtäköön.</span> <span class="verse"><a name="9">9</a>Tee myös asumukselle esipiha. Etelän puolella olkoot esipihan  ympärysverhot kerratuista valkoisista pellavalangoista, sadan kyynärän  pituiset tätä yhtä sivua varten;</span> <span class="verse"><a name="10">10</a>ja olkoon niiden pylväitä kaksikymmentä ja näiden vaskijalustoja  kaksikymmentä, mutta pylväiden koukut ja niiden koristepienat olkoot  hopeata.</span> <span class="verse"><a name="11">11</a>Samoin myös pohjoisen puolella olkoot ympärysverhot sadan kyynärän  pituiset; ja olkoon niiden pylväitä kaksikymmentä ja näiden  vaskijalustoja kaksikymmentä, mutta pylväiden koukut ja niiden  koristepienat olkoot hopeata.</span> <span class="verse"><a name="12">12</a>Ja esipihan lännenpuoleisella sivulla olkoot ympärysverhot  viidenkymmenen kyynärän pituiset, ja olkoon niiden pylväitä kymmenen ja  näiden jalustoja kymmenen.</span> <span class="verse"><a name="13">13</a>Ja esipihan leveys etupuolella, itään päin, olkoon viisikymmentä  kyynärää.</span> <span class="verse"><a name="14">14</a>Ja olkoot ympärysverhot portin toisella puolella viidentoista  kyynärän pituiset, ja olkoon niiden pylväitä kolme ja näiden jalustoja  kolme.</span> <span class="verse"><a name="15">15</a>Samoin olkoot ympärysverhot toisella puolella viidentoista kyynärän  pituiset, ja olkoon niiden pylväitä kolme ja näiden jalustoja kolme.</span> <span class="verse"><a name="16">16</a>Ja esipihan portissa olkoon kahdenkymmenen kyynärän pituinen uudin,  kirjaellen kudottu punasinisistä, purppuranpunaisista ja  helakanpunaisista langoista ja kerratuista valkoisista pellavalangoista,  ja olkoon sen pylväitä neljä ja näiden jalustoja neljä.</span> <span class="verse"><a name="17">17</a>Kaikissa pylväissä esipihan ympärillä olkoot koristepienat hopeata  ja koukut hopeata, mutta jalustat vaskea.</span> <span class="verse"><a name="18">18</a>Esipihan pituus olkoon sata kyynärää ja leveys viisikymmentä  kyynärää; ympärysverho olkoon viittä kyynärää korkea ja kudottu  kerratuista valkoisista pellavalangoista, ja jalustat olkoot vaskea.</span> <span class="verse"><a name="19">19</a>Koko asumuksen kalusto kaikkia siinä tehtäviä töitä varten, samoin  kuin kaikki sen vaarnat ja kaikki esipihan vaarnat, olkoot vaskea.</span> <span class="verse"><a name="20">20</a>Ja käske israelilaisten tuoda sinulle puhdasta, survomalla saatua  öljypuun öljyä seitsenhaaraista lamppua varten, että lamput aina voidaan  nostaa paikoilleen.</span> <span class="verse"><a name="21">21</a>Ilmestysmajassa, ulkopuolella esirippua, joka on lain arkin edessä,  hoitakoon Aaron poikineen niitä illasta aamuun asti Herran edessä. Tämä  olkoon ikuinen säädös, jota israelilaiset noudattakoot sukupolvesta  sukupolveen."</span> </p></div</div></div></body></html>