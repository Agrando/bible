<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 8</strong></div><p><span class="verse"><a name="1">1</a>Sitten Herra sanoi Moosekselle: "Mene faraon luo ja sano hänelle:  'Näin sanoo Herra: Päästä minun kansani palvelemaan minua.</span> <span class="verse"><a name="2">2</a>Mutta jos kieltäydyt päästämästä heitä, niin katso, minä rankaisen  koko sinun maatasi sammakoilla.</span> <span class="verse"><a name="3">3</a>Ja Niilivirta on vilisevä sammakoita, ja ne nousevat maalle ja  tulevat sinun taloosi ja makuuhuoneeseesi ja vuoteeseesi, sekä sinun  palvelijaisi taloihin ja kansasi sekaan, sinun leivinuuneihisi ja  taikinakaukaloihisi.</span> <span class="verse"><a name="4">4</a>Jopa sinun ja sinun kansasi ja kaikkien sinun palvelijaisi päälle  hyppii sammakoita.'"</span> <span class="verse"><a name="5">5</a>Ja Herra sanoi Moosekselle: "Sano Aaronille: 'Ojenna kätesi  sauvoinensa jokien, kanavien ja lammikkojen yli ja nostata sammakoita  Egyptin maahan'".</span> <span class="verse"><a name="6">6</a>Niin Aaron ojensi kätensä Egyptin vetten yli, ja sammakoita nousi, ja  ne peittivät Egyptin maan.</span> <span class="verse"><a name="7">7</a>Ja tietäjät tekivät samoin taioillansa ja nostattivat sammakoita  Egyptin maahan.</span> <span class="verse"><a name="8">8</a>Niin farao kutsui Mooseksen ja Aaronin ja sanoi: "Rukoilkaa Herraa,  että hän ottaisi pois sammakot vaivaamasta minua ja minun kansaani, niin  minä päästän kansan uhraamaan Herralle".</span> <span class="verse"><a name="9">9</a>Mooses sanoi faraolle: "Suvaitse määrätä minulle aika, jonka kuluessa  minun on rukoiltava, sinun itsesi, sinun palvelijaisi ja kansasi  puolesta, sammakot hävitettäviksi luotasi ja taloistasi, niin että niitä  jää ainoastaan Niilivirtaan".</span> <span class="verse"><a name="10">10</a>Hän vastasi: "Huomiseksi". Niin Mooses sanoi: "Tapahtukoon, niinkuin  sanoit, tietääksesi, ettei kukaan ole niinkuin Herra, meidän Jumalamme.</span> <span class="verse"><a name="11">11</a>Sammakot katoavat luotasi ja taloistasi ja sinun palvelijaisi ja  kansasi luota, ja niitä jää ainoastaan Niilivirtaan."</span> <span class="verse"><a name="12">12</a>Niin Mooses ja Aaron lähtivät faraon luota. Ja Mooses huusi Herran  puoleen sammakkojen tähden, jotka hän oli pannut faraon vaivaksi.</span> <span class="verse"><a name="13">13</a>Ja Herra teki Mooseksen sanan mukaan: sammakot kuolivat huoneista,  pihoilta ja kedoilta.</span> <span class="verse"><a name="14">14</a>Ja he kokosivat niitä läjittäin, ja maa rupesi haisemaan.</span> <span class="verse"><a name="15">15</a>Mutta kun farao näki päässeensä hengähtämään, kovensi hän sydämensä  eikä kuullut heitä, niinkuin Herra oli sanonutkin.</span> <span class="verse"><a name="16">16</a>Sitten Herra sanoi Moosekselle: "Sano Aaronille: 'Ojenna sauvasi ja  lyö maan tomua, niin siitä tulee sääskiä koko Egyptin maahan'".</span> <span class="verse"><a name="17">17</a>Ja he tekivät niin: Aaron ojensi kätensä ja sauvansa ja löi maan  tomua; niin sääsket ahdistivat ihmisiä ja karjaa. Kaikki maan tomu  muuttui sääskiksi koko Egyptin maassa.</span> <span class="verse"><a name="18">18</a>Ja tietäjät tekivät samoin taioillansa saadakseen sääskiä syntymään,  mutta he eivät voineet. Ja sääsket ahdistivat ihmisiä ja karjaa.</span> <span class="verse"><a name="19">19</a>Niin tietäjät sanoivat faraolle: "Tämä on Jumalan sormi".  Mutta  faraon sydän paatui, eikä hän kuullut heitä, niinkuin Herra oli  sanonutkin.</span> <span class="verse"><a name="20">20</a>Ja Herra sanoi Moosekselle: "Astu huomenaamuna varhain faraon eteen,  kun hän menee veden luo, ja sano hänelle: 'Näin sanoo Herra: Päästä  minun kansani palvelemaan minua.</span> <span class="verse"><a name="21">21</a>Sillä jos et päästä minun kansaani, niin katso, minä lähetän  paarmoja sinun, sinun palvelijaisi ja sinun kansasi kimppuun ja sinun  taloihisi, niin että egyptiläisten talot, jopa se maa, jonka päällä ne  ovat, tulevat paarmoja täyteen.</span> <span class="verse"><a name="22">22</a>Mutta minä erotan sinä päivänä Goosenin maan, jossa minun kansani  asuu, ettei sinne paarmoja tule, tietääksesi, että minä olen maan Herra.</span> <span class="verse"><a name="23">23</a>Näin minä panen pelastuksen erottamaan oman kansani sinun  kansastasi. Huomenna on tämä ihme tapahtuva.'"</span> <span class="verse"><a name="24">24</a>Ja Herra teki niin: paarmoja tuli suuret parvet faraon ja hänen  palvelijainsa taloihin; ja paarmat tulivat maan turmioksi koko Egyptin  maassa.</span> <span class="verse"><a name="25">25</a>Niin farao kutsutti Mooseksen ja Aaronin ja sanoi: "Menkää ja  uhratkaa Jumalallenne tässä maassa".</span> <span class="verse"><a name="26">26</a>Mutta Mooses sanoi: "Ei sovi niin tehdä; sillä me uhraamme Herralle,  Jumalallemme, sellaista, joka on egyptiläisille kauhistus. Jos me nyt  uhraamme egyptiläisten nähden sellaista, joka on heille kauhistus, niin  eivätkö he kivitä meitä?</span> <span class="verse"><a name="27">27</a>Salli meidän mennä kolmen päivän matka erämaahan uhraamaan Herralle,  Jumalallemme, niinkuin hän on meille sanonut."</span> <span class="verse"><a name="28">28</a>Farao sanoi: "Minä päästän teidät uhraamaan Herralle, Jumalallenne,  erämaassa; älkää vain menkö kovin kauas. Rukoilkaa minun puolestani."</span> <span class="verse"><a name="29">29</a>Niin Mooses sanoi: "Katso, kun olen lähtenyt sinun luotasi, rukoilen  minä Herraa, ja paarmat häviävät pois huomenna faraolta, hänen  palvelijoiltansa ja hänen kansaltaan. Älköön vain farao enää pettäkö,  niin ettei hän päästäkään kansaa uhraamaan Herralle."</span> <span class="verse"><a name="30">30</a>Ja Mooses lähti faraon luota ja rukoili Herraa.</span> <span class="verse"><a name="31">31</a>Ja Herra teki, niinkuin Mooses oli sanonut: hän vapautti faraon,  hänen palvelijansa ja hänen kansansa paarmoista, niin ettei niitä jäänyt  ainoatakaan.</span> <span class="verse"><a name="32">32</a>Mutta farao kovensi sydämensä tälläkin kerralla eikä päästänyt  kansaa.</span> </p></div</div></div></body></html>