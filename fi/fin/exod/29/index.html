<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 29</strong></div><p><span class="verse"><a name="1">1</a>"Tee heille näin, pyhittääksesi heidät pappeina palvelemaan minua:  Ota mullikka ja kaksi virheetöntä oinasta</span> <span class="verse"><a name="2">2</a>ja happamatonta leipää ja öljyyn leivottuja happamattomia kakkuja ja  öljyllä voideltuja happamattomia ohukaisia; leivo ne lestyistä  nisujauhoista.</span> <span class="verse"><a name="3">3</a>Ja pane ne samaan koriin ja tuo ne korissa, samalla kertaa kuin tuot  mullikan ja kaksi oinasta.</span> <span class="verse"><a name="4">4</a>Tuo sitten Aaron poikinensa ilmestysmajan ovelle ja pese heidät  vedellä.</span> <span class="verse"><a name="5">5</a>Ja ota vaatteet ja pue Aaronin ylle ihokas ja kasukan viitta ja  kasukka ja rintakilpi; ja sido hänen ympärilleen kasukan vyö.</span> <span class="verse"><a name="6">6</a>Pane myös käärelakki hänen päähänsä ja kiinnitä pyhä otsalehti  käärelakkiin.</span> <span class="verse"><a name="7">7</a>Ja ota voiteluöljyä ja vuodata hänen päähänsä ja voitele hänet.</span> <span class="verse"><a name="8">8</a>Ja tuo hänen poikansa esille ja pue heidän ylleen ihokkaat.</span> <span class="verse"><a name="9">9</a>Ja vyötä heidät vyöllä, sekä Aaron että hänen poikansa, ja sido  päähineet heidän päähänsä, että pappeus olisi heillä ikuisena säätynä.  Vihi näin virkaansa Aaron ja hänen poikansa.</span> <span class="verse"><a name="10">10</a>Ja tuo mullikka ilmestysmajan eteen, ja Aaron poikineen laskekoon  kätensä mullikan pään päälle.</span> <span class="verse"><a name="11">11</a>Ja teurasta sitten mullikka Herran edessä, ilmestysmajan ovella.</span> <span class="verse"><a name="12">12</a>Ja ota mullikan verta ja sivele sitä sormellasi alttarin sarviin;  mutta kaikki muu veri vuodata alttarin juurelle.</span> <span class="verse"><a name="13">13</a>Ja ota kaikki sisälmyksiä peittävä rasva ja maksanlisäke ja molemmat  munuaiset ynnä niiden päällä oleva rasva, ja polta ne alttarilla.</span> <span class="verse"><a name="14">14</a>Mutta mullikan liha, nahka ja rapa polta tulessa leirin  ulkopuolella. Se on syntiuhri.</span> <span class="verse"><a name="15">15</a>Ja ota toinen oinaista, ja Aaron poikinensa laskekoon kätensä sen  oinaan pään päälle.</span> <span class="verse"><a name="16">16</a>Teurasta sitten oinas ja ota sen veri ja vihmo se alttarille  ympärinsä;</span> <span class="verse"><a name="17">17</a>ja leikkele oinas määräkappaleiksi ja pese sen sisälmykset ja jalat  ja pane ne kappaleiden ja pään päälle.</span> <span class="verse"><a name="18">18</a>Ja polta koko oinas alttarilla. Se on polttouhri Herralle, se on  suloisesti tuoksuva uhri Herralle.</span> <span class="verse"><a name="19">19</a>Ota sitten toinen oinas, ja Aaron poikinensa laskekoon kätensä  oinaan pään päälle.</span> <span class="verse"><a name="20">20</a>Ja teurasta oinas ja ota sen verta ja sivele Aaronin ja hänen  poikiensa oikean korvan lehteen ja oikean käden peukaloon ja heidän  oikean jalkansa isoonvarpaaseen, mutta vihmo muu veri alttarille  ympärinsä.</span> <span class="verse"><a name="21">21</a>Ja ota alttarilla olevaa verta ja voiteluöljyä ja pirskoita Aaronin  ja hänen vaatteidensa päälle, ja samoin hänen poikiensa ja heidän  vaatteidensa päälle. Näin hän tulee pyhäkölle pyhitetyksi, sekä hän itse  että hänen vaatteensa, ja samoin hänen poikansa ja hänen poikiensa  vaatteet.</span> <span class="verse"><a name="22">22</a>Ota sitten oinaasta rasva ja rasvahäntä ja sisälmyksiä peittävä  rasva ja maksanlisäke ja molemmat munuaiset ynnä niiden päällä oleva  rasva ja oikea reisi, sillä tämä on vihkiäisoinas.</span> <span class="verse"><a name="23">23</a>Ja ota pyöreä leipä ja öljyyn leivottu kakku ja ohukainen  happamattomien leipien korista, joka on Herran edessä.</span> <span class="verse"><a name="24">24</a>Ja pane kaikki nämä Aaronin käsiin ja hänen poikiensa käsiin, että  toimitettaisiin niiden heilutus Herran edessä.</span> <span class="verse"><a name="25">25</a>Ota ne sitten heidän käsistään ja polta alttarilla, polttouhrin  päällä, suloiseksi tuoksuksi Herran edessä. Se on Herran uhri.</span> <span class="verse"><a name="26">26</a>Ja ota rintaliha Aaronin vihkiäisoinaasta ja toimituta sen heilutus  Herran edessä; ja se olkoon sinun osasi.</span> <span class="verse"><a name="27">27</a>Näin sinun on pyhitettävä heilutettu rintaliha ja anniksi annettu  reisi, se, mitä on heilutettu ja anniksi annettu Aaronin ja hänen  poikiensa vihkiäisoinaasta.</span> <span class="verse"><a name="28">28</a>Ja ne olkoot Aaronin ja hänen poikiensa ikuinen osuus,  israelilaisilta saatu, sillä se on anti. Se olkoon israelilaisten anti  heidän yhteysuhreistaan, heidän antinsa Herralle.</span> <span class="verse"><a name="29">29</a>Aaronin pyhät vaatteet tulkoot hänen pojillensa hänen jälkeensä,  että heidät niissä voideltaisiin ja vihittäisiin virkaansa.</span> <span class="verse"><a name="30">30</a>Seitsemänä päivänä on sen hänen pojistaan, joka tulee papiksi hänen  sijaansa, puettava ne ylleen, kun hän menee ilmestysmajaan toimittamaan  virkaansa pyhäkössä.</span> <span class="verse"><a name="31">31</a>Ja ota vihkiäisoinas ja keitä sen liha pyhässä paikassa.</span> <span class="verse"><a name="32">32</a>Ja Aaron poikinensa syököön ilmestysmajan ovella oinaan lihan ynnä  leivän, joka on korissa.</span> <span class="verse"><a name="33">33</a>He syökööt sen, mitä käytettiin heidän sovittamisekseen, kun heidät  vihittiin virkaansa ja pyhitettiin, mutta syrjäinen älköön sitä syökö,  sillä se on pyhää.</span> <span class="verse"><a name="34">34</a>Jos jotakin jää tähteeksi vihkiäislihasta tai leivästä seuraavaan  aamuun, polta tähteeksi jäänyt tulessa; älköön sitä syötäkö, sillä se on  pyhää.</span> <span class="verse"><a name="35">35</a>Tee näin Aaronille ja hänen pojillensa, aivan niinkuin minä olen  sinua käskenyt. Seitsemän päivää kestäköön heidän vihkimisensä.</span> <span class="verse"><a name="36">36</a>Ja uhraa joka päivä syntiuhrimullikka sovitukseksi, ja puhdista  alttari toimittamalla sen sovitus ja voitele se pyhittääksesi sen.</span> <span class="verse"><a name="37">37</a>Seitsemänä päivänä toimita alttarin sovitus ja pyhitä se. Näin tulee  alttarista korkeasti-pyhä; jokainen, joka alttariin koskee, on pyhäkölle  pyhitetty.</span> <span class="verse"><a name="38">38</a>Ja uhraa alttarilla tämä: kaksi vuodenvanhaa karitsaa joka päivä,  ainiaan.</span> <span class="verse"><a name="39">39</a>Uhraa toinen karitsa aamulla ja toinen karitsa iltahämärässä,</span> <span class="verse"><a name="40">40</a>ja kumpaakin karitsaa kohti kymmenennes lestyjä jauhoja,  sekoitettuna neljännekseen hiin-mittaa survomalla saatua öljyä, ja  juomauhriksi neljännes hiin-mittaa viiniä.</span> <span class="verse"><a name="41">41</a>Ja uhraa toinen karitsa iltahämärässä; uhrattakoon se toimittamalla  samankaltainen ruokauhri ja juomauhri kuin aamullakin, suloisesti  tuoksuvaksi uhriksi Herralle.</span> <span class="verse"><a name="42">42</a>Tämä olkoon teillä jokapäiväinen polttouhri sukupolvesta sukupolveen  ilmestysmajan ovella Herran edessä, jossa minä ilmestyn teille  puhuakseni sinun kanssasi.</span> <span class="verse"><a name="43">43</a>Siinä minä ilmestyn israelilaisille, ja se on oleva minun  kirkkauteni pyhittämä.</span> <span class="verse"><a name="44">44</a>Ja minä pyhitän ilmestysmajan ja alttarin; ja minä pyhitän Aaronin  poikinensa pappeina palvelemaan minua.</span> <span class="verse"><a name="45">45</a>Ja minä asun israelilaisten keskellä ja olen heidän Jumalansa.</span> <span class="verse"><a name="46">46</a>Ja he tulevat tietämään, että minä olen Herra, heidän Jumalansa,  joka vein heidät pois Egyptin maasta, asuakseni heidän keskellään. Minä  olen Herra, heidän Jumalansa."</span> </p></div</div></div></body></html>