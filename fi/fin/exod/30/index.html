<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 30</strong></div><p><span class="verse"><a name="1">1</a>"Tee myös alttari suitsutuksen polttamista varten; tee se  akasiapuusta.</span> <span class="verse"><a name="2">2</a>Olkoon se kyynärän pituinen ja kyynärän levyinen, siis  neliskulmainen, ja kahta kyynärää korkea; sen sarvet olkoot samaa  kappaletta kuin sekin.</span> <span class="verse"><a name="3">3</a>Ja päällystä se puhtaalla kullalla, sekä sen levy että sivut  ympärinsä ja sen sarvet; ja tee kultareunus sen ympäri.</span> <span class="verse"><a name="4">4</a>Ja tee siihen kaksi kultarengasta; pane ne reunuksen alle,  kummallekin sivulle, molempiin sivukappaleihin. Ne olkoot niiden  korentojen pitiminä, joilla alttari on kannettava.</span> <span class="verse"><a name="5">5</a>Ja tee korennotkin akasiapuusta ja päällystä ne kullalla.</span> <span class="verse"><a name="6">6</a>Ja aseta se lain arkin edessä olevan esiripun eteen, niin että se  tulee armoistuimen kohdalle, joka on lain arkin päällä ja jossa minä  sinulle ilmestyn.</span> <span class="verse"><a name="7">7</a>Ja Aaron polttakoon sen päällä hyvänhajuista suitsutusta; joka aamu,  kun hän laittaa lamput kuntoon, hän polttakoon sitä.</span> <span class="verse"><a name="8">8</a>Samoin myös, kun Aaron iltahämärässä nostaa lamput paikoilleen, hän  polttakoon sitä. Tämä olkoon teillä jokapäiväinen suitsutusuhri Herran  edessä sukupolvesta sukupolveen.</span> <span class="verse"><a name="9">9</a>Älkää uhratko sen päällä vierasta suitsutusta älkääkä polttouhria tai  ruokauhria; älkää myöskään vuodattako juomauhria sen päällä.</span> <span class="verse"><a name="10">10</a>Ja Aaron toimittakoon kerran vuodessa sen sarvien sovituksen;  sovitukseksi uhratun syntiuhrin verellä hän toimittakoon kerran vuodessa  sen sovituksen, sukupolvesta sukupolveen. Se on korkeasti-pyhä  Herralle."</span> <span class="verse"><a name="11">11</a>Ja Herra puhui Moosekselle sanoen:</span> <span class="verse"><a name="12">12</a>"Kun sinä lasket israelilaisten lukumäärän - niiden, joiden on  oltava katselmuksessa - niin jokainen heistä suorittakoon, heistä  katselmusta pidettäessä, hengestään sovitusmaksun Herralle, ettei mikään  rangaistus heitä kohtaisi, heistä katselmusta pidettäessä.</span> <span class="verse"><a name="13">13</a>Jokainen katselmuksessa oleva antakoon puoli sekeliä, pyhäkkösekelin  painon mukaan, kaksikymmentä geeraa laskettuna sekeliin; puoli sekeliä  olkoon anti Herralle.</span> <span class="verse"><a name="14">14</a>Kaikki katselmuksessa olevat, kaksikymmenvuotiaat ja sitä vanhemmat,  antakoot tämän annin Herralle.</span> <span class="verse"><a name="15">15</a>Rikas älköön antako enemmän älköönkä köyhä vähemmän kuin puoli  sekeliä, antina Herralle, maksaaksenne sovituksen hengestänne.</span> <span class="verse"><a name="16">16</a>Ja ota sovitusrahat israelilaisilta ja käytä ne palvelukseen  ilmestysmajassa, että israelilaiset johdatettaisiin muistoon Herran  edessä teidän henkenne sovitukseksi."</span> <span class="verse"><a name="17">17</a>Ja Herra puhui Moosekselle sanoen:</span> <span class="verse"><a name="18">18</a>"Tee myös vaskiallas vaskijalustoineen peseytymistä varten ja aseta  se ilmestysmajan ja alttarin välille ja kaada siihen vettä;</span> <span class="verse"><a name="19">19</a>ja Aaron ja hänen poikansa peskööt siinä kätensä ja jalkansa.</span> <span class="verse"><a name="20">20</a>Kun he menevät ilmestysmajaan, peseytykööt vedessä, etteivät  kuolisi; samoin myös, kun he lähestyvät alttaria ja käyvät toimittamaan  virkaansa polttamalla uhrin Herralle.</span> <span class="verse"><a name="21">21</a>He peskööt kätensä ja jalkansa, etteivät kuolisi. Ja tämä olkoon  heille ikuinen säädös, hänelle itselleen ja hänen jälkeläisillensä,  sukupolvesta sukupolveen."</span> <span class="verse"><a name="22">22</a>Ja Herra puhui Moosekselle sanoen:</span> <span class="verse"><a name="23">23</a>"Ota itsellesi hajuaineita parasta lajia: sulavaa mirhaa viisisataa  sekeliä, hyvänhajuista kanelia puolet siitä eli kaksisataa viisikymmentä  sekeliä ja hyvänhajuista kalmoruokoa samoin kaksisataa viisikymmentä  sekeliä,</span> <span class="verse"><a name="24">24</a>sitten vielä kassiaa viisisataa sekeliä, pyhäkkösekelin painon  mukaan, ja hiin-mitta öljypuun öljyä.</span> <span class="verse"><a name="25">25</a>Ja tee siitä pyhä voiteluöljy, höystetty voide, jollaista  voiteensekoittaja valmistaa; se olkoon pyhä voiteluöljy.</span> <span class="verse"><a name="26">26</a>Voitele sillä ilmestysmaja, lain arkki</span> <span class="verse"><a name="27">27</a>ja pöytä kaikkine kaluineen, seitsenhaarainen lamppu kaluineen, niin  myös suitsutusalttari,</span> <span class="verse"><a name="28">28</a>polttouhrialttari kaikkine kaluineen ynnä allas jalustoineen.</span> <span class="verse"><a name="29">29</a>Ja pyhitä ne, niin että ne tulevat korkeasti-pyhiksi.  Jokainen,  joka niihin koskee, tulee pyhäksi.</span> <span class="verse"><a name="30">30</a>Voitele myös Aaron ja hänen poikansa ja pyhitä heidät pappeina  palvelemaan minua.</span> <span class="verse"><a name="31">31</a>Puhu myös israelilaisille ja sano: Tämä olkoon teillä minun pyhä  voiteluöljyni sukupolvesta sukupolveen.</span> <span class="verse"><a name="32">32</a>Kenenkään muun ihmisen ruumiille älköön sitä vuodatettako, älkääkä  sen sekoitusta jäljitelkö. Pyhä se on, ja pyhänä se pitäkää.</span> <span class="verse"><a name="33">33</a>Jokainen, joka valmistaa sellaisen voiteen, ja jokainen, joka  sivelee sitä syrjäiseen, hävitettäköön kansastansa."</span> <span class="verse"><a name="34">34</a>Ja Herra sanoi Moosekselle vielä: "Ota itsellesi hyvänhajuisia  aineita, hajupihkaa, simpukankuorta, tuoksukumia, näitä hyvänhajuisia  aineita, ja puhdasta suitsuketta, yhtä paljon kutakin lajia,</span> <span class="verse"><a name="35">35</a>ja tee niistä suitsutus, höystesekoitus, jollaista voiteensekoittaja  valmistaa, suolansekainen, puhdas ja pyhä.</span> <span class="verse"><a name="36">36</a>Ja hienonna osa siitä jauhoksi ja pane sitä lain arkin eteen  ilmestysmajaan, jossa minä ilmestyn sinulle. Korkeasti-pyhänä se  pitäkää.</span> <span class="verse"><a name="37">37</a>Älkää valmistako itsellenne mitään muuta suitsutusta tämän  sekoituksen mukaan. Pidä tämä Herralle pyhitettynä.</span> <span class="verse"><a name="38">38</a>Jokainen, joka sellaista tekee nauttiaksensa sen tuoksusta,  hävitettäköön kansastansa."</span> </p></div</div></div></body></html>