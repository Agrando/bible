<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 3</strong></div><p><span class="verse"><a name="1">1</a>Ja Mooses kaitsi appensa Jetron, Midianin papin, lampaita. Ja kun hän  kerran ajoi lampaita erämaan tuolle puolen, tuli hän Jumalan vuoren,  Hoorebin, juurelle.</span> <span class="verse"><a name="2">2</a>Silloin Herran enkeli ilmestyi hänelle tulen liekissä keskellä  orjantappurapensasta; ja hän näki, että pensas paloi ilmitulessa, mutta  pensas ei kuitenkaan kulunut.</span> <span class="verse"><a name="3">3</a>Niin Mooses sanoi: "Minä käyn tuonne ja katson tätä suurta näkyä,  miksi ei pensas pala poroksi".</span> <span class="verse"><a name="4">4</a>Kun Herra näki hänen tulevan katsomaan, huusi hän, Jumala, hänelle  pensaasta ja sanoi: "Mooses, Mooses!" Hän vastasi: "Tässä olen".</span> <span class="verse"><a name="5">5</a>Hän sanoi: "Älä tule tänne! Riisu kengät jalastasi, sillä paikka,  jossa seisot, on pyhä maa."</span> <span class="verse"><a name="6">6</a>Ja hän sanoi vielä: "Minä olen sinun isäsi Jumala, Aabrahamin Jumala,  Iisakin Jumala ja Jaakobin Jumala". Ja Mooses peitti kasvonsa, sillä hän  pelkäsi katsoa Jumalaa.</span> <span class="verse"><a name="7">7</a>Ja Herra sanoi: "Minä olen nähnyt kansani kurjuuden Egyptissä ja  kuullut heidän huutonsa sortajainsa tähden; niin, minä tiedän heidän  tuskansa.</span> <span class="verse"><a name="8">8</a>Sentähden minä olen astunut alas vapauttamaan heidät egyptiläisten  kädestä ja johdattamaan heidät siitä maasta hyvään ja tilavaan maahan,  maahan, joka vuotaa maitoa ja mettä, sinne, missä kanaanilaiset,  heettiläiset, amorilaiset, perissiläiset, hivviläiset ja jebusilaiset  asuvat.</span> <span class="verse"><a name="9">9</a>Ja nyt on israelilaisten huuto tullut minun kuuluviini, ja minä olen  myös nähnyt sen sorron, jolla egyptiläiset heitä sortavat.</span> <span class="verse"><a name="10">10</a>Niin mene nyt, minä lähetän sinut faraon tykö, ja vie minun kansani,  israelilaiset, pois Egyptistä."</span> <span class="verse"><a name="11">11</a>Mutta Mooses sanoi Jumalalle: "Mikä minä olen menemään faraon tykö  ja viemään israelilaisia pois Egyptistä?"</span> <span class="verse"><a name="12">12</a>Hän vastasi: "Minä olen sinun kanssasi; ja tämä olkoon sinulle  tunnusmerkkinä, että minä olen sinut lähettänyt: kun olet vienyt kansan  pois Egyptistä, niin te palvelette Jumalaa tällä vuorella".</span> <span class="verse"><a name="13">13</a>Mooses sanoi Jumalalle: "Katso, kun minä menen israelilaisten luo ja  sanon heille: 'Teidän isienne Jumala on lähettänyt minut teidän  luoksenne', ja kun he kysyvät minulta: 'Mikä hänen nimensä on?' niin  mitä minä heille vastaan?"</span> <span class="verse"><a name="14">14</a>Jumala vastasi Moosekselle: "Minä olen se, joka minä olen". Ja hän  sanoi vielä: "Sano israelilaisille näin: 'Minä olen' lähetti minut  teidän luoksenne".</span> <span class="verse"><a name="15">15</a>Ja Jumala sanoi vielä Moosekselle: "Sano israelilaisille näin:  Herra, teidän isienne Jumala, Aabrahamin Jumala, Iisakin Jumala ja  Jaakobin Jumala, lähetti minut teidän luoksenne; tämä on minun nimeni  iankaikkisesti, ja näin minua kutsuttakoon sukupolvesta sukupolveen.</span> <span class="verse"><a name="16">16</a>Mene ja kokoa Israelin vanhimmat ja sano heille: Herra, teidän  isienne Jumala, Aabrahamin, Iisakin ja Jaakobin Jumala, on ilmestynyt  minulle ja sanonut: 'Totisesti minä pidän teistä huolen ja pidän  silmällä, mitä teille tapahtuu Egyptissä.</span> <span class="verse"><a name="17">17</a>Ja minä olen päättänyt näin: minä johdatan teidät pois Egyptin  kurjuudesta kanaanilaisten, heettiläisten, amorilaisten, perissiläisten,  hivviläisten ja jebusilaisten maahan, siihen maahan, joka vuotaa maitoa  ja mettä.'</span> <span class="verse"><a name="18">18</a>Ja he kuulevat sinua. Niin mene sitten, sinä ja Israelin vanhimmat,  Egyptin kuninkaan tykö, ja sanokaa hänelle: 'Herra, hebrealaisten  Jumala, on kohdannut meitä. Anna siis meidän mennä kolmen päivän matka  erämaahan uhraamaan Herralle, Jumalallemme.'</span> <span class="verse"><a name="19">19</a>Mutta minä tiedän, että Egyptin kuningas ei päästä teitä menemään,  ei edes väkevän käden pakolla.</span> <span class="verse"><a name="20">20</a>Mutta minä ojennan käteni ja lyön Egyptiä kaikenkaltaisilla  ihmeilläni, joita minä olen siellä tekevä, ja sitten hän päästää teidät.</span> <span class="verse"><a name="21">21</a>Ja minä annan tämän kansan päästä egyptiläisten suosioon, niin että  te lähtiessänne ette lähde tyhjin käsin.</span> <span class="verse"><a name="22">22</a>Vaan jokainen vaimo on pyytävä naapuriltaan ja luonaan majailevalta  vaimolta hopea- ja kultakaluja ja vaatteita. Niihin te puette poikanne  ja tyttärenne ja viette ne saaliina egyptiläisiltä."</span> </p></div</div></div></body></html>