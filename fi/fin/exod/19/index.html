<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 19</strong></div><p><span class="verse"><a name="1">1</a>Kolmantena kuukautena siitä, kun israelilaiset olivat lähteneet  Egyptin maasta, juuri samana kuukauden päivänä, he tulivat Siinain  erämaahan.</span> <span class="verse"><a name="2">2</a>Sillä he olivat lähteneet Refidimistä, tulleet Siinain erämaahan ja  leiriytyneet erämaahan; ja Israel oli siellä leirissä vuoren kohdalla.</span> <span class="verse"><a name="3">3</a>Ja Mooses nousi Jumalan tykö, ja Herra huusi häntä vuorelta ja sanoi:  "Sano näin Jaakobin heimolle ja ilmoita israelilaisille:</span> <span class="verse"><a name="4">4</a>'Te olette nähneet, mitä minä olen tehnyt egyptiläisille ja kuinka  minä olen kantanut teitä kotkan siivillä ja tuonut teidät luokseni.</span> <span class="verse"><a name="5">5</a>Jos te nyt kuulette minun ääntäni ja pidätte minun liittoni, niin te  olette minun omaisuuteni ennen kaikkia muita kansoja; sillä koko maa on  minun.</span> <span class="verse"><a name="6">6</a>Ja te olette minulle pappisvaltakunta ja pyhä kansa.' Sano nämä sanat  israelilaisille."</span> <span class="verse"><a name="7">7</a>Kun Mooses tuli takaisin, kutsui hän kokoon kansan vanhimmat ja puhui  heille kaikki ne sanat, jotka Herra oli hänen käskenyt puhua.</span> <span class="verse"><a name="8">8</a>Niin koko kansa vastasi yhtenä miehenä ja sanoi: "Kaiken, mitä Herra  on puhunut, me teemme". Ja Mooses vei kansan vastauksen Herralle.</span> <span class="verse"><a name="9">9</a>Niin Herra sanoi Moosekselle: "Katso, minä tulen sinun tykösi  paksussa pilvessä, että kansa kuulisi, kun minä puhun sinun kanssasi, ja  uskoisi myös sinua ainiaan". Ja Mooses ilmoitti Herralle kansan  vastauksen.</span> <span class="verse"><a name="10">10</a>Niin Herra sanoi Moosekselle: "Mene kansan luo ja pyhitä heidät tänä  päivänä ja huomenna, ja peskööt he vaatteensa.</span> <span class="verse"><a name="11">11</a>Ja olkoot valmiit kolmanneksi päiväksi; sillä kolmantena päivänä  Herra astuu koko kansan nähden alas Siinain vuorelle.</span> <span class="verse"><a name="12">12</a>Ja merkitse raja kansalle yltympäri ja sano: 'Varokaa nousemasta  vuorelle tahi koskettamasta sen juureen. Jokainen, joka vuoreen koskee,  rangaistakoon kuolemalla.</span> <span class="verse"><a name="13">13</a>Älköön kenenkään käsi häneen koskeko, vaan hänet kivitettäköön tahi  ammuttakoon kuoliaaksi. Olipa eläin tai ihminen, ei se saa jäädä eloon.'  Vasta kun pitkä torven puhallus kuuluu, he nouskoot vuorelle."</span> <span class="verse"><a name="14">14</a>Ja Mooses astui alas vuorelta kansan luo; ja hän pyhitti kansan, ja  he pesivät vaatteensa.</span> <span class="verse"><a name="15">15</a>Ja hän sanoi kansalle: "Olkaa kolmanneksi päiväksi valmiit; älköön  kukaan ryhtykö naiseen".</span> <span class="verse"><a name="16">16</a>Ja kolmantena päivänä, kun aamu oli tullut, alkoi jylistä ja  salamoida, ja paksu pilvi laskeutui vuoren ylle, ja kuului ylen kova  pasunan ääni, niin että koko kansa, joka oli leirissä, vapisi pelosta.</span> <span class="verse"><a name="17">17</a>Silloin Mooses vei kansan leiristä Jumalaa vastaan, ja he asettuivat  vuoren juurelle.</span> <span class="verse"><a name="18">18</a>Ja koko Siinain vuori peittyi savuun, kun Herra astui sille alas  tulessa, ja siitä nousi savu niinkuin pätsin savu, ja koko vuori vapisi  kovasti.</span> <span class="verse"><a name="19">19</a>Ja pasunan ääni koveni kovenemistaan. Mooses puhui, ja Jumala  vastasi hänelle jylinällä.</span> <span class="verse"><a name="20">20</a>Ja Herra astui alas Siinain vuorelle, vuoren kukkulalle, ja Herra  kutsui Mooseksen vuoren kukkulalle; ja Mooses nousi sinne ylös.</span> <span class="verse"><a name="21">21</a>Niin Herra sanoi Moosekselle: "Astu alas ja varoita kansaa  tunkeutumasta lähelle Herraa, häntä nähdäkseen, sillä silloin heistä  monta kaatuu.</span> <span class="verse"><a name="22">22</a>Papitkin, jotka saavat lähestyä Herraa, pyhittäkööt itsensä, ettei  Herra heitä tuhoaisi."</span> <span class="verse"><a name="23">23</a>Mutta Mooses vastasi Herralle: "Kansa ei voi nousta Siinain  vuorelle, sillä sinä olet varoittanut meitä ja sanonut: 'Merkitse raja  vuoren ympäri ja pyhitä se'."</span> <span class="verse"><a name="24">24</a>Niin Herra sanoi hänelle: "Astu alas ja tule taas ylös, sinä ja  Aaron sinun kanssasi. Mutta papit ja kansa älkööt tunkeutuko ylös,  Herraa lähelle, ettei hän heitä tuhoaisi."</span> <span class="verse"><a name="25">25</a>Ja Mooses astui alas kansan luo ja sanoi heille tämän.</span> </p></div</div></div></body></html>