<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 23</strong></div><p><span class="verse"><a name="1">1</a>"Älä levitä valheellista huhua, äläkä anna apuasi syylliselle  rupeamalla vääräksi todistajaksi.</span> <span class="verse"><a name="2">2</a>Älä ole joukon mukana tekemässä pahaa, äläkä todista riita-asiassa  niin, että taivut joukon mukaan ja väännät oikean vääräksi.</span> <span class="verse"><a name="3">3</a>Älä ole puolueellinen alhaisen hyväksi hänen asiassansa.</span> <span class="verse"><a name="4">4</a>Jos tapaat vihollisesi härän tai aasin eksyksissä, niin saata se  hänelle takaisin.</span> <span class="verse"><a name="5">5</a>Jos näet vihamiehesi aasin makaavan kuormansa alla, niin älä jätä  häntä auttamatta, vaan auta häntä sitä päästämään.</span> <span class="verse"><a name="6">6</a>Älä väännä vääräksi keskuudessanne asuvan köyhän oikeutta hänen  riita-asiassansa.</span> <span class="verse"><a name="7">7</a>Pysy erilläsi väärästä asiasta, äläkä surmaa viatonta ja syytöntä,  sillä minä en julista syyllistä syyttömäksi.</span> <span class="verse"><a name="8">8</a>Äläkä ota lahjusta, sillä lahjus sokaisee näkevät ja vääristää  syyttömien asiat.</span> <span class="verse"><a name="9">9</a>Muukalaista älä sorra, sillä te tiedätte muukalaisen mielialan, koska  itsekin olette olleet muukalaisina Egyptin maassa.</span> <span class="verse"><a name="10">10</a>Kuutena vuotena kylvä maasi ja korjaa sen sato.</span> <span class="verse"><a name="11">11</a>Mutta seitsemäntenä vuotena jätä se korjaamatta ja lepäämään, että  kansasi köyhät saisivat siitä syödä; ja mitä jäljelle jää, sen metsän  eläimet syökööt. Samoin tee viinitarhallesi ja öljytarhallesi.</span> <span class="verse"><a name="12">12</a>Kuusi päivää tee työtäsi, mutta lepää seitsemäs päivä, että härkäsi  ja aasisi saisivat hengähtää ja orjattaresi poika ynnä muukalainen  saisivat virkistyä.</span> <span class="verse"><a name="13">13</a>Kaikkea, mitä minä olen sanonut teille, noudattakaa. Vierasten  jumalien nimiä älkää mainitko, älköön niitä kuuluko teidän huuliltanne.</span> <span class="verse"><a name="14">14</a>Kolme kertaa vuodessa vietä juhlaa minun kunniakseni.</span> <span class="verse"><a name="15">15</a>Pidä happamattoman leivän juhla: seitsemänä päivänä syö happamatonta  leipää, niinkuin minä olen sinua käskenyt, määrättynä aikana  aabib-kuussa, sillä siinä kuussa sinä olet lähtenyt Egyptistä; mutta  tyhjin käsin älköön tultako minun kasvojeni eteen.</span> <span class="verse"><a name="16">16</a>Ja vietä leikkuujuhla, kun leikkaat uutiset viljastasi, jonka olet  kylvänyt vainioon, ja korjuujuhla vuoden lopussa, kun korjaat satosi  vainiolta.</span> <span class="verse"><a name="17">17</a>Kolme kertaa vuodessa tulkoon kaikki sinun miesväkesi Herran,  Herran, kasvojen eteen.</span> <span class="verse"><a name="18">18</a>Älä uhraa minun teurasuhrini verta happamen leivän ohella. Ja minun  juhlauhrini rasvaa älköön jääkö yön yli seuraavaan aamuun.</span> <span class="verse"><a name="19">19</a>Parhaat maasi uutisesta tuo Herran, Jumalasi, huoneeseen. Älä keitä  vohlaa emänsä maidossa.</span> <span class="verse"><a name="20">20</a>Katso, minä lähetän enkelin sinun edellesi varjelemaan sinua tiellä  ja johdattamaan sinua siihen paikkaan, jonka minä olen valmistanut.</span> <span class="verse"><a name="21">21</a>Ole varuillasi hänen edessään ja kuule häntä äläkä pahoita hänen  mieltänsä. Hän ei jätä teidän rikoksianne rankaisematta, sillä minun  nimeni on hänessä.</span> <span class="verse"><a name="22">22</a>Mutta jos sinä kuulet häntä ja teet kaikki, mitä minä käsken, niin  minä olen sinun vihollistesi vihollinen ja vastustajaisi vastustaja.</span> <span class="verse"><a name="23">23</a>Sillä minun enkelini käy sinun edelläsi ja johdattaa sinut  amorilaisten, heettiläisten, perissiläisten, kanaanilaisten,  hivviläisten ja jebusilaisten maahan, ja minä hävitän heidät.</span> <span class="verse"><a name="24">24</a>Älä kumarra heidän jumaliansa, älä palvele niitä äläkä tee, niinkuin  he tekevät, vaan kukista ne maahan ja murskaa niiden patsaat.</span> <span class="verse"><a name="25">25</a>Palvelkaa Herraa, Jumalaanne, niin hän siunaa sinun ruokasi ja  juomasi, ja minä pidän puutteen sinusta kaukana.</span> <span class="verse"><a name="26">26</a>Ei keskensynnyttäjää eikä hedelmätöntä ole sinun maassasi oleva. Ja  sinun päiviesi luvun minä teen täydeksi.</span> <span class="verse"><a name="27">27</a>Minä lähetän kauhuni sinun edelläsi ja saatan hämminkiin kaikki  kansat, joiden luo sinä tulet, ja ajan kaikki vihollisesi pakoon sinun  edestäsi.</span> <span class="verse"><a name="28">28</a>Ja minä lähetän herhiläisiä sinun edelläsi karkoittamaan  hivviläiset, kanaanilaiset ja heettiläiset sinun tieltäsi.</span> <span class="verse"><a name="29">29</a>Mutta minä en karkoita heitä sinun tieltäsi yhtenä vuotena, ettei  maa tulisi autioksi eivätkä metsän pedot lisääntyisi sinun vahingoksesi;</span> <span class="verse"><a name="30">30</a>vähitellen minä karkoitan heidät sinun tieltäsi, kunnes olet tullut  kyllin lukuisaksi ottamaan haltuusi maan.</span> <span class="verse"><a name="31">31</a>Ja minä asetan sinun rajasi Kaislamerestä filistealaisten mereen ja  erämaasta Eufrat-virtaan asti; sillä minä annan maan asukkaat teidän  valtaanne, ja sinä karkoitat heidät tieltäsi.</span> <span class="verse"><a name="32">32</a>Älä tee liittoa heidän äläkä heidän jumaliensa kanssa.</span> <span class="verse"><a name="33">33</a>Älkööt he jääkö asumaan sinun maahasi, etteivät saattaisi sinua  tekemään syntiä minua vastaan; sillä jos sinä palvelet heidän  jumaliansa, on se sinulle paulaksi."</span> </p></div</div></div></body></html>