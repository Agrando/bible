<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 40</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Ensimmäisen kuukauden ensimmäisenä päivänä pystytä asumus,  ilmestysmaja.</span> <span class="verse"><a name="3">3</a>Ja aseta sinne lain arkki ja ripusta esirippu arkin eteen.</span> <span class="verse"><a name="4">4</a>Ja tuo sinne pöytä ja lado sille näkyleivät päälletysten; ja tuo  sinne seitsenhaarainen lamppu ja nosta sen lamput paikoilleen.</span> <span class="verse"><a name="5">5</a>Ja sijoita kultainen suitsutusalttari lain arkin eteen ja ripusta  uudin majan oveen.</span> <span class="verse"><a name="6">6</a>Ja polttouhrialttari sijoita asumuksen, ilmestysmajan, oven eteen.</span> <span class="verse"><a name="7">7</a>Ja allas sijoita ilmestysmajan ja alttarin välille ja kaada siihen  vettä.</span> <span class="verse"><a name="8">8</a>Ja tee esipiha yltympäri ja pane uudin esipihan porttiin.</span> <span class="verse"><a name="9">9</a>Ota sitten voiteluöljyä ja voitele asumus ja kaikki, mitä siinä on,  ja pyhitä se kalustoineen, että se tulisi pyhäksi.</span> <span class="verse"><a name="10">10</a>Ja voitele polttouhrialttari kaikkine kaluineen ja pyhitä alttari,  että alttari tulisi korkeasti-pyhäksi.</span> <span class="verse"><a name="11">11</a>Voitele myös allas jalustoineen ja pyhitä se.</span> <span class="verse"><a name="12">12</a>Tuo sitten Aaron poikineen ilmestysmajan ovelle ja pese heidät  vedellä.</span> <span class="verse"><a name="13">13</a>Ja pue Aaron pyhiin vaatteisiin ja voitele hänet ja pyhitä hänet,  että hän pappina palvelisi minua.</span> <span class="verse"><a name="14">14</a>Ja tuo myös hänen poikansa ja pue heidän ylleen ihokkaat.</span> <span class="verse"><a name="15">15</a>Ja voitele heidät, niinkuin sinä voitelit heidän isänsäkin, että he  pappeina palvelisivat minua. Niin tämä on oleva heille voitelu ikuiseen  pappeuteen, sukupolvesta sukupolveen."</span> <span class="verse"><a name="16">16</a>Ja Mooses teki kaiken, niinkuin Herra oli häntä käskenyt; niin hän  teki.</span> <span class="verse"><a name="17">17</a>Ja asumus pystytettiin toisen vuoden ensimmäisessä kuussa, kuukauden  ensimmäisenä päivänä.</span> <span class="verse"><a name="18">18</a>Silloin Mooses pystytti asumuksen. Hän asetti paikoilleen sen  jalustat, kiinnitti sen laudat, sovitti paikoilleen sen poikkitangot ja  pystytti sen pylväät.</span> <span class="verse"><a name="19">19</a>Ja hän levitti asumuksen ylle teltan ja asetti ylimmäksi sen päälle  telttapeitteen, niinkuin Herra oli Moosesta käskenyt.</span> <span class="verse"><a name="20">20</a>Sitten hän otti lain, pani sen arkkiin ja kiinnitti arkkiin korennot  ja asetti armoistuimen arkin päälle.</span> <span class="verse"><a name="21">21</a>Ja hän toi arkin asumukseen ja sijoitti paikoilleen sitä verhoavan  esiripun, ripustaen sen lain arkin eteen, niinkuin Herra oli Moosesta  käskenyt.</span> <span class="verse"><a name="22">22</a>Ja hän asetti pöydän ilmestysmajaan, asumuksen pohjoissivulle,  esiripun ulkopuolelle</span> <span class="verse"><a name="23">23</a>ja latoi sille näkyleivät päälletysten Herran eteen, niinkuin Herra  oli Moosesta käskenyt.</span> <span class="verse"><a name="24">24</a>Ja hän asetti seitsenhaaraisen lampun ilmestysmajaan, vastapäätä  pöytää, asumuksen eteläsivulle,</span> <span class="verse"><a name="25">25</a>ja nosti lamput paikoilleen Herran eteen, niinkuin Herra oli  Moosesta käskenyt.</span> <span class="verse"><a name="26">26</a>Ja hän asetti kultaisen alttarin ilmestysmajaan esiripun eteen</span> <span class="verse"><a name="27">27</a>ja poltti siinä hyvänhajuista suitsuketta, niinkuin Herra oli  Moosesta käskenyt.</span> <span class="verse"><a name="28">28</a>Ja hän ripusti uutimen asumuksen oveen.</span> <span class="verse"><a name="29">29</a>Ja polttouhrialttarin hän asetti asumuksen, ilmestysmajan, oven  eteen ja uhrasi sen päällä polttouhrin ja ruokauhrin, niinkuin Herra oli  Moosesta käskenyt.</span> <span class="verse"><a name="30">30</a>Ja altaan hän asetti ilmestysmajan ja alttarin välille ja kaatoi  siihen vettä peseytymistä varten.</span> <span class="verse"><a name="31">31</a>Ja Mooses ja Aaron ja hänen poikansa pesivät siinä kätensä ja  jalkansa;</span> <span class="verse"><a name="32">32</a>kun he menivät ilmestysmajaan tahi lähestyivät alttaria, niin he  aina peseytyivät, niinkuin Herra oli Moosesta käskenyt.</span> <span class="verse"><a name="33">33</a>Ja asumuksen ja alttarin ympärille hän laittoi esipihan ja ripusti  uutimen esipihan porttiin. Ja niin Mooses päätti sen työn.</span> <span class="verse"><a name="34">34</a>Sitten pilvi peitti ilmestysmajan, ja Herran kirkkaus täytti  asumuksen;</span> <span class="verse"><a name="35">35</a>eikä Mooses voinut mennä ilmestysmajaan, sillä pilvi oli laskeutunut  sen päälle, ja Herran kirkkaus täytti asumuksen.</span> <span class="verse"><a name="36">36</a>Ja joka kerta, kun pilvi kohosi asumuksen päältä, lähtivät  israelilaiset liikkeelle; näin oli koko heidän vaelluksensa ajan.</span> <span class="verse"><a name="37">37</a>Mutta milloin pilvi ei kohonnut, he eivät lähteneet liikkeelle,  ennenkuin sinä päivänä, jona se taas kohosi.</span> </p></div</div></div></body></html>