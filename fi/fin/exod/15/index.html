<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 15</strong></div><p><span class="verse"><a name="1">1</a>Silloin Mooses ja israelilaiset veisasivat Herralle tämän virren; he  sanoivat näin: "Minä veisaan Herralle, sillä hän on ylen korkea; hevoset  ja miehet hän mereen syöksi.</span> <span class="verse"><a name="2">2</a>Herra on minun väkevyyteni ja ylistysvirteni, ja hänestä tuli minulle  pelastus. Hän on minun Jumalani, ja minä ylistän häntä, hän on minun  isäni Jumala, ja minä kunnioitan häntä.</span> <span class="verse"><a name="3">3</a>Herra on sotasankari, Herra on hänen nimensä.</span> <span class="verse"><a name="4">4</a>Faraon vaunut ja hänen sotajoukkonsa hän suisti mereen, hänen valitut  vaunusoturinsa hukkuivat Kaislamereen.</span> <span class="verse"><a name="5">5</a>Syvyys peitti heidät; he vajosivat pohjaan niinkuin kivi.</span> <span class="verse"><a name="6">6</a>Sinun oikea kätesi, Herra, sinä voimassa jalo, sinun oikea kätesi,  Herra, murskaa vihollisen.</span> <span class="verse"><a name="7">7</a>Valtasuuruudessasi sinä kukistat vastustajasi. Sinä päästät vihasi  valloilleen, ja se kuluttaa heidät niinkuin korret.</span> <span class="verse"><a name="8">8</a>Ja sinun vihasi puhalluksesta kasaantuivat vedet, laineet  seisahtuivat roukkioiksi, syvyyden aallot hyytyivät keskelle merta.</span> <span class="verse"><a name="9">9</a>Vihollinen sanoi: 'Minä ajan takaa, minä saavutan heidät, minä jaan  saaliin ja tyydytän heissä kostonhimoni; minä paljastan miekkani, minun  käteni hävittää heidät'.</span> <span class="verse"><a name="10">10</a>Sinun tuulesi puhalsi, ja meri peitti heidät; he upposivat  valtavesiin niinkuin lyijy.</span> <span class="verse"><a name="11">11</a>Herra, kuka on sinun vertaisesi jumalien joukossa! Kuka on sinun  vertaisesi, sinä pyhyydessä jalo; sinä ylistettävissä teoissa  peljättävä, sinä ihmeitten tekijä!</span> <span class="verse"><a name="12">12</a>Sinä ojensit oikean kätesi, maa nielaisi heidät.</span> <span class="verse"><a name="13">13</a>Mutta armossasi sinä johdatit lunastamaasi kansaa, sinä veit sen  voimallasi pyhään asuntoosi.</span> <span class="verse"><a name="14">14</a>Kansat kuulivat sen ja vapisivat, tuska valtasi Filistean asukkaat.</span> <span class="verse"><a name="15">15</a>Silloin peljästyivät Edomin ruhtinaat, Mooabin sankarit valtasi  vavistus, kaikki Kanaanin asukkaat menehtyivät pelkoon.</span> <span class="verse"><a name="16">16</a>Kauhu ja väristys valtasi heidät; sinun käsivartesi väkevyyden  tähden he kävivät mykiksi niinkuin kivi. Niin sinun kansasi, Herra,  kulkee perille, kulkee perille se kansa, jonka olet itsellesi hankkinut.</span> <span class="verse"><a name="17">17</a>Sinä viet heidät perille ja istutat heidät vuorelle, joka on sinun  perintöosasi, paikkaan, jonka sinä, Herra, olet asunnoksesi valmistanut,  pyhäkköösi, Herra, jonka sinun kätesi ovat tehneet.</span> <span class="verse"><a name="18">18</a>Herra on kuningas aina ja iankaikkisesti."</span> <span class="verse"><a name="19">19</a>Sillä kun faraon hevoset ja hänen sotavaununsa ja ratsumiehensä  menivät mereen, palautti Herra meren vedet heidän päällensä; mutta  israelilaiset kulkivat kuivaa myöten meren poikki.</span> <span class="verse"><a name="20">20</a>Ja naisprofeetta Mirjam, Aaronin sisar, otti vaskirummun käteensä,  ja kaikki naiset seurasivat häntä vaskirumpuja lyöden ja karkeloiden.</span> <span class="verse"><a name="21">21</a>Ja Mirjam viritti heille virren: "Veisatkaa Herralle, sillä hän on  ylen korkea, hevoset ja miehet hän mereen syöksi".</span> <span class="verse"><a name="22">22</a>Sitten Mooses antoi israelilaisten lähteä liikkeelle Kaislameren  luota, ja he menivät Suurin erämaahan. Ja he vaelsivat kolme päivää  erämaassa löytämättä vettä.</span> <span class="verse"><a name="23">23</a>Sitten he tulivat Maaraan; mutta he eivät voineet juoda Maaran  vettä; sillä se oli karvasta. Sentähden paikka sai nimen Maara.</span> <span class="verse"><a name="24">24</a>Niin kansa napisi Moosesta vastaan ja sanoi: "Mitä me juomme?"</span> <span class="verse"><a name="25">25</a>Mutta hän huusi Herran puoleen; ja Herra osoitti hänelle puun, jonka  hän heitti veteen, ja vesi tuli makeaksi. Siellä hän antoi kansalle lain  ja oikeuden, ja siellä hän koetteli sitä.</span> <span class="verse"><a name="26">26</a>Hän sanoi: "Jos sinä kuulet Herraa, Jumalaasi, ja teet, mikä on  oikein hänen silmissänsä, tarkkaat hänen käskyjänsä ja noudatat kaikkea  hänen lakiansa, niin minä en pane sinun kärsittäväksesi yhtäkään niistä  vaivoista, jotka olen pannut egyptiläisten kärsittäviksi, sillä minä  olen Herra, sinun parantajasi".</span> <span class="verse"><a name="27">27</a>Sitten he tulivat Eelimiin; siellä oli kaksitoista vesilähdettä ja  seitsemänkymmentä palmupuuta. Ja he leiriytyivät siellä veden ääreen.</span> </p></div</div></div></body></html>