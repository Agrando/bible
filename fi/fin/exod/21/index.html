<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 21</strong></div><p><span class="verse"><a name="1">1</a>"Nämä ovat ne oikeudet, jotka sinun tulee asettaa heidän eteensä:</span> <span class="verse"><a name="2">2</a>Jos sinä ostat hebrealaisen orjan, niin hän palvelkoon kuusi vuotta,  mutta seitsemäntenä hän pääsköön vapaaksi maksutta.</span> <span class="verse"><a name="3">3</a>Jos hän on tullut yksinäisenä, niin yksinäisenä lähteköönkin; mutta  jos hän oli nainut, niin lähteköön vaimo hänen kanssaan.</span> <span class="verse"><a name="4">4</a>Jos hänen isäntänsä on antanut hänelle vaimon, ja tämä on synnyttänyt  hänelle poikia tai tyttäriä, niin vaimo lapsinensa jääköön isännän  omaksi, ja hän lähteköön yksinään.</span> <span class="verse"><a name="5">5</a>Mutta jos orja vakuuttaa: 'Minä rakastan isäntääni, vaimoani ja  lapsiani enkä tahdo päästä vapaaksi',</span> <span class="verse"><a name="6">6</a>niin hänen isäntänsä vieköön hänet Jumalan eteen ja asettakoon hänet  ovea tai pihtipieltä vasten, ja hänen isäntänsä lävistäköön hänen  korvansa naskalilla, ja hän olkoon hänen orjansa ainiaan.</span> <span class="verse"><a name="7">7</a>Jos joku myy tyttärensä orjaksi, älköön tämä pääskö vapaaksi,  niinkuin miesorjat pääsevät.</span> <span class="verse"><a name="8">8</a>Jos hän ei miellytä isäntäänsä, sitten kuin tämä jo on määrännyt  hänet itsellensä, niin tämä sallikoon lunastaa hänet pois. Vieraaseen  kansaan älköön hänellä olko valtaa häntä myydä, kun hän hänet hylkää.</span> <span class="verse"><a name="9">9</a>Mutta jos hän määrää hänet pojallensa, niin antakoon hänen nauttia  tyttärien oikeutta.</span> <span class="verse"><a name="10">10</a>Jos hän ottaa itselleen toisen vaimon, niin älköön vähentäkö  ensimmäiseltä tämän ravintoa, vaatetusta ja aviollista oikeutta.</span> <span class="verse"><a name="11">11</a>Jos hän ei tee hänelle näitä kolmea, niin lähteköön vaimo pois  maksutta ja rahakorvauksetta.</span> <span class="verse"><a name="12">12</a>Joka lyö ihmistä, niin että tämä kuolee, se rangaistakoon  kuolemalla.</span> <span class="verse"><a name="13">13</a>Mutta jos hän ei ole tehnyt sitä murha-aikeessa, vaan Jumala on  sallinut sen vahingon tapahtua hänen kätensä kautta, niin minä määrään  sinulle paikan, johon hän voi paeta.</span> <span class="verse"><a name="14">14</a>Mutta jos joku menettelee niin rikollisesti lähimmäistänsä kohtaan,  että tappaa hänet kavalasti, on sinun otettava hänet minun alttarinikin  luota surmattavaksi.</span> <span class="verse"><a name="15">15</a>Joka lyö isäänsä tai äitiänsä, se rangaistakoon kuolemalla.</span> <span class="verse"><a name="16">16</a>Joka varastaa ihmisen ja joko myy hänet tahi pitää häntä  hallussansa, se rangaistakoon kuolemalla.</span> <span class="verse"><a name="17">17</a>Joka kiroaa isäänsä tai äitiänsä, se rangaistakoon kuolemalla.</span> <span class="verse"><a name="18">18</a>Jos miehet riitelevät keskenänsä ja toinen lyö toista kivellä tai  nyrkillä, mutta tämä ei kuole, vaan joutuu vuoteen omaksi,</span> <span class="verse"><a name="19">19</a>niin olkoon, jos hän tointuu ja voi mennä ulos sauvaansa nojaten,  lyöjä vapaa rangaistuksesta; korvatkoon ainoastaan hänen  sairastamisaikansa ja pitäköön huolta hänen paranemisestaan.</span> <span class="verse"><a name="20">20</a>Jos joku lyö orjaansa tai orjatartaan sauvalla, niin että tämä  kuolee hänen käsiinsä, niin häntä rangaistakoon.</span> <span class="verse"><a name="21">21</a>Mutta jos se elää päivän tai kaksi, niin älköön lyöjää rangaistako,  sillä se on hänen omaa rahaansa.</span> <span class="verse"><a name="22">22</a>Jos miehet tappelevat keskenänsä ja loukkaavat raskasta vaimoa, niin  että hän synnyttää kesken, mutta vahinkoa ei tapahdu, niin sakotettakoon  syyllistä vaimon miehen vaatimuksen ja riidanratkaisijain harkinnan  mukaan.</span> <span class="verse"><a name="23">23</a>Mutta jos vahinko tapahtuu, niin annettakoon henki hengestä,</span> <span class="verse"><a name="24">24</a>silmä silmästä, hammas hampaasta, käsi kädestä, jalka jalasta,</span> <span class="verse"><a name="25">25</a>palovamma palovammasta, haava haavasta, mustelma mustelmasta.</span> <span class="verse"><a name="26">26</a>Jos joku lyö orjaansa tai orjatartansa silmään ja turmelee sen, niin  päästäköön hänet vapaaksi silmän tähden.</span> <span class="verse"><a name="27">27</a>Ja jos hän lyö orjaltaan tai orjattareltaan hampaan suusta, niin  päästäköön hänet vapaaksi hampaan tähden.</span> <span class="verse"><a name="28">28</a>Jos härkä puskee miehen tai naisen kuoliaaksi, niin härkä  kivitettäköön, älköönkä sen lihaa syötäkö; mutta härän omistaja olkoon  vapaa rangaistuksesta.</span> <span class="verse"><a name="29">29</a>Mutta jos härkä on ennenkin puskenut ja sen isäntää on varoitettu  eikä hän ole sitä vartioinut, ja jos se tappaa miehen tai naisen, niin  härkä kivitettäköön, ja myös sen isäntä rangaistakoon kuolemalla.</span> <span class="verse"><a name="30">30</a>Mutta jos hänelle määrätään lunastusmaksu, niin maksakoon henkensä  lunnaiksi niin paljon, kuin hänelle määrätään.</span> <span class="verse"><a name="31">31</a>Jos se puskee pojan tai tytön, niin meneteltäköön saman lain mukaan.</span> <span class="verse"><a name="32">32</a>Jos härkä puskee orjan tai orjattaren, niin maksakoon sen omistaja  pusketun isännälle kolmekymmentä hopeasekeliä, ja härkä kivitettäköön.</span> <span class="verse"><a name="33">33</a>Jos joku jättää kaivon auki tahi kaivaa kaivon eikä peitä sitä, ja  härkä tai aasi putoaa siihen,</span> <span class="verse"><a name="34">34</a>niin kaivon omistaja korvatkoon isännälle sen rahassa; mutta kuollut  eläin olkoon hänen.</span> <span class="verse"><a name="35">35</a>Jos jonkun härkä puskee toisen härän kuoliaaksi, niin myykööt elävän  härän ja jakakoot sen hinnan, ja myös kuolleen jakakoot keskenään.</span> <span class="verse"><a name="36">36</a>Jos taas oli tunnettua, että se härkä ennenkin oli puskenut eikä sen  isäntä ollut sitä vartioinut, niin antakoon härän härästä, mutta kuollut  olkoon hänen."</span> </p></div</div></div></body></html>