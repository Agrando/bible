<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 31</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Katso, minä olen nimeltään kutsunut Besalelin, Uurin pojan, Huurin  pojanpojan, Juudan sukukunnasta;</span> <span class="verse"><a name="3">3</a>ja minä olen täyttänyt hänet Jumalan hengellä, taidollisuudella,  ymmärryksellä, tiedolla ja kaikkinaisella kätevyydellä</span> <span class="verse"><a name="4">4</a>sommittelemaan taidokkaita teoksia ja valmistamaan niitä kullasta,  hopeasta ja vaskesta,</span> <span class="verse"><a name="5">5</a>hiomaan ja kiinnittämään kiviä ja veistämään puuta, tekemään  kaikkinaisia töitä.</span> <span class="verse"><a name="6">6</a>Ja katso, minä olen antanut hänelle apulaiseksi Oholiabin, Ahisamakin  pojan, Daanin sukukunnasta, ja olen antanut kaikkien taidollisten  sydämeen taidollisuuden tehdä kaikki, mitä minä olen sinun käskenyt  teettää:</span> <span class="verse"><a name="7">7</a>ilmestysmajan, lain arkin, armoistuimen sen päälle, kaiken majan  kaluston,</span> <span class="verse"><a name="8">8</a>pöydän kaluinensa, aitokultaisen seitsenhaaraisen lampun kaikkine  kaluinensa, suitsutusalttarin,</span> <span class="verse"><a name="9">9</a>polttouhrialttarin kaikkine kaluinensa, altaan jalustoineen,</span> <span class="verse"><a name="10">10</a>virkapuvut ja pappi Aaronin muut pyhät vaatteet sekä hänen poikiensa  pappispuvut,</span> <span class="verse"><a name="11">11</a>voiteluöljyn ja hyvänhajuisen suitsukkeen pyhäkköä varten. He  tehkööt kaiken niin, kuin minä olen sinulle käskyn antanut."</span> <span class="verse"><a name="12">12</a>Ja Herra puhui Moosekselle sanoen:</span> <span class="verse"><a name="13">13</a>"Puhu israelilaisille ja sano: Pitäkää minun sapattini, sillä se on  merkkinä meidän välillämme, minun ja teidän, sukupolvesta sukupolveen,  tietääksenne, että minä olen Herra, joka pyhitän teidät.</span> <span class="verse"><a name="14">14</a>Siis pitäkää sapatti, sillä se on teille pyhä. Joka sen rikkoo,  rangaistakoon kuolemalla; sillä kuka ikinä silloin työtä tekee,  hävitettäköön kansastansa.</span> <span class="verse"><a name="15">15</a>Kuusi päivää tehtäköön työtä, mutta seitsemäntenä päivänä on  sapatti, levon päivä, Herralle pyhitetty. Kuka ikinä tekee työtä  sapatinpäivänä, rangaistakoon kuolemalla.</span> <span class="verse"><a name="16">16</a>Ja pitäkööt israelilaiset sapatin, niin että he viettävät sapattia  sukupolvesta sukupolveen ikuisena liittona.</span> <span class="verse"><a name="17">17</a>Se on oleva ikuinen merkki minun ja israelilaisten välillä; sillä  kuutena päivänä Herra teki taivaan ja maan, mutta seitsemäntenä päivänä  hän lepäsi ja hengähti."</span> <span class="verse"><a name="18">18</a>Ja kun hän oli lakannut puhumasta Mooseksen kanssa Siinain vuorella,  antoi hän hänelle kaksi laintaulua, kivitaulua, joitten kirjoitus oli  Jumalan sormella kirjoitettu.</span> </p></div</div></div></body></html>