<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 10</strong></div><p><span class="verse"><a name="1">1</a>Sitten Herra sanoi Moosekselle: "Mene faraon tykö, sillä minä olen  koventanut hänen sydämensä ja hänen palvelijainsa sydämet, että tekisin  nämä tunnustekoni heidän keskellänsä</span> <span class="verse"><a name="2">2</a>ja että sinä kertoisit lapsillesi ja lastesi lapsille, mitä minä olen  tehnyt egyptiläisille, ja minun tunnustekoni, jotka olen tehnyt heidän  keskellänsä, tietääksenne, että minä olen Herra".</span> <span class="verse"><a name="3">3</a>Niin Mooses ja Aaron menivät faraon tykö ja sanoivat hänelle: "Näin  sanoo Herra, hebrealaisten Jumala: Kuinka kauan sinä kieltäydyt  nöyrtymästä minun edessäni? Päästä minun kansani palvelemaan minua.</span> <span class="verse"><a name="4">4</a>Sillä jos sinä kieltäydyt päästämästä minun kansaani, niin katso,  minä annan huomenna tulla sinun maahasi heinäsirkkoja.</span> <span class="verse"><a name="5">5</a>Ja ne peittävät maan pinnan, niin ettei maata näy, ja ne syövät  tähteet siitä, mikä teille rakeilta pelastui ja jäi, ja ne syövät kaikki  teidän puunne, jotka kedolla kasvavat.</span> <span class="verse"><a name="6">6</a>Ja ne täyttävät sinun talosi ja kaikkien sinun palvelijaisi talot ja  kaikkien egyptiläisten talot, niin ettei sinun isäsi eivätkä esi-isäsi  ole sellaista nähneet siitä päivästä, jona tulivat maailmaan, hamaan  tähän päivään asti." Ja hän kääntyi ja lähti pois faraon luota.</span> <span class="verse"><a name="7">7</a>Mutta faraon palvelijat sanoivat hänelle: "Kuinka kauan tämä mies on  oleva meille paulaksi? Päästä miehet palvelemaan Herraa, heidän  Jumalaansa. Etkö vieläkään ymmärrä, että Egypti joutuu perikatoon?"</span> <span class="verse"><a name="8">8</a>Niin Mooses ja Aaron tuotiin takaisin faraon eteen. Ja tämä sanoi  heille: "Menkää ja palvelkaa Herraa, Jumalaanne. Vaan ketkä menevät?"</span> <span class="verse"><a name="9">9</a>Mooses vastasi: "Me menemme, nuoret ja vanhat, me menemme poikinemme  ja tyttärinemme, lampainemme ja karjoinemme; sillä meillä on Herran  juhla".</span> <span class="verse"><a name="10">10</a>Niin hän sanoi heille: "Olkoon vain Herra teidän kanssanne, kunhan  minä ensin päästän teidät ja teidän vaimonne ja lapsenne.  Katsokaa,  teillä on paha mielessä.</span> <span class="verse"><a name="11">11</a>Siitä ei tule mitään. Mutta menkää te, miehet, ja palvelkaa Herraa,  sillä sitähän te olette pyytäneetkin." Ja heidät ajettiin pois faraon  edestä.</span> <span class="verse"><a name="12">12</a>Ja Herra sanoi Moosekselle: "Ojenna kätesi Egyptin maan yli ja tuo  tänne heinäsirkat; tulkoon niitä Egyptin maahan, ja syökööt ne kaikki  maan kasvit, kaikki, mitä rakeilta on jäänyt".</span> <span class="verse"><a name="13">13</a>Niin Mooses ojensi sauvansa Egyptin maan yli, ja Herra antoi  itätuulen puhaltaa yli maan koko sen päivän ja koko yön; kun aamu tuli,  toi itätuuli heinäsirkat mukanaan.</span> <span class="verse"><a name="14">14</a>Ja heinäsirkkoja tuli koko Egyptin maahan, ja ne laskeutuivat ylen  suurina laumoina koko Egyptin alueelle; niin paljon ei heinäsirkkoja  ollut koskaan sitä ennen tullut eikä sen jälkeen tule.</span> <span class="verse"><a name="15">15</a>Ne peittivät koko maan pinnan, niin että maa tuli mustaksi; ja ne  söivät kaikki maan kasvit ja kaikki puiden hedelmät, jotka olivat  rakeilta säilyneet. Niin ei jäänyt mitään vihantaa jäljelle puihin eikä  kedon kasveihin koko Egyptin maassa.</span> <span class="verse"><a name="16">16</a>Silloin farao kutsutti kiiruusti Mooseksen ja Aaronin ja sanoi:  "Minä olen rikkonut Herraa, teidän Jumalaanne, ja teitä vastaan.</span> <span class="verse"><a name="17">17</a>Anna nyt anteeksi minun rikkomukseni vielä tämä kerta, ja rukoilkaa  Herraa, Jumalaanne, että hän poistaisi minulta ainakin tämän surman."</span> <span class="verse"><a name="18">18</a>Niin hän lähti pois faraon luota ja rukoili Herraa.</span> <span class="verse"><a name="19">19</a>Ja Herra käänsi tuulen hyvin kovaksi länsituuleksi; se vei  heinäsirkat mukanaan ja painoi ne Kaislamereen, niin ettei yhtäkään  heinäsirkkaa jäänyt koko Egyptin alueelle.</span> <span class="verse"><a name="20">20</a>Mutta Herra paadutti faraon sydämen, niin ettei hän päästänyt  israelilaisia.</span> <span class="verse"><a name="21">21</a>Sitten Herra sanoi Moosekselle: "Ojenna kätesi taivasta kohti, niin  Egyptin maahan tulee sellainen pimeys, että siihen voi käsin tarttua".</span> <span class="verse"><a name="22">22</a>Ja Mooses ojensi kätensä taivasta kohti, ja koko Egyptin maahan tuli  synkeä pimeys kolmeksi päiväksi.</span> <span class="verse"><a name="23">23</a>Ei kukaan voinut nähdä toistansa, eikä kukaan voinut liikkua  paikaltansa kolmeen päivään. Mutta kaikilla israelilaisilla oli  valoisata asuinpaikoissansa.</span> <span class="verse"><a name="24">24</a>Niin farao kutsui Mooseksen ja sanoi: "Menkää ja palvelkaa Herraa;  ainoastaan lampaanne ja karjanne jääkööt tänne. Myöskin vaimonne ja  lapsenne menkööt teidän mukananne."</span> <span class="verse"><a name="25">25</a>Mutta Mooses sanoi: "Sinun on annettava mukaamme myös teurasuhrit ja  polttouhrit, uhrataksemme niitä Herralle, Jumalallemme.</span> <span class="verse"><a name="26">26</a>Karjammekin täytyy tulla meidän kanssamme, ei sorkkaakaan saa jäädä,  sillä siitä meidän on otettava uhrit palvellaksemme Herraa, Jumalaamme,  emmekä itsekään tiedä, ennenkuin tulemme sinne, mitä meidän on uhrattava  palvellessamme Herraa."</span> <span class="verse"><a name="27">27</a>Mutta Herra paadutti faraon sydämen, niin että hän ei tahtonut  päästää heitä.</span> <span class="verse"><a name="28">28</a>Ja farao sanoi hänelle: "Mene pois luotani ja varo, ettet enää tule  minun kasvojeni eteen; sillä sinä päivänä, jona tulet minun kasvojeni  eteen, sinä olet kuoleva".</span> <span class="verse"><a name="29">29</a>Mooses vastasi: "Oikein sinä puhuit; minä en tule tämän jälkeen  sinun kasvojesi eteen".</span> </p></div</div></div></body></html>