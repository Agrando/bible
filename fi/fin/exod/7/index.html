<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 7</strong></div><p><span class="verse"><a name="1">1</a>Mutta Herra sanoi Moosekselle: "Katso, minä asetan sinut jumalaksi  faraolle, ja veljesi Aaron on oleva sinun profeettasi.</span> <span class="verse"><a name="2">2</a>Puhu kaikki, mitä minä sinun käsken puhua; ja Aaron, sinun veljesi,  puhukoon faraolle, että hän päästää israelilaiset maastansa.</span> <span class="verse"><a name="3">3</a>Mutta minä paadutan faraon sydämen ja teen monta tunnustekoa ja  ihmettä Egyptin maassa.</span> <span class="verse"><a name="4">4</a>Ja farao ei kuule teitä, mutta minä asetan käteni Egyptiä vastaan ja  vien pois joukkoni, kansani, israelilaiset, Egyptin maasta, toimittaen  suuret rangaistustuomiot.</span> <span class="verse"><a name="5">5</a>Ja egyptiläiset tulevat tietämään, että minä olen Herra, kun minä  ojennan käteni Egyptin yli ja vien pois israelilaiset heidän  keskeltänsä."</span> <span class="verse"><a name="6">6</a>Ja Mooses ja Aaron tekivät, niinkuin Herra oli heitä käskenyt; niin  he tekivät.</span> <span class="verse"><a name="7">7</a>Mutta Mooses oli kahdeksankymmenen vuoden vanha ja Aaron  kahdeksankymmenen kolmen vuoden vanha, kun he puhuivat faraon kanssa.</span> <span class="verse"><a name="8">8</a>Ja Herra puhui Moosekselle ja Aaronille ja sanoi:</span> <span class="verse"><a name="9">9</a>"Kun farao puhuu teille ja sanoo: 'Tehkää jokin ihmetyö', niin sano  sinä Aaronille: 'Ota sauvasi ja heitä se faraon eteen, niin se muuttuu  käärmeeksi'".</span> <span class="verse"><a name="10">10</a>Niin Mooses ja Aaron menivät faraon tykö ja tekivät, niinkuin Herra  oli käskenyt. Aaron heitti sauvansa faraon ja hänen palvelijainsa eteen,  ja se muuttui käärmeeksi.</span> <span class="verse"><a name="11">11</a>Ja faraokin kutsui maansa viisaat ja velhot; ja nämä Egyptin  tietäjät tekivät samoin taioillansa:</span> <span class="verse"><a name="12">12</a>he heittivät kukin sauvansa maahan, ja ne muuttuivat käärmeiksi.  Mutta Aaronin sauva nieli heidän sauvansa.</span> <span class="verse"><a name="13">13</a>Ja faraon sydän paatui, eikä hän kuullut heitä, niinkuin Herra oli  sanonutkin.</span> <span class="verse"><a name="14">14</a>Sitten Herra sanoi Moosekselle: "Faraon sydän on kovettunut, hän  kieltäytyy päästämästä kansaa.</span> <span class="verse"><a name="15">15</a>Mene faraon tykö huomenaamuna, kun hän menee veden luo, ja seisahdu  hänen tielleen Niilivirran partaalle. Ja ota käteesi se sauva, joka oli  muuttunut käärmeeksi,</span> <span class="verse"><a name="16">16</a>ja sano hänelle: 'Herra, hebrealaisten Jumala, on lähettänyt minut  sinun luoksesi ja käskenyt sanoa: Päästä minun kansani palvelemaan minua  erämaassa. Mutta katso, sinä et ole totellut tähän asti.</span> <span class="verse"><a name="17">17</a>Sentähden Herra sanoo näin: Tästä olet tunteva, että minä olen  Herra: katso, minä lyön sauvalla, joka on kädessäni, virran veteen, ja  se muuttuu vereksi.</span> <span class="verse"><a name="18">18</a>Ja kalat virrassa kuolevat, ja virta rupeaa haisemaan, niin että  egyptiläisiä inhottaa juoda vettä virrasta.'"</span> <span class="verse"><a name="19">19</a>Ja Herra sanoi Moosekselle: "Sano Aaronille: 'Ota sauvasi ja ojenna  kätesi Egyptin vetten yli, sen jokien, kanavien ja lammikkojen yli ja  kaikkien niiden paikkojen yli, joihin on vettä kokoontunut, niin ne  muuttuvat vereksi. Ja verta on oleva Egyptin maassa kaikkialla, sekä  puuastioissa että kiviastioissa.'"</span> <span class="verse"><a name="20">20</a>Ja Mooses ja Aaron tekivät, niinkuin Herra oli käskenyt. Hän kohotti  sauvan ja löi Niilivirran veteen faraon ja hänen palvelijainsa nähden;  ja kaikki vesi, joka virrassa oli, muuttui vereksi.</span> <span class="verse"><a name="21">21</a>Ja kalat virrassa kuolivat, ja virta haisi, niin että egyptiläiset  eivät saattaneet juoda vettä virrasta; ja verta oli kaikkialla Egyptin  maassa.</span> <span class="verse"><a name="22">22</a>Mutta Egyptin tietäjät tekivät samoin taioillansa. Ja faraon sydän  paatui, eikä hän kuullut heitä, niinkuin Herra oli sanonutkin.</span> <span class="verse"><a name="23">23</a>Ja farao kääntyi ja palasi kotiinsa eikä välittänyt tästäkään.</span> <span class="verse"><a name="24">24</a>Mutta kaikki egyptiläiset kaivoivat Niilivirran ympäriltä vettä  juodaksensa; sillä he eivät voineet juoda virran vettä.</span> <span class="verse"><a name="25">25</a>Ja näin oli kulunut seitsemän päivää siitä, kun Herra oli lyönyt  Niilivirtaa.</span> </p></div</div></div></body></html>