<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 22</strong></div><p><span class="verse"><a name="1">1</a>"Jos joku varastaa härän tai lampaan ja teurastaa tahi myy sen,  antakoon viisi raavasta yhdestä härästä ja neljä lammasta yhdestä  lampaasta.</span> <span class="verse"><a name="2">2</a>Jos varas tavataan murtautumasta sisälle ja lyödään kuoliaaksi, ei  tappaja ole vereen vikapää.</span> <span class="verse"><a name="3">3</a>Mutta jos aurinko jo oli noussut, niin tappaja on vereen vikapää.  Varas maksakoon korvauksen; mutta jos hänellä ei ole mitään, niin  myytäköön hänet varastamansa tavaran korvaukseksi.</span> <span class="verse"><a name="4">4</a>Jos varastettu eläin, olipa se härkä, aasi tai lammas, tavataan hänen  hallustaan elävänä, niin korvatkoon sen kaksinkertaisesti.</span> <span class="verse"><a name="5">5</a>Jos joku turmelee toiselta pellon tai viinitarhan päästämällä siihen  karjansa ja syöttämällä sitä toisen pellossa, antakoon korvaukseksi  peltonsa tai viinitarhansa parhaimman kasvun.</span> <span class="verse"><a name="6">6</a>Jos tuli pääsee irti ja tarttuu orjantappuroihin ja jos kuhilaat tai  vilja tai pelto palaa, niin korvatkoon vahingon se, joka on kulovalkean  sytyttänyt.</span> <span class="verse"><a name="7">7</a>Jos joku antaa toiselle rahaa tai tavaraa säilytettäväksi ja se  varastetaan tämän talosta, niin varas, jos hänet tavataan, korvatkoon  sen kaksinkertaisesti.</span> <span class="verse"><a name="8">8</a>Mutta jos varasta ei tavata, astukoon talon omistaja Jumalan eteen ja  vannokoon, ettei hän ole kädellänsä kajonnut toisen omaan.</span> <span class="verse"><a name="9">9</a>Jokaisessa anastusasiassa, koskipa se härkää tai aasia tai lammasta  tai vaatetta tai mitä tahansa kadonnutta, josta joku sanoo: 'Tämä se  on', tulkoon kummankin asia Jumalan eteen; ja se, jonka Jumala tuomitsee  syylliseksi, korvatkoon toiselle kaksinkertaisesti.</span> <span class="verse"><a name="10">10</a>Jos joku antaa toiselle aasin tai härän tai lampaan tai minkä  eläimen tahansa säilytettäväksi ja se kuolee tai vahingoittuu tai  ryöstetään pois kenenkään näkemättä,</span> <span class="verse"><a name="11">11</a>niin vala Herran edessä ratkaiskoon heidän välillään, onko toinen  kädellänsä kajonnut toisen omaan; omistaja hyväksyköön valan, ja toinen  olkoon korvauksesta vapaa.</span> <span class="verse"><a name="12">12</a>Mutta jos se on häneltä varastettu, korvatkoon sen omistajalle.</span> <span class="verse"><a name="13">13</a>Jos se on raadeltu, tuokoon sen esiin todistukseksi, eikä hänen  tarvitse raadeltua korvata.</span> <span class="verse"><a name="14">14</a>Jos joku lainaa toiselta elukan ja se vahingoittuu tai kuolee eikä  sen omistaja ole saapuvilla, korvatkoon sen.</span> <span class="verse"><a name="15">15</a>Jos sen omistaja on saapuvilla, ei tarvitse korvausta maksaa; jos se  oli vuokralla, olkoon vuokra korvauksena.</span> <span class="verse"><a name="16">16</a>Jos joku viettelee neitsyen, joka ei ole kihlattu, ja makaa hänet,  maksakoon hänestä morsiamenhinnan ja ottakoon hänet vaimokseen.</span> <span class="verse"><a name="17">17</a>Jos isä kieltäytyy antamasta häntä hänelle, maksakoon mies rahassa  morsiamenhinnan niinkuin neitsyestä.</span> <span class="verse"><a name="18">18</a>Velhonaisen älä salli elää.</span> <span class="verse"><a name="19">19</a>Jokainen, joka sekaantuu eläimeen, rangaistakoon kuolemalla.</span> <span class="verse"><a name="20">20</a>Joka uhraa muille jumalille kuin Herralle, ainoalle, olkoon vihitty  tuhon omaksi.</span> <span class="verse"><a name="21">21</a>Älä sorra äläkä ahdista muukalaista, sillä te olette itse olleet  muukalaisina Egyptin maassa.</span> <span class="verse"><a name="22">22</a>Älkää sortako leskeä tai orpoa.</span> <span class="verse"><a name="23">23</a>Sillä jos sinä sorrat heitä ja he huutavat minua avuksensa, niin  minä totisesti kuulen heidän huutonsa,</span> <span class="verse"><a name="24">24</a>ja minun vihani syttyy, ja minä surmaan teidät miekalla, niin että  teidän vaimonne joutuvat leskiksi ja lapsenne orvoiksi.</span> <span class="verse"><a name="25">25</a>Jos lainaat rahaa jollekin minun kansastani, jollekin köyhälle, joka  on sinun luonasi, niin älä menettele koronkiskurin tavoin häntä kohtaan.  Älkää panko korkoa hänen maksettavakseen.</span> <span class="verse"><a name="26">26</a>Jos sinä olet lähimmäiseltäsi ottanut pantiksi vaipan, anna se  hänelle takaisin, ennenkuin aurinko laskee;</span> <span class="verse"><a name="27">27</a>sillä se on hänen ainoa peitteensä, johon hän käärii ruumiinsa.  Missä hän muutoin makaisi? Ja jos hän huutaa minua avukseen, kuulen minä  häntä, sillä minä olen laupias.</span> <span class="verse"><a name="28">28</a>Jumalaa älä herjaa, ja kansasi ruhtinasta älä kiroa.</span> <span class="verse"><a name="29">29</a>Älä viivyttele antamasta antia vilja- ja mehusatosi runsaudesta.  Esikoinen pojistasi anna minulle.</span> <span class="verse"><a name="30">30</a>Samoin tee raavaittesi ja lampaittesi ensiksisyntyneelle.  Seitsemän  päivää se olkoon emänsä kanssa; kahdeksantena päivänä anna se minulle.</span> <span class="verse"><a name="31">31</a>Ja te olkaa minulle pyhä kansa. Älkää syökö kedolla raadellun  eläimen lihaa, vaan heittäkää se koirille."</span> </p></div</div></div></body></html>