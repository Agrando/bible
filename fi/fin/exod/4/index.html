<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 4</strong></div><p><span class="verse"><a name="1">1</a>Mooses vastasi ja sanoi: "Katso, he eivät usko minua eivätkä kuule  minua, vaan sanovat: 'Ei Herra ole sinulle ilmestynyt'".</span> <span class="verse"><a name="2">2</a>Herra sanoi hänelle: "Mikä sinulla on kädessäsi?" Hän vastasi:  "Sauva".</span> <span class="verse"><a name="3">3</a>Hän sanoi: "Heitä se maahan". Ja hän heitti sen maahan, ja se muuttui  käärmeeksi; ja Mooses pakeni sitä.</span> <span class="verse"><a name="4">4</a>Mutta Herra sanoi Moosekselle: "Ojenna kätesi ja tartu sen pyrstöön".  Niin hän ojensi kätensä ja tarttui siihen, ja se muuttui sauvaksi hänen  kädessänsä.</span> <span class="verse"><a name="5">5</a>- "Siitä he uskovat, että Herra, heidän isiensä Jumala, Aabrahamin  Jumala, Iisakin Jumala ja Jaakobin Jumala, on sinulle ilmestynyt".</span> <span class="verse"><a name="6">6</a>Ja Herra sanoi vielä hänelle: "Pistä kätesi poveesi". Ja hän pisti  kätensä poveensa. Ja kun hän veti sen ulos, niin katso, hänen kätensä  oli pitalista valkoinen niinkuin lumi.</span> <span class="verse"><a name="7">7</a>Ja hän sanoi: "Pistä kätesi takaisin poveesi". Ja hän pisti kätensä  takaisin poveensa. Ja kun hän veti sen ulos povestansa, niin katso, se  oli taas niinkuin hänen muukin ihonsa.</span> <span class="verse"><a name="8">8</a>Herra sanoi: "Jos he eivät usko sinua eivätkä tottele ensimmäistä  tunnustekoa, niin he uskovat toisen tunnusteon.</span> <span class="verse"><a name="9">9</a>Mutta jos he eivät usko näitäkään kahta tunnustekoa eivätkä kuule  sinua, niin ota vettä Niilivirrasta ja kaada kuivalle maalle, niin se  vesi, jonka virrasta otat, on muuttuva vereksi kuivalla maalla."</span> <span class="verse"><a name="10">10</a>Niin Mooses sanoi Herralle: "Oi Herra, minä en ole puhetaitoinen  mies; en ole ollut ennen enkä senkään jälkeen, kuin sinä puhuit  palvelijallesi; sillä minulla on hidas puhe ja kankea kieli".</span> <span class="verse"><a name="11">11</a>Ja Herra sanoi hänelle: "Kuka on antanut ihmiselle suun, tahi kuka  tekee mykän tai kuuron, näkevän tai sokean? Enkö minä, Herra?</span> <span class="verse"><a name="12">12</a>Mene siis nyt, minä olen sinun suusi apuna ja opetan sinulle, mitä  sinun on puhuttava."</span> <span class="verse"><a name="13">13</a>Mutta hän sanoi: "Oi Herra, lähetä kuka muu tahansa!"</span> <span class="verse"><a name="14">14</a>Niin Herra vihastui Moosekseen ja sanoi: "Eikö sinulla ole veljesi  Aaron, leeviläinen? Minä tiedän, että hän osaa puhua. Ja katso, hän  tuleekin sinua vastaan; ja kun hän näkee sinut, iloitsee hän  sydämestänsä.</span> <span class="verse"><a name="15">15</a>Ja puhu sinä hänelle ja pane sanat hänen suuhunsa. Ja minä olen  sinun suusi apuna ja hänen suunsa apuna ja opetan teille, mitä teidän on  tehtävä.</span> <span class="verse"><a name="16">16</a>Ja hän on puhuva sinun puolestasi kansalle; niin hän on oleva  sinulla suuna, ja sinä olet oleva hänellä jumalana.</span> <span class="verse"><a name="17">17</a>Ja ota käteesi tämä sauva, jolla olet tekevä nuo tunnusteot."</span> <span class="verse"><a name="18">18</a>Niin Mooses tuli takaisin appensa Jetron luo ja sanoi hänelle: "Anna  minun mennä takaisin veljieni tykö Egyptiin, katsomaan, ovatko he vielä  elossa". Jetro sanoi Moosekselle: "Mene rauhassa".</span> <span class="verse"><a name="19">19</a>Ja Herra sanoi Moosekselle Midianissa: "Mene takaisin Egyptiin,  sillä kaikki ne ovat kuolleet, jotka väijyivät sinun henkeäsi".</span> <span class="verse"><a name="20">20</a>Niin Mooses otti vaimonsa ja poikansa ja pani heidät aasin selkään  ja palasi Egyptin maahan; ja Mooses otti käteensä Jumalan sauvan.</span> <span class="verse"><a name="21">21</a>Ja Herra sanoi Moosekselle: "Kun tulet takaisin Egyptiin, niin  katso, että teet faraon edessä kaikki ne ihmeet, jotka minä olen pannut  sinun käteesi. Mutta minä paadutan hänen sydämensä, niin että hän ei  päästä kansaa.</span> <span class="verse"><a name="22">22</a>Sano silloin faraolle: 'Näin sanoo Herra: Israel on minun  esikoispoikani;</span> <span class="verse"><a name="23">23</a>sentähden minä sanon sinulle: Päästä minun poikani palvelemaan  minua. Mutta jos kieltäydyt päästämästä häntä, niin katso, minä tapan  sinun esikoispoikasi.'"</span> <span class="verse"><a name="24">24</a>Ja matkan varrella yöpaikassa tapahtui, että Herra kävi hänen  kimppuunsa ja tahtoi surmata hänet.</span> <span class="verse"><a name="25">25</a>Silloin Sippora otti terävän kiven ja leikkasi pois poikansa  esinahan, kosketti sillä Moosesta alhaalta ja sanoi: "Sinä olet minun  veriylkäni".</span> <span class="verse"><a name="26">26</a>Niin hän jätti hänet rauhaan. Silloin Sippora sanoi: "Veriylkä  ympärileikkauksen kautta".</span> <span class="verse"><a name="27">27</a>Ja Herra sanoi Aaronille: "Mene Moosesta vastaan erämaahan". Ja hän  meni ja kohtasi hänet Jumalan vuorella ja suuteli häntä.</span> <span class="verse"><a name="28">28</a>Ja Mooses kertoi Aaronille kaikki, mitä Herra oli puhunut  lähettäessään hänet, ja kaikki ne tunnusteot, jotka hän oli käskenyt  hänen tehdä.</span> <span class="verse"><a name="29">29</a>Niin Mooses ja Aaron menivät ja kokosivat kaikki israelilaisten  vanhimmat.</span> <span class="verse"><a name="30">30</a>Ja Aaron puhui kaikki, mitä Herra oli Moosekselle sanonut, ja Mooses  teki tunnusteot kansan silmien edessä.</span> <span class="verse"><a name="31">31</a>Ja kansa uskoi. Ja kun he kuulivat, että Herra oli pitänyt huolta  israelilaisista ja nähnyt heidän kurjuutensa, kumartuivat he maahan ja  rukoilivat.</span> </p></div</div></div></body></html>