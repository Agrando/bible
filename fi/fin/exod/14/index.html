<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 14</strong></div><p><span class="verse"><a name="1">1</a>Herra puhui Moosekselle sanoen:</span> <span class="verse"><a name="2">2</a>"Sano israelilaisille, että he kääntyvät takaisin ja leiriytyvät  Pii-Hahirotin kohdalle Migdolin ja meren välille; leiriytykää vastapäätä  Baal-Sefonia meren rannalle.</span> <span class="verse"><a name="3">3</a>Ja farao on ajatteleva, että israelilaiset ovat eksyneet maassa ja  että erämaa on saartanut heidät.</span> <span class="verse"><a name="4">4</a>Ja minä paadutan faraon sydämen, niin että hän ajaa heitä takaa;  mutta minä näytän kunniani tuhoamalla faraon ja koko hänen  sotajoukkonsa; ja niin egyptiläiset tulevat tietämään, että minä olen  Herra." Ja he tekivät niin.</span> <span class="verse"><a name="5">5</a>Kun Egyptin kuninkaalle ilmoitettiin, että kansa oli paennut, muuttui  faraon ja hänen palvelijainsa mieli kansaa kohtaan, ja he sanoivat:  "Mitä teimmekään, kun päästimme Israelin meitä palvelemasta!"</span> <span class="verse"><a name="6">6</a>Ja hän valjastutti hevoset sotavaunujensa eteen ja otti väkensä  mukaansa;</span> <span class="verse"><a name="7">7</a>ja hän otti kuudetsadat valitut sotavaunut sekä kaikki muut Egyptin  sotavaunut ynnä vaunusoturit niihin kaikkiin.</span> <span class="verse"><a name="8">8</a>Sillä Herra paadutti faraon, Egyptin kuninkaan, sydämen, niin että  hän lähti ajamaan takaa israelilaisia, vaikka israelilaiset olivat  lähteneet matkaan voimallisen käden suojassa.</span> <span class="verse"><a name="9">9</a>Ja egyptiläiset, kaikki faraon hevoset, sotavaunut ja ratsumiehet ja  koko hänen sotajoukkonsa, ajoivat heitä takaa ja saavuttivat heidät  leiriytyneinä meren rannalle, Pii-Hahirotin kohdalle, vastapäätä  Baal-Sefonia.</span> <span class="verse"><a name="10">10</a>Ja kun farao oli lähellä, nostivat israelilaiset silmänsä ja  näkivät, että egyptiläiset olivat tulossa heidän jäljessänsä.  Silloin  israelilaiset peljästyivät kovin ja huusivat Herraa.</span> <span class="verse"><a name="11">11</a>Ja he sanoivat Moosekselle: "Eikö Egyptissä ollut hautoja, kun toit  meidät tänne erämaahan kuolemaan? Mitä teit meille, kun johdatit meidät  pois Egyptistä!</span> <span class="verse"><a name="12">12</a>Emmekö sanoneet tätä sinulle Egyptissä? Sanoimmehan: Anna meidän  olla rauhassa, että palvelisimme egyptiläisiä. Sillä parempi olisi ollut  palvella egyptiläisiä kuin kuolla erämaahan."</span> <span class="verse"><a name="13">13</a>Mooses vastasi kansalle: "Älkää peljätkö; pysykää paikoillanne, niin  te näette, minkä pelastuksen Herra tänä päivänä antaa teille; sillä  sellaista, minkä näette egyptiläisille tapahtuvan tänä päivänä, ette  koskaan enää tule näkemään.</span> <span class="verse"><a name="14">14</a>Herra sotii teidän puolestanne, ja te olkaa hiljaa."</span> <span class="verse"><a name="15">15</a>Ja Herra sanoi Moosekselle: "Miksi huudat minulle? Sano  israelilaisille, että he lähtevät liikkeelle.</span> <span class="verse"><a name="16">16</a>Mutta sinä nosta sauvasi ja ojenna kätesi meren yli ja halkaise se,  niin että israelilaiset voivat käydä meren poikki kuivaa myöten.</span> <span class="verse"><a name="17">17</a>Ja katso, minä paadutan egyptiläisten sydämet, niin että he tulevat  heidän perässänsä; minä näytän kunniani tuhoamalla faraon ja koko hänen  sotajoukkonsa, hänen sotavaununsa ja ratsumiehensä.</span> <span class="verse"><a name="18">18</a>Ja egyptiläiset tulevat tietämään, että minä olen Herra, kun minä  näytän kunniani tuhoamalla faraon, hänen sotavaununsa ja ratsumiehensä."</span> <span class="verse"><a name="19">19</a>Niin Jumalan enkeli, joka oli kulkenut Israelin joukon edellä,  siirtyi kulkemaan heidän takanansa; ja pilvenpatsas siirtyi heidän  edeltänsä ja asettui heidän taaksensa</span> <span class="verse"><a name="20">20</a>ja tuli egyptiläisten joukon ja Israelin joukon väliin; ja pilvi oli  pimeä noille ja valaisi yön näille. Näin koko yönä toinen joukko ei  voinut lähestyä toista.</span> <span class="verse"><a name="21">21</a>Ja Mooses ojensi kätensä meren yli. Niin Herra saattoi vahvalla  itätuulella, joka puhalsi koko yön, meren väistymään ja muutti meren  kuivaksi maaksi; ja vesi jakautui kahtia.</span> <span class="verse"><a name="22">22</a>Ja israelilaiset kulkivat meren poikki kuivaa myöten, ja vesi oli  heillä muurina sekä oikealla että vasemmalla puolella.</span> <span class="verse"><a name="23">23</a>Ja egyptiläiset, kaikki faraon hevoset, hänen sotavaununsa ja  ratsumiehensä, ajoivat heitä takaa ja tulivat heidän perässänsä keskelle  merta.</span> <span class="verse"><a name="24">24</a>Kun aamuvartio tuli, katsahti Herra egyptiläisten joukkoa  tulenpatsaasta ja pilvestä ja saattoi hämminkiin egyptiläisten joukon.</span> <span class="verse"><a name="25">25</a>Ja hän antoi heidän vaunujensa pyöräin irtautua, niin että heille  kävi vaikeaksi päästä eteenpäin. Niin egyptiläiset sanoivat: "Paetkaamme  Israelia, sillä Herra sotii heidän puolestansa egyptiläisiä vastaan".</span> <span class="verse"><a name="26">26</a>Mutta Herra sanoi Moosekselle: "Ojenna kätesi meren yli, että vedet  palautuisivat ja peittäisivät egyptiläiset, heidän sotavaununsa ja  ratsumiehensä".</span> <span class="verse"><a name="27">27</a>Niin Mooses ojensi kätensä meren yli, ja aamun koittaessa meri  palasi paikoillensa, egyptiläisten paetessa sitä vastaan; ja Herra  syöksi egyptiläiset keskelle merta.</span> <span class="verse"><a name="28">28</a>Ja vedet palasivat ja peittivät sotavaunut ja ratsumiehet, koko  faraon sotajoukon, joka oli seurannut heitä mereen; ei yksikään heistä  pelastunut.</span> <span class="verse"><a name="29">29</a>Mutta israelilaiset kulkivat kuivaa myöten meren poikki, ja vesi oli  heillä muurina sekä oikealla että vasemmalla puolella.</span> <span class="verse"><a name="30">30</a>Niin Herra pelasti Israelin sinä päivänä egyptiläisten käsistä, ja  Israel näki egyptiläiset kuolleina meren rannalla.</span> <span class="verse"><a name="31">31</a>Ja Israel näki sen suuren teon, jonka Herra teki tuhotessaan  egyptiläiset. Silloin kansa pelkäsi Herraa ja uskoi Herraan ja uskoi  hänen palvelijaansa Moosesta.</span> </p></div</div></div></body></html>