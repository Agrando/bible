<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 37</strong></div><p><span class="verse"><a name="1">1</a>Ja Besalel teki arkin akasiapuusta, puolenkolmatta kyynärän pituisen,  puolentoista kyynärän levyisen ja puolentoista kyynärän korkuisen.</span> <span class="verse"><a name="2">2</a>Ja hän päällysti sen puhtaalla kullalla sisältä ja ulkoa ja teki  siihen kultareunuksen yltympäri.</span> <span class="verse"><a name="3">3</a>Ja hän valoi siihen neljä kultarengasta, sen neljään kulmaan, niin  että kaksi rengasta tuli sen toiselle puolelle ja kaksi rengasta sen  toiselle puolelle.</span> <span class="verse"><a name="4">4</a>Ja hän teki korennot akasiapuusta ja päällysti ne kullalla.</span> <span class="verse"><a name="5">5</a>Ja hän pisti arkin sivuilla oleviin renkaisiin korennot, joilla arkki  oli kannettava.</span> <span class="verse"><a name="6">6</a>Ja hän teki armoistuimen puhtaasta kullasta, puoltakolmatta kyynärää  pitkän ja puoltatoista kyynärää leveän.</span> <span class="verse"><a name="7">7</a>Ja hän teki kaksi kultakerubia, kohotakoista tekoa, armoistuimen  molempiin päihin,</span> <span class="verse"><a name="8">8</a>toisen kerubin toiseen päähän ja toisen kerubin toiseen päähän.  Armoistuimesta kohoaviksi hän teki kerubit, sen kumpaankin päähän.</span> <span class="verse"><a name="9">9</a>Ja kerubit levittivät siipensä ylöspäin, niin että ne peittivät  siivillänsä armoistuimen, ja niiden kasvot olivat vastakkain; kerubien  kasvot olivat käännetyt armoistuinta kohti.</span> <span class="verse"><a name="10">10</a>Hän teki myös pöydän akasiapuusta, kahta kyynärää pitkän, kyynärää  leveän ja puoltatoista kyynärää korkean.</span> <span class="verse"><a name="11">11</a>Ja hän päällysti sen puhtaalla kullalla ja teki siihen  kultareunuksen yltympäri.</span> <span class="verse"><a name="12">12</a>Ja hän teki sen ympäri kämmenen korkuisen listan, ja listan ympäri  kultareunuksen.</span> <span class="verse"><a name="13">13</a>Ja hän valoi siihen neljä kultarengasta ja kiinnitti renkaat neljään  kulmaan, sen neljän jalan kohdalle.</span> <span class="verse"><a name="14">14</a>Renkaat olivat juuri listan alla niiden korentojen pitiminä, joilla  pöytä oli kannettava.</span> <span class="verse"><a name="15">15</a>Ja hän teki korennot akasiapuusta ja päällysti ne kullalla; ja  niillä oli pöytä kannettava.</span> <span class="verse"><a name="16">16</a>Hän teki puhtaasta kullasta pöydällä pidettävät astiat: vadit ja  kupit, maljat ja kannut, joista juomauhri vuodatetaan.</span> <span class="verse"><a name="17">17</a>Hän teki myös seitsenhaaraisen lampun puhtaasta kullasta.  Kohotakoista tekoa hän teki seitsenhaaraisen lampun jalkoineen ja  varsineen; sen kukkakuvut, nuput kukkalehtineen, olivat samaa kappaletta  kuin se.</span> <span class="verse"><a name="18">18</a>Kuusi haaraa lähti lampun sivuista, kolme haaraa toisesta sivusta ja  kolme haaraa toisesta sivusta.</span> <span class="verse"><a name="19">19</a>Toisessa haarassa oli kolme mantelinkukan muotoista kukkakupua,  nuppua kukkalehtineen, ja toisessa haarassa samoin kolme mantelinkukan  muotoista kukkakupua, nuppua kukkalehtineen; näin oli jokaisessa  kuudessa haarassa, jotka lampusta lähtivät.</span> <span class="verse"><a name="20">20</a>Mutta itse seitsenhaaraisessa lampussa oli neljä mantelinkukan  muotoista kukkakupua, nuppua kukkalehtineen.</span> <span class="verse"><a name="21">21</a>Yksi nuppu oli aina jokaisen haaraparin alla niistä kuudesta  haarasta, jotka lampusta lähtivät.</span> <span class="verse"><a name="22">22</a>Nuput ja haarat olivat samaa kappaletta kuin se; se oli kokonaan  samaa kohotakoista tekoa, puhdasta kultaa.</span> <span class="verse"><a name="23">23</a>Ja hän teki siihen seitsemän lamppua ja siihen kuuluvat lamppusakset  ja karstakupit puhtaasta kullasta.</span> <span class="verse"><a name="24">24</a>Yhdestä talentista puhdasta kultaa hän teki sekä sen että kaikki sen  kalut.</span> <span class="verse"><a name="25">25</a>Hän teki myös suitsutusalttarin akasiapuusta, kyynärän pituisen ja  kyynärän levyisen, siis neliskulmaisen, ja kahta kyynärää korkean; sen  sarvet olivat samaa kappaletta kuin se.</span> <span class="verse"><a name="26">26</a>Ja hän päällysti sen puhtaalla kullalla, sekä sen levyn että sivut  ympärinsä ja sen sarvet; ja hän teki kultareunuksen sen ympäri.</span> <span class="verse"><a name="27">27</a>Ja hän teki siihen kaksi kultarengasta reunuksen alle molemmin  puolin, molempiin sivuihin, niiden korentojen pitimiksi, joilla alttari  oli kannettava.</span> <span class="verse"><a name="28">28</a>Ja korennotkin hän teki akasiapuusta ja päällysti ne kullalla.</span> <span class="verse"><a name="29">29</a>Ja hän teki pyhän voiteluöljyn ja puhtaan, hyvänhajuisen  suitsukkeen, jollaista voiteensekoittaja valmistaa.</span> </p></div</div></div></body></html>