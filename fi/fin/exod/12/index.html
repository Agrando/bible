<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 12</strong></div><p><span class="verse"><a name="1">1</a>Ja Herra puhui Moosekselle ja Aaronille Egyptin maassa sanoen:</span> <span class="verse"><a name="2">2</a>"Tämä kuukausi olkoon teillä kuukausista ensimmäinen; siitä alottakaa  vuoden kuukaudet.</span> <span class="verse"><a name="3">3</a>Puhukaa koko Israelin kansalle ja sanokaa: Tämän kuun kymmenentenä  päivänä ottakoon kukin perheenisäntä itsellensä karitsan, yhden karitsan  joka perhekuntaa kohti.</span> <span class="verse"><a name="4">4</a>Mutta jos perhe on liian pieni koko karitsaa syömään, niin ottakoon  lähimmän naapurinsa kanssa yhteisen karitsan, henkilöluvun mukaan.  Karitsaa kohti laskekaa niin monta, että voivat sen syödä.</span> <span class="verse"><a name="5">5</a>Ja karitsanne olkoon virheetön, vuoden vanha urospuoli; lampaista tai  vuohista se ottakaa.</span> <span class="verse"><a name="6">6</a>Ja pitäkää se tallella neljänteentoista päivään tätä kuuta; silloin  Israelin koko seurakunta teurastakoon sen iltahämärässä.</span> <span class="verse"><a name="7">7</a>Ja he ottakoot sen verta ja sivelkööt sillä molemmat pihtipielet ja  ovenpäällisen niissä taloissa, joissa he sitä syövät.</span> <span class="verse"><a name="8">8</a>Ja he syökööt lihan samana yönä; tulessa paistettuna, happamattoman  leivän ja katkerain yrttien kanssa he sen syökööt.</span> <span class="verse"><a name="9">9</a>Älkää syökö siitä mitään raakana tai vedessä keitettynä, vaan tulessa  paistettuna päineen, jalkoineen ja sisälmyksineen.</span> <span class="verse"><a name="10">10</a>Älkääkä jättäkö siitä mitään huomenaamuksi; mutta jos jotakin siitä  jäisi huomenaamuksi, niin polttakaa se tulessa.</span> <span class="verse"><a name="11">11</a>Ja syökää se näin: kupeet vyötettyinä, kengät jalassanne ja sauva  kädessänne; ja syökää se kiiruusti. Tämä on pääsiäinen Herran kunniaksi.</span> <span class="verse"><a name="12">12</a>Sillä minä kuljen sinä yönä kautta Egyptin maan ja surmaan kaikki  esikoiset Egyptin maassa, sekä ihmiset että eläimet, ja panen toimeen  rangaistustuomion, jonka minä olen langettanut kaikista Egyptin  jumalista. Minä olen Herra.</span> <span class="verse"><a name="13">13</a>Ja veri on oleva merkki, teille suojelukseksi, taloissa, joissa  olette; sillä kun minä näen veren, niin minä menen teidän ohitsenne,  eikä rangaistus ole tuhoava teitä, kun minä rankaisen Egyptin maata.</span> <span class="verse"><a name="14">14</a>Ja tämä päivä olkoon teille muistopäivä, ja viettäkää sitä Herran  juhlana; sukupolvesta sukupolveen viettäkää sitä ikuisena säädöksenä.</span> <span class="verse"><a name="15">15</a>Seitsemän päivää syökää happamatonta leipää; jo ensimmäisenä päivänä  korjatkaa pois hapan taikina taloistanne. Sillä jokainen, joka hapanta  syö, ensimmäisestä päivästä seitsemänteen päivään asti, hävitettäköön  Israelista.</span> <span class="verse"><a name="16">16</a>Ensimmäisenä päivänä pitäkää pyhä kokous ja samoin myös  seitsemäntenä päivänä pyhä kokous. Mitään työtä älköön tehtäkö niinä  päivinä; ainoastaan se, mitä kukin tarvitsee ruuaksi, ainoastaan se  valmistettakoon.</span> <span class="verse"><a name="17">17</a>Ja pitäkää tätä happamattoman leivän juhlaa, sillä juuri sinä  päivänä minä vein teidän joukkonne pois Egyptin maasta; sentähden  pitäkää tätä päivää, sukupolvesta sukupolveen, ikuisena säädöksenä.</span> <span class="verse"><a name="18">18</a>Ensimmäisessä kuussa, kuukauden neljäntenätoista päivänä, ehtoolla,  syökää happamatonta leipää, ja niin tehkää aina saman kuun  yhdennenkolmatta päivän ehtooseen asti.</span> <span class="verse"><a name="19">19</a>Seitsemään päivään älköön hapanta taikinaa olko teidän taloissanne;  sillä jokainen, joka hapanta leipää syö, hävitettäköön Israelin  kansasta, olipa hän muukalainen tai maassasyntynyt.</span> <span class="verse"><a name="20">20</a>Älkää syökö mitään hapanta, vaan syökää happamatonta leipää, missä  asuttekin."</span> <span class="verse"><a name="21">21</a>Ja Mooses kutsui kaikki Israelin vanhimmat ja sanoi heille: "Menkää  ja ottakaa lammas kutakin perhekuntaanne kohti ja teurastakaa  pääsiäislammas.</span> <span class="verse"><a name="22">22</a>Ja ottakaa isoppikimppu, kastakaa se vereen, joka on maljassa, ja  sivelkää ovenpäällinen ja molemmat pihtipielet sillä verellä, joka on  maljassa. Älköönkä kukaan menkö ulos talonsa ovesta ennen aamua.</span> <span class="verse"><a name="23">23</a>Sillä Herra kulkee rankaisemassa egyptiläisiä; mutta kun Herra näkee  veren ovenpäällisessä ja molemmissa pihtipielissä, menee hän sen oven  ohi eikä salli tuhoojan tulla teidän taloihinne teitä vitsauksella  lyömään.</span> <span class="verse"><a name="24">24</a>Noudattakaa tätä; se olkoon ikuinen säädös sinulle ja sinun  lapsillesi.</span> <span class="verse"><a name="25">25</a>Ja kun te tulette siihen maahan, jonka Herra on teille antava,  niinkuin hän on sanonut, niin noudattakaa näitä menoja.</span> <span class="verse"><a name="26">26</a>Kun sitten lapsenne kysyvät teiltä: 'Mitä nämä menot merkitsevät?'</span> <span class="verse"><a name="27">27</a>niin vastatkaa: 'Tämä on pääsiäisuhri Herralle, joka meni  israelilaisten talojen ohi Egyptissä, kun hän rankaisi egyptiläisiä,  mutta säästi meidän kotimme'." Silloin kansa kumartui maahan ja rukoili.</span> <span class="verse"><a name="28">28</a>Ja israelilaiset menivät ja tekivät, niinkuin Herra oli Moosekselle  ja Aaronille käskyn antanut; niin he tekivät.</span> <span class="verse"><a name="29">29</a>Ja puoliyön aikana tapahtui, että Herra surmasi kaikki Egyptin maan  esikoiset, valtaistuimellaan istuvan faraon esikoisesta vankikuopassa  olevan vangin esikoiseen asti, ynnä kaikki karjan esikoiset.</span> <span class="verse"><a name="30">30</a>Niin farao nousi sinä yönä ja kaikki hänen palvelijansa ynnä kaikki  egyptiläiset, ja kova valitus oli Egyptissä; sillä ei ollut yhtään  taloa, jossa ei ollut kuollutta.</span> <span class="verse"><a name="31">31</a>Ja hän kutsutti yöllä Mooseksen ja Aaronin ja sanoi: "Nouskaa ja  menkää pois minun kansani joukosta, sekä te että israelilaiset; menkää  ja palvelkaa Herraa, niinkuin olette puhuneet.</span> <span class="verse"><a name="32">32</a>Ottakaa myös lampaanne ja karjanne mukaanne, niinkuin olette  puhuneet, ja menkää ja rukoilkaa minullekin siunausta."</span> <span class="verse"><a name="33">33</a>Ja egyptiläiset ahdistivat kansaa jouduttaaksensa heidän lähtöänsä  maasta pois, sillä he ajattelivat: "Me kuolemme kaikki".</span> <span class="verse"><a name="34">34</a>Ja kansa otti taikinansa, ennenkuin se oli hapannut, ja kantoi  taikinakaukalonsa vaippoihin käärittyinä olkapäillään.</span> <span class="verse"><a name="35">35</a>Ja israelilaiset olivat tehneet Mooseksen sanan mukaan: he olivat  pyytäneet egyptiläisiltä hopea- ja kultakaluja sekä vaatteita.</span> <span class="verse"><a name="36">36</a>Ja Herra oli antanut kansan päästä egyptiläisten suosioon, niin että  nämä suostuivat heidän pyyntöönsä; ja niin he veivät saalista  egyptiläisiltä.</span> <span class="verse"><a name="37">37</a>Ja israelilaiset lähtivät liikkeelle ja kulkivat Ramseksesta  Sukkotiin; heitä oli noin kuusisataa tuhatta jalkamiestä, paitsi vaimoja  ja lapsia.</span> <span class="verse"><a name="38">38</a>Ja myös paljon sekakansaa meni heidän kanssansa, sekä lampaita ja  raavaskarjaa suuret laumat.</span> <span class="verse"><a name="39">39</a>Ja he leipoivat siitä taikinasta, jonka olivat tuoneet Egyptistä,  happamattomia leipiä; sillä se ei ollut hapannut, kun heidät  karkoitettiin Egyptistä. He eivät olleet saaneet viipyä, eivätkä he  myöskään olleet valmistaneet itsellensä evästä.</span> <span class="verse"><a name="40">40</a>Mutta aika, jonka israelilaiset olivat asuneet Egyptissä, oli  neljäsataa kolmekymmentä vuotta.</span> <span class="verse"><a name="41">41</a>Kun ne neljäsataa kolmekymmentä vuotta olivat kuluneet, niin juuri  sinä päivänä kaikki Herran joukot lähtivät Egyptin maasta.</span> <span class="verse"><a name="42">42</a>Valvontayö Herran kunniaksi on tämä yö, koska hän silloin vei heidät  pois Egyptin maasta; tämän yön kaikki israelilaiset valvokoot Herran  kunniaksi, sukupolvesta sukupolveen.</span> <span class="verse"><a name="43">43</a>Ja Herra sanoi Moosekselle ja Aaronille: "Tämä on säädös  pääsiäislampaasta: Kukaan muukalainen älköön siitä syökö;</span> <span class="verse"><a name="44">44</a>mutta jokainen rahalla ostettu orja syököön siitä, kunhan olet  ympärileikannut hänet.</span> <span class="verse"><a name="45">45</a>Loinen ja päiväpalkkalainen älkööt siitä syökö.</span> <span class="verse"><a name="46">46</a>Samassa talossa se syötäköön; älköön mitään siitä lihasta vietäkö  talosta ulos, älkääkä siitä luuta rikkoko.</span> <span class="verse"><a name="47">47</a>Koko Israelin seurakunta viettäköön sitä ateriaa.</span> <span class="verse"><a name="48">48</a>Ja jos joku muukalainen asuu sinun luonasi ja tahtoo viettää  pääsiäistä Herran kunniaksi, niin ympärileikkauttakoon kaikki  miehenpuolensa ja sitten käyköön sitä viettämään ja olkoon silloin  niinkuin maassasyntynyt. Mutta yksikään ympärileikkaamaton älköön siitä  syökö.</span> <span class="verse"><a name="49">49</a>Sama laki olkoon maassasyntyneellä ja muukalaisella, joka asuu  teidän keskuudessanne."</span> <span class="verse"><a name="50">50</a>Ja kaikki israelilaiset tekivät, niinkuin Herra oli Moosekselle ja  Aaronille käskyn antanut; niin he tekivät. Ja juuri sinä päivänä Herra  vei israelilaiset joukkoinensa pois Egyptin maasta.</span> </p></div</div></div></body></html>