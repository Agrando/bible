<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 9</strong></div><p><span class="verse"><a name="1">1</a>Sitten Herra sanoi Moosekselle: "Mene faraon tykö ja puhu hänelle:  'Näin sanoo Herra, hebrealaisten Jumala: Päästä minun kansani  palvelemaan minua.</span> <span class="verse"><a name="2">2</a>Sillä jos kieltäydyt päästämästä heitä ja vielä pidätät heitä,</span> <span class="verse"><a name="3">3</a>niin katso, Herran käsi on lyövä sinun karjaasi, joka on kedolla,  hevosia, aaseja, kameleita, nautoja ja lampaita ylen ankaralla  ruttotaudilla.</span> <span class="verse"><a name="4">4</a>Mutta Herra on tekevä erotuksen israelilaisten karjan ja  egyptiläisten karjan välillä, niin ettei mitään kuole siitä, mikä on  israelilaisten omaa.'"</span> <span class="verse"><a name="5">5</a>Ja Herra asetti määrätyn ajan ja sanoi: "Huomenna on Herra tekevä  niin tässä maassa".</span> <span class="verse"><a name="6">6</a>Ja seuraavana päivänä Herra teki niin, ja kaikki Egyptin karja kuoli;  mutta israelilaisten karjasta ei kuollut ainoatakaan.</span> <span class="verse"><a name="7">7</a>Ja kun farao lähetti tiedustelemaan, niin katso, israelilaisten  karjasta ei ollut kuollut ainoatakaan. Mutta faraon sydän kovettui, eikä  hän päästänyt kansaa.</span> <span class="verse"><a name="8">8</a>Sitten Herra sanoi Moosekselle ja Aaronille: "Ottakaa kahmalonne  täyteen pätsin nokea, ja Mooses viskatkoon sen taivasta kohti faraon  silmien edessä,</span> <span class="verse"><a name="9">9</a>niin se muuttuu tomuksi, joka peittää koko Egyptin maan, ja siitä  tulee ihmisiin ja karjaan märkäpaiseita kaikkialla Egyptin maassa".</span> <span class="verse"><a name="10">10</a>Ja he ottivat pätsin nokea ja astuivat faraon eteen, ja Mooses  viskasi sen taivasta kohti; niin märkäpaiseita tuli ihmisiin ja karjaan.</span> <span class="verse"><a name="11">11</a>Eivätkä tietäjätkään voineet pitää puoliaan Moosesta vastaan  paiseiden tähden, sillä paiseita oli tietäjissä samoin kuin kaikissa  muissakin egyptiläisissä.</span> <span class="verse"><a name="12">12</a>Mutta Herra paadutti faraon sydämen, niin ettei hän kuullut heitä,  niinkuin Herra oli sanonutkin Moosekselle.</span> <span class="verse"><a name="13">13</a>Sitten Herra sanoi Moosekselle: "Astu huomenaamuna varhain faraon  eteen ja sano hänelle: 'Näin sanoo Herra, hebrealaisten Jumala: Päästä  minun kansani palvelemaan minua.</span> <span class="verse"><a name="14">14</a>Muutoin minä tällä kertaa lähetän kaikki vitsaukseni vaivaamaan  sinua itseäsi, sinun palvelijoitasi ja kansaasi, tietääksesi, ettei  ketään ole minun vertaistani koko maan päällä.</span> <span class="verse"><a name="15">15</a>Sillä minä olisin jo ojentanut käteni ja lyönyt sinua ja sinun  kansaasi ruttotaudilla, niin että olisit kokonaan hävinnyt maan päältä,</span> <span class="verse"><a name="16">16</a>mutta juuri sitä varten minä olen antanut sinun säilyä, että  näyttäisin sinulle voimani ja että minun nimeni julistettaisiin kaiken  maan päällä.</span> <span class="verse"><a name="17">17</a>Jos sinä vielä estät minun kansaani etkä päästä heitä,</span> <span class="verse"><a name="18">18</a>niin katso, huomenna tähän aikaan minä annan tulla ylen ankaran  raesateen, jonka kaltaista ei ole Egyptissä ollut siitä päivästä saakka,  jona sen perustus pantiin, aina tähän asti.</span> <span class="verse"><a name="19">19</a>Lähetä siis nyt saattamaan suojaan karjasi ja kaikki, mitä sinulla  on kedolla. Sillä kaikki ihmiset ja karja, jotka ovat kedolla ja joita  ei ole korjattu kotiin, joutuvat raesateen alle ja kuolevat.'"</span> <span class="verse"><a name="20">20</a>Se faraon palvelijoista, joka pelkäsi Herran sanaa, toimitti silloin  palvelijansa ja karjansa huoneiden suojaan;</span> <span class="verse"><a name="21">21</a>mutta joka ei välittänyt Herran sanasta, se jätti palvelijansa ja  karjansa kedolle.</span> <span class="verse"><a name="22">22</a>Ja Herra sanoi Moosekselle: "Ojenna kätesi taivasta kohti, niin  raesade kohtaa koko Egyptin maata, ihmisiä, karjaa ja kaikkia kedon  kasveja Egyptin maassa".</span> <span class="verse"><a name="23">23</a>Niin Mooses ojensi sauvansa taivasta kohti, ja Herra antoi jylistä  ja lähetti rakeita, ja tulta iski maahan. Näin Herra antoi sataa rakeita  yli Egyptin maan.</span> <span class="verse"><a name="24">24</a>Ja rakeita tuli, ja tulta leimahteli rakeiden keskellä.  Raesade oli  ylen ankara, niin ettei sellainen ollut kohdannut koko Egyptin maata  siitä ajasta saakka, jolloin se tuli asutuksi.</span> <span class="verse"><a name="25">25</a>Ja rakeet löivät maahan kaikkialla Egyptin maassa kaiken, mitä  kedolla oli, sekä ihmiset että karjan; ja rakeet tuhosivat kaikki maan  kasvit ja pirstoivat kaikki kedon puut.</span> <span class="verse"><a name="26">26</a>Ainoastaan Goosenin maata, jossa israelilaiset olivat, ei raesade  kohdannut.</span> <span class="verse"><a name="27">27</a>Niin farao kutsutti Mooseksen ja Aaronin ja sanoi heille: "Minä olen  tehnyt syntiä tällä kertaa. Herra on oikeassa, mutta minä ja minun  kansani olemme väärässä.</span> <span class="verse"><a name="28">28</a>Rukoilkaa Herraa, sillä jo on meillä kyllin Jumalan jylinää ja  rakeita. Minä päästän teidät, eikä teidän tarvitse enää viipyä."</span> <span class="verse"><a name="29">29</a>Mooses vastasi hänelle: "Kun lähden kaupungista, niin minä ojennan  käteni Herran puoleen, ja jylinä lakkaa eikä rakeita enää tule,  tietääksesi, että maa on Herran.</span> <span class="verse"><a name="30">30</a>Mutta et sinä eivätkä sinun palvelijasi, sen kyllä tiedän, vielä  nytkään pelkää Herraa Jumalaa."</span> <span class="verse"><a name="31">31</a>Niin pellava ja ohra tuhoutuivat, sillä ohra oli tähkällä ja pellava  kukalla;</span> <span class="verse"><a name="32">32</a>mutta nisu ja kolmitahkoinen vehnä eivät turmeltuneet, sillä ne  tuleentuvat myöhemmin.</span> <span class="verse"><a name="33">33</a>Ja Mooses lähti faraon luota, ulos kaupungista, ja ojensi kätensä  Herran puoleen; ja jylinä ja rakeet lakkasivat, eikä sade enää vuotanut  maahan.</span> <span class="verse"><a name="34">34</a>Kun farao näki, että sade, rakeet ja jylinä lakkasivat, teki hän yhä  edelleen syntiä ja kovensi sydämensä, sekä hän että hänen palvelijansa.</span> <span class="verse"><a name="35">35</a>Niin faraon sydän paatui, eikä hän päästänyt israelilaisia, niinkuin  Herra oli Mooseksen kautta sanonutkin.</span> </p></div</div></div></body></html>