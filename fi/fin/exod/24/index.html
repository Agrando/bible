<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 24</strong></div><p><span class="verse"><a name="1">1</a>Ja hän sanoi Moosekselle: "Nouse Herran tykö, sinä ja Aaron, Naadab  ja Abihu ynnä seitsemänkymmentä Israelin vanhinta; ja kumartukaa ja  rukoilkaa taampana.</span> <span class="verse"><a name="2">2</a>Mooses yksinään lähestyköön Herraa; muut älkööt lähestykö, ja kansa  älköön nousko sinne hänen kanssansa."</span> <span class="verse"><a name="3">3</a>Ja Mooses tuli ja kertoi kansalle kaikki Herran sanat ja kaikki hänen  säädöksensä. Niin koko kansa vastasi yhteen ääneen ja sanoi: "Kaiken,  mitä Herra on puhunut, me teemme".</span> <span class="verse"><a name="4">4</a>Sitten Mooses kirjoitti kaikki Herran sanat. Ja hän nousi varhain  seuraavana aamuna ja rakensi alttarin vuoren juurelle sekä pystytti  kaksitoista patsasta Israelin kahdentoista sukukunnan mukaan.</span> <span class="verse"><a name="5">5</a>Ja hän lähetti israelilaisten joukosta nuoria miehiä uhraamaan  polttouhreja ja teurastamaan härkiä yhteysuhriksi Herralle.</span> <span class="verse"><a name="6">6</a>Ja Mooses otti verestä puolet ja pani uhrimaljoihin, ja toisen puolen  hän vihmoi alttarille.</span> <span class="verse"><a name="7">7</a>Ja hän otti liitonkirjan ja luki sen kansan kuullen. Ja he sanoivat:  "Kaikkea, mitä Herra on puhunut, me noudatamme ja tottelemme".</span> <span class="verse"><a name="8">8</a>Niin Mooses otti veren ja vihmoi sitä kansan päälle ja sanoi: "Katso,  tämä on sen liiton veri, jonka Herra on tehnyt teidän kanssanne kaikkien  näiden sanojen perusteella".</span> <span class="verse"><a name="9">9</a>Ja Mooses ja Aaron, Naadab ja Abihu ynnä seitsemänkymmentä Israelin  vanhinta nousivat vuorelle.</span> <span class="verse"><a name="10">10</a>Ja he näkivät Israelin Jumalan; ja hänen jalkainsa alla oli alusta,  niinkuin safiirikivistä, kirkas kuin itse taivas.</span> <span class="verse"><a name="11">11</a>Eikä hän kajonnut kädellänsä israelilaisten valittuihin, ja he  katselivat Jumalaa, söivät ja joivat.</span> <span class="verse"><a name="12">12</a>Ja Herra sanoi Moosekselle: "Nouse minun tyköni vuorelle ja ole  siellä, niin minä annan sinulle kivitaulut ynnä lain ja käskyt, jotka  minä olen kirjoittanut heille opetukseksi".</span> <span class="verse"><a name="13">13</a>Silloin Mooses ja hänen palvelijansa Joosua lähtivät; ja Mooses  nousi Jumalan vuorelle.</span> <span class="verse"><a name="14">14</a>Mutta vanhimmille hän sanoi: "Odottakaa meitä täällä, kunnes  palaamme teidän tykönne. Ja katso, Aaron ja Huur ovat teidän kanssanne;  jolla on jotakin asiaa, kääntyköön heidän puoleensa."</span> <span class="verse"><a name="15">15</a>Kun Mooses oli noussut vuorelle, peitti pilvi vuoren.</span> <span class="verse"><a name="16">16</a>Ja Herran kirkkaus laskeutui Siinain vuorelle, ja pilvi peitti sen  kuusi päivää; ja seitsemäntenä päivänä hän huusi Moosesta pilven  keskeltä.</span> <span class="verse"><a name="17">17</a>Ja Herran kirkkaus vuoren kukkulalla näytti israelilaisten silmissä  kuluttavalta tulelta.</span> <span class="verse"><a name="18">18</a>Ja Mooses meni pilven keskelle ja nousi vuorelle. Ja Mooses oli  vuorella neljäkymmentä päivää ja neljäkymmentä yötä.</span> </p></div</div></div></body></html>