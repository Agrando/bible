<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 5</strong></div><p><span class="verse"><a name="1">1</a>Senjälkeen Mooses ja Aaron menivät ja sanoivat faraolle: "Näin sanoo  Herra, Israelin Jumala: Päästä minun kansani viettämään minulle juhlaa  erämaassa".</span> <span class="verse"><a name="2">2</a>Mutta farao vastasi: "Kuka on Herra, jota minun pitäisi kuulla ja  päästää Israel? Minä en tunne Herraa enkä päästä Israelia."</span> <span class="verse"><a name="3">3</a>Niin he sanoivat: "Hebrealaisten Jumala on kohdannut meitä.  Anna  siis meidän mennä kolmen päivän matka erämaahan uhraamaan Herralle,  Jumalallemme, ettei hän rankaisisi meitä rutolla tai miekalla."</span> <span class="verse"><a name="4">4</a>Mutta Egyptin kuningas vastasi heille: "Miksi te, Mooses ja Aaron,  pidätätte kansaa työnteosta? Menkää töihinne."</span> <span class="verse"><a name="5">5</a>Ja farao sanoi vielä: "Katsokaa, liian paljon on muutenkin joutoväkeä  maassa, ja te tahdotte saattaa heidät kulkemaan työttöminä".</span> <span class="verse"><a name="6">6</a>Ja farao antoi sinä päivänä käskyn kansan työnteettäjille ja  päällysmiehille, sanoen:</span> <span class="verse"><a name="7">7</a>"Älkää enää antako kansalle olkia tiilien tekemistä varten niinkuin  ennen; he menkööt itse ja kootkoot itselleen oljet.</span> <span class="verse"><a name="8">8</a>Pankaa kuitenkin heidän tehtäväkseen sama tiilimäärä, jonka he  ennenkin ovat tehneet, siitä mitään vähentämättä; sillä he ovat  laiskoja, sentähden he huutavat näin: 'Menkäämme uhraamaan  Jumalallemme!'</span> <span class="verse"><a name="9">9</a>Pantakoon miehille raskasta työtä, että heillä olisi siinä tekemistä  ja että he eivät kuuntelisi valhepuheita."</span> <span class="verse"><a name="10">10</a>Niin kansan työnteettäjät ja päällysmiehet menivät ja sanoivat  kansalle: "Näin sanoo farao: 'Minä en anna teille enää olkia.</span> <span class="verse"><a name="11">11</a>Menkää itse ja hankkikaa itsellenne olkia, mistä vain löydätte,  mutta työstänne ei vähennetä mitään.'"</span> <span class="verse"><a name="12">12</a>Niin kansa hajosi pitkin Egyptin maata keräämään pehkuja olkien  asemesta.</span> <span class="verse"><a name="13">13</a>Ja työnteettäjät ahdistivat heitä sanoen: "Tehkää työnne valmiiksi,  kunkin päivän määrä päivälleen, niinkuin silloinkin, kun saitte olkia".</span> <span class="verse"><a name="14">14</a>Ja israelilaisten päällysmiehiä, joita faraon työnteettäjät olivat  heille asettaneet, piestiin, ja heille sanottiin: "Miksi ette ole eilen  ettekä tänään suorittaneet tähänastista määräänne tiilien teossa?"</span> <span class="verse"><a name="15">15</a>Niin israelilaisten päällysmiehet menivät ja valittivat faraolle,  sanoen: "Minkätähden teet näin palvelijoillesi?</span> <span class="verse"><a name="16">16</a>Olkia palvelijoillesi ei anneta, mutta kuitenkin sanotaan meille:  'Tehkää tiilet'. Ja katso, palvelijoitasi piestään, vaikka vika on sinun  oman väkesi."</span> <span class="verse"><a name="17">17</a>Mutta hän sanoi: "Te olette laiskoja, laiskoja olette; sentähden te  sanotte: 'Menkäämme uhraamaan Herralle'.</span> <span class="verse"><a name="18">18</a>Menkää vain työhönne. Olkia ei teille anneta, mutta määrätty luku  tiiliä on teidän hankittava."</span> <span class="verse"><a name="19">19</a>Niin israelilaisten päällysmiehet huomasivat joutuneensa ahtaalle,  kun heille sanottiin: "Ette saa mitään tiililuvun vähennystä kunkin  päivän määrästä".</span> <span class="verse"><a name="20">20</a>Ja kun he lähtivät faraon luota, kohtasivat he Mooseksen ja Aaronin,  jotka odottivat heitä,</span> <span class="verse"><a name="21">21</a>ja he sanoivat näille: "Herra kostakoon teille ja tuomitkoon teidät;  sillä te olette saattaneet meidät faraon ja hänen palvelijainsa vihoihin  ja antaneet heidän käteensä miekan, meille surmaksi".</span> <span class="verse"><a name="22">22</a>Silloin Mooses palasi Herran tykö ja sanoi: "Herra, miksi olet  tehnyt niin pahoin tälle kansalle? Miksi olet lähettänyt minut?</span> <span class="verse"><a name="23">23</a>Sillä siitä asti, kun minä menin faraon tykö puhumaan sinun  nimessäsi, hän on tehnyt pahaa tälle kansalle, etkä sinä suinkaan ole  kansaasi vapahtanut."</span> </p></div</div></div></body></html>