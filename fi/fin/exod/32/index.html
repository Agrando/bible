<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 32</strong></div><p><span class="verse"><a name="1">1</a>Mutta kun kansa näki, että Mooses viipyi eikä tullut alas vuorelta,  kokoontui kansa Aaronin ympärille ja sanoi hänelle: "Nouse, tee meille  jumala, joka käy meidän edellämme. Sillä me emme tiedä, mitä on  tapahtunut Moosekselle, tälle miehelle, joka johdatti meidät Egyptin  maasta."</span> <span class="verse"><a name="2">2</a>Niin Aaron sanoi heille: "Irroittakaa kultarenkaat, jotka ovat  vaimojenne, poikienne ja tyttärienne korvissa, ja tuokaa ne minulle".</span> <span class="verse"><a name="3">3</a>Ja kaikki kansa irroitti kultarenkaat, jotka heillä oli korvissaan,  ja he toivat ne Aaronille;</span> <span class="verse"><a name="4">4</a>ja hän otti vastaan kullan heidän käsistään, kaavaili sitä  piirtimellä ja teki siitä valetun vasikan. Ja he sanoivat: "Tämä on  sinun jumalasi, Israel, se, joka on johdattanut sinut Egyptin maasta".</span> <span class="verse"><a name="5">5</a>Kun Aaron tämän näki, rakensi hän sille alttarin; ja Aaron julisti ja  sanoi: "Huomenna on Herran juhla".</span> <span class="verse"><a name="6">6</a>Ja he nousivat varhain seuraavana päivänä ja uhrasivat polttouhreja  ja toivat yhteysuhreja; ja kansa istui syömään ja juomaan, ja sitten he  nousivat iloa pitämään.</span> <span class="verse"><a name="7">7</a>Silloin Herra sanoi Moosekselle: "Mene, astu alas, sillä sinun  kansasi, jonka johdatit Egyptin maasta, on turmion tehnyt.</span> <span class="verse"><a name="8">8</a>Pian he poikkesivat siltä tieltä, jota minä käskin heidän kulkea; he  tekivät itselleen valetun vasikan. Sitä he ovat kumartaneet, ja sille he  ovat uhranneet ja sanoneet: 'Tämä on sinun jumalasi, Israel, se, joka on  johdattanut sinut Egyptin maasta'."</span> <span class="verse"><a name="9">9</a>Ja Herra sanoi vielä Moosekselle: "Minä näen, että tämä kansa on  niskurikansa.</span> <span class="verse"><a name="10">10</a>Anna minun olla, että vihani leimahtaisi heitä vastaan,  hukuttaakseni heidät; mutta sinusta minä teen suuren kansan."</span> <span class="verse"><a name="11">11</a>Mutta Mooses rukoili armoa Herralta, Jumalaltansa, ja sanoi: "Herra,  miksi sinun vihasi syttyy omaa kansaasi vastaan, jonka olet vienyt pois  Egyptin maasta suurella voimalla ja väkevällä kädellä?</span> <span class="verse"><a name="12">12</a>Miksi egyptiläiset saisivat sanoa: 'Heidän onnettomuudekseen hän vei  heidät pois, tappaaksensa heidät vuorilla ja hävittääksensä heidät maan  päältä'? Käänny vihasi hehkusta ja kadu sitä turmiota, jonka aioit  tuottaa kansallesi.</span> <span class="verse"><a name="13">13</a>Muista palvelijoitasi Aabrahamia, Iisakia ja Israelia, joille olet  itse kauttasi vannonut ja sanonut: 'Minä teen teidän jälkeläistenne  luvun paljoksi kuin taivaan tähdet; ja koko tämän maan, josta olen  puhunut, minä annan teidän jälkeläisillenne, ja he saavat sen ikuiseksi  perinnöksi'."</span> <span class="verse"><a name="14">14</a>Niin Herra katui sitä turmiota, jonka hän oli uhannut tuottaa  kansallensa.</span> <span class="verse"><a name="15">15</a>Ja Mooses kääntyi ja astui alas vuorelta, ja hänen kädessään oli  kaksi laintaulua. Ja tauluihin oli kirjoitettu molemmille puolille;  etupuolelle ja takapuolelle oli niihin kirjoitettu.</span> <span class="verse"><a name="16">16</a>Ja taulut olivat Jumalan tekemät, ja kirjoitus oli Jumalan  kirjoitusta, joka oli tauluihin kaiverrettu.</span> <span class="verse"><a name="17">17</a>Kun Joosua kuuli kansan huudon, sen melutessa, sanoi hän  Moosekselle: "Sotahuuto kuuluu leiristä".</span> <span class="verse"><a name="18">18</a>Mutta tämä vastasi: "Se ei ole voittajien huutoa, eikä se ole  voitettujen huutoa; minä kuulen laulua".</span> <span class="verse"><a name="19">19</a>Ja kun Mooses lähestyi leiriä ja näki vasikan ja karkelon, niin  hänen vihansa syttyi, ja hän heitti taulut käsistänsä ja murskasi ne  vuoren juurella.</span> <span class="verse"><a name="20">20</a>Senjälkeen hän otti vasikan, jonka he olivat tehneet, poltti sen  tulessa ja rouhensi sen hienoksi ja hajotti veteen ja juotti sen  israelilaisille.</span> <span class="verse"><a name="21">21</a>Ja Mooses sanoi Aaronille: "Mitä tämä kansa on tehnyt sinulle, kun  olet saattanut heidät näin suureen syntiin?"</span> <span class="verse"><a name="22">22</a>Aaron vastasi: "Älköön herrani viha syttykö; sinä tiedät itse, että  tämä kansa on paha.</span> <span class="verse"><a name="23">23</a>He sanoivat minulle: 'Tee meille jumala, joka käy meidän edellämme;  sillä emme tiedä, mitä on tapahtunut Moosekselle, tälle miehelle, joka  johdatti meidät Egyptin maasta'.</span> <span class="verse"><a name="24">24</a>Niin minä sanoin heille: 'Jolla on kultaa, irroittakoon sen  yltänsä'; ja he antoivat sen minulle. Ja minä heitin sen tuleen, ja  siitä tuli tämä vasikka."</span> <span class="verse"><a name="25">25</a>Kun Mooses näki, että kansa oli kurittomuuden vallassa, koska Aaron  oli päästänyt heidät kurittomuuden valtaan, vahingoniloksi heidän  vihollisillensa,</span> <span class="verse"><a name="26">26</a>niin Mooses seisahtui leirin portille ja huusi: "Joka on Herran oma,  se tulkoon minun luokseni". Silloin kokoontuivat hänen luoksensa kaikki  leeviläiset.</span> <span class="verse"><a name="27">27</a>Ja hän sanoi heille: "Näin sanoo Herra, Israelin Jumala: 'Jokainen  sitokoon miekkansa vyölleen. Käykää sitten edestakaisin leirin halki  portista porttiin ja tappakaa jokainen, olkoon vaikka oma veli, ystävä  tai sukulainen.'"</span> <span class="verse"><a name="28">28</a>Niin leeviläiset tekivät Mooseksen käskyn mukaan; ja sinä päivänä  kaatui kansaa noin kolmetuhatta miestä.</span> <span class="verse"><a name="29">29</a>Ja Mooses sanoi: "Koska te nyt olette olleet omia poikianne ja  veljiänne vastaan, niin vihkiytykää tänä päivänä Herran palvelukseen,  että hän tänä päivänä antaisi siunauksen teille".</span> <span class="verse"><a name="30">30</a>Seuraavana päivänä Mooses sanoi kansalle: "Te olette tehneet suuren  synnin. Minä nousen nyt Herran tykö - jos ehkä voisin sovittaa teidän  rikoksenne."</span> <span class="verse"><a name="31">31</a>Ja Mooses palasi Herran tykö ja sanoi: "Voi, tämä kansa on tehnyt  suuren synnin! He ovat tehneet itselleen jumalan kullasta.</span> <span class="verse"><a name="32">32</a>Jospa nyt antaisit heidän rikoksensa anteeksi! Mutta jos et, niin  pyyhi minut pois kirjastasi, johon kirjoitat."</span> <span class="verse"><a name="33">33</a>Mutta Herra vastasi Moosekselle: "Joka on tehnyt syntiä minua  vastaan, sen minä pyyhin pois kirjastani.</span> <span class="verse"><a name="34">34</a>Mene nyt ja johdata kansa siihen paikkaan, josta minä olen sinulle  puhunut; katso, minun enkelini käy sinun edelläsi. Mutta kostoni päivänä  minä kostan heille heidän rikoksensa."</span> <span class="verse"><a name="35">35</a>Niin Herra rankaisi kansaa, koska he olivat teettäneet vasikan,  jonka Aaron teki.</span> </p></div</div></div></body></html>