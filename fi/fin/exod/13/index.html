<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 13</strong></div><p><span class="verse"><a name="1">1</a>Ja Herra puhui Moosekselle sanoen:</span> <span class="verse"><a name="2">2</a>"Pyhitä minulle jokainen esikoinen, jokainen, joka israelilaisten  seassa, sekä ihmisistä että karjasta, avaa äidinkohdun; se on minun".</span> <span class="verse"><a name="3">3</a>Ja Mooses sanoi kansalle: "Muistakaa tämä päivä, jona te lähditte  Egyptistä, orjuuden pesästä; sillä Herra vei teidät sieltä pois  väkevällä kädellä. Sentähden älköön mitään hapanta syötäkö.</span> <span class="verse"><a name="4">4</a>Tänä päivänä aabib-kuussa te lähditte.</span> <span class="verse"><a name="5">5</a>Ja kun Herra vie sinut kanaanilaisten, heettiläisten, amorilaisten,  hivviläisten ja jebusilaisten maahan, jonka hän sinun isillesi  vannotulla valalla on luvannut antaa sinulle, siihen maahan, joka vuotaa  maitoa ja mettä, niin vietä tämä jumalanpalvelus tässä kuussa.</span> <span class="verse"><a name="6">6</a>Syö seitsemänä päivänä happamatonta leipää, ja seitsemäntenä päivänä  olkoon Herran juhla.</span> <span class="verse"><a name="7">7</a>Happamatonta leipää syötäköön näinä seitsemänä päivänä; älköön mitään  hapanta olko, älköön olko hapanta taikinaa koko sinun maassasi.</span> <span class="verse"><a name="8">8</a>Ja kerro pojallesi sinä päivänä ja sano: 'Näin tehdään sen johdosta,  mitä Herra minulle teki, kun minä lähdin Egyptistä'.</span> <span class="verse"><a name="9">9</a>Ja se olkoon merkkinä sinun kädessäsi ja muistutuksena sinun  otsallasi, että Herran laki olisi sinun suussasi; sillä Herra vei sinut  väkevällä kädellä pois Egyptistä.</span> <span class="verse"><a name="10">10</a>Sentähden noudata tätä säädöstä määräaikanansa vuodesta vuoteen.</span> <span class="verse"><a name="11">11</a>Ja kun Herra on vienyt sinut kanaanilaisten maahan, niinkuin hän on  sinulle ja sinun isillesi vannonut, ja kun hän on sen sinulle antanut,</span> <span class="verse"><a name="12">12</a>niin luovuta Herralle kaikki, mikä avaa äidinkohdun; ja kaikki  ensiksisyntyneet karjastasi, urospuolet, olkoot Herran.</span> <span class="verse"><a name="13">13</a>Mutta jokainen aasin ensiksisynnyttämä lunasta lampaalla; mutta jos  et sitä lunasta, niin taita siltä niska. Ja lunasta jokainen ihmisen  esikoinen poikiesi seassa.</span> <span class="verse"><a name="14">14</a>Ja kun sinun poikasi vastaisuudessa kysyy sinulta ja sanoo: 'Mitä  tämä merkitsee?' niin vastaa hänelle: 'Herra vei meidät väkevällä  kädellä pois Egyptistä, orjuuden pesästä.</span> <span class="verse"><a name="15">15</a>Sillä kun farao paatui ja kieltäytyi päästämästä meitä, surmasi  Herra kaikki esikoiset Egyptin maassa, ihmisten esikoisista karjan  esikoisiin asti. Sentähden minä uhraan Herralle jokaisen urospuolen,  joka avaa äidinkohdun, ja jokaisen esikoisen pojistani minä lunastan.'</span> <span class="verse"><a name="16">16</a>Ja se olkoon merkkinä sinun kädessäsi ja muistolauseena sinun  otsallasi; sillä Herra vei meidät väkevällä kädellä pois Egyptistä."</span> <span class="verse"><a name="17">17</a>Mutta kun farao oli päästänyt kansan, ei Jumala johdattanut heitä  sitä tietä, joka kulki filistealaisten maan kautta, vaikka se oli  suorin, sillä Jumala ajatteli, että kansa ehkä katuisi nähdessänsä sodan  syttyvän ja palaisi Egyptiin;</span> <span class="verse"><a name="18">18</a>vaan Jumala antoi kansan poiketa erämaan tietä myöten Kaislamerta  kohti. Ja taisteluun valmiina israelilaiset lähtivät Egyptin maasta.</span> <span class="verse"><a name="19">19</a>Ja Mooses otti mukaansa Joosefin luut; sillä tämä oli vannottanut  israelilaisia ja sanonut: "Kun Jumala pitää huolen teistä, viekää  silloin minun luuni täältä mukananne".</span> <span class="verse"><a name="20">20</a>Ja he lähtivät liikkeelle Sukkotista ja leiriytyivät Eetamiin,  erämaan reunaan.</span> <span class="verse"><a name="21">21</a>Ja Herra kulki heidän edellänsä, päivällä pilvenpatsaassa  johdattaaksensa heitä tietä myöten ja yöllä tulenpatsaassa  valaistaksensa heidän kulkunsa, niin että he voivat vaeltaa sekä  päivällä että yöllä.</span> <span class="verse"><a name="22">22</a>Pilvenpatsas ei poistunut päivällä eikä tulenpatsas yöllä kansan  edestä.</span> </p></div</div></div></body></html>