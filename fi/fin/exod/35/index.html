<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 35</strong></div><p><span class="verse"><a name="1">1</a>Ja Mooses kokosi kaiken Israelin kansan ja sanoi heille: "Näin on  Herra käskenyt teidän tehdä:</span> <span class="verse"><a name="2">2</a>Kuusi päivää tehtäköön työtä, mutta seitsemäs päivä olkoon teille  pyhä sapatti, levon päivä, Herralle pyhitetty. Kuka ikinä silloin työtä  tekee, se surmattakoon.</span> <span class="verse"><a name="3">3</a>Älkää sytyttäkö tulta sapatin päivänä, missä asuttekin."</span> <span class="verse"><a name="4">4</a>Ja Mooses sanoi koko Israelin kansalle näin: "Näin on Herra käskenyt  ja sanonut:</span> <span class="verse"><a name="5">5</a>Ottakaa siitä, mitä teillä on, anti Herralle; jokainen, jonka sydän  on siihen altis, tuokoon anniksi Herralle kultaa, hopeata ja vaskea,</span> <span class="verse"><a name="6">6</a>punasinisiä, purppuranpunaisia ja helakanpunaisia lankoja ja  valkoisia pellavalankoja sekä vuohenkarvoja,</span> <span class="verse"><a name="7">7</a>punaisia oinaannahkoja, sireeninnahkoja, akasiapuuta,</span> <span class="verse"><a name="8">8</a>öljyä seitsenhaaraista lamppua varten, hajuaineita voiteluöljyä ja  hyvänhajuista suitsutusta varten,</span> <span class="verse"><a name="9">9</a>onyks-kiviä ja muita jalokiviä kasukkaa ja rintakilpeä varten.</span> <span class="verse"><a name="10">10</a>Ja kaikki taidolliset teidän keskuudessanne tulkoot ja tehkööt  kaikki, mitä Herra on käskenyt:</span> <span class="verse"><a name="11">11</a>asumuksen telttoineen ja peitteineen, hakasineen, lautoineen,  poikkitankoineen, pylväineen ja jalustoineen,</span> <span class="verse"><a name="12">12</a>arkin korentoineen, armoistuimen ja sitä verhoavan esiripun,</span> <span class="verse"><a name="13">13</a>pöydän korentoineen ja kaikkine kaluineen sekä näkyleivät,</span> <span class="verse"><a name="14">14</a>seitsenhaaraisen lampun kaluineen ja lamppuineen, öljyä  seitsenhaaraista lamppua varten,</span> <span class="verse"><a name="15">15</a>suitsutusalttarin korentoineen, voiteluöljyn ja hyvänhajuisen  suitsukkeen, oviuutimen asumuksen ovelle,</span> <span class="verse"><a name="16">16</a>polttouhrialttarin vaskiristikkoineen, korentoineen ja kaikkine  kaluineen, altaan jalustoineen,</span> <span class="verse"><a name="17">17</a>esipihan ympärysverhot pylväineen ja jalustoineen sekä esipihan  porttiin uutimen,</span> <span class="verse"><a name="18">18</a>asumuksen vaarnat ja esipihan vaarnat köysineen,</span> <span class="verse"><a name="19">19</a>virkapuvut pyhäkköpalvelusta varten ja pappi Aaronin muut pyhät  vaatteet sekä hänen poikiensa pappispuvut."</span> <span class="verse"><a name="20">20</a>Ja kaikki israelilaisten seurakunta meni pois Mooseksen luota.</span> <span class="verse"><a name="21">21</a>Sitten he tulivat takaisin, jokainen, jonka sydän häntä siihen  vaati, ja jokainen, jonka henki oli siihen altis, ja toivat antinsa  Herralle ilmestysmajan valmistamista varten ja kaikkea siinä vietettävää  jumalanpalvelusta varten ja pyhiä vaatteita varten.</span> <span class="verse"><a name="22">22</a>He tulivat, sekä miehet että naiset, jokainen, jonka sydän oli  siihen altis, ja toivat solkia, korvarenkaita, sormuksia ja  kaulakoristeita, kaikkinaisia kultakaluja - jokainen, joka toi Herralle  kultaa heilutusuhriksi.</span> <span class="verse"><a name="23">23</a>Ja jokainen, jolla oli punasinisiä, purppuranpunaisia ja  helakanpunaisia lankoja, valkoisia pellavalankoja, vuohen karvoja,  punaisia oinaannahkoja tai sireeninnahkoja, toi niitä.</span> <span class="verse"><a name="24">24</a>Ja jokainen, joka voi antaa anniksi hopeata ja vaskea, toi annin  Herralle. Ja jokainen, jolla oli akasiapuuta, toi sitä kaikkinaisten  töiden valmistamista varten.</span> <span class="verse"><a name="25">25</a>Ja kaikki taitavat naiset kehräsivät omin käsin ja toivat  kehräämänsä punasiniset, purppuranpunaiset ja helakanpunaiset langat ja  valkoiset pellavalangat;</span> <span class="verse"><a name="26">26</a>ja kaikki naiset, joiden taidollinen sydän heitä siihen vaati,  kehräsivät vuohenkarvoja.</span> <span class="verse"><a name="27">27</a>Mutta päämiehet toivat onyks-kiviä ja muita jalokiviä kasukkaa ja  rintakilpeä varten,</span> <span class="verse"><a name="28">28</a>ja hajuaineita ja öljyä seitsenhaaraista lamppua varten sekä  voiteluöljyksi ja hyvänhajuiseksi suitsutukseksi.</span> <span class="verse"><a name="29">29</a>Kaikki israelilaiset, miehet ja naiset, joiden sydän oli altis ja  vaati heitä tuomaan jotakin niitä töitä varten, joita Herra Mooseksen  kautta oli käskenyt tehdä, toivat vapaaehtoisen lahjan Herralle.</span> <span class="verse"><a name="30">30</a>Ja Mooses sanoi israelilaisille: "Katsokaa, Herra on nimeltään  kutsunut Besalelin, Uurin pojan, Huurin pojanpojan, Juudan sukukunnasta,</span> <span class="verse"><a name="31">31</a>ja on täyttänyt hänet Jumalan hengellä, taidollisuudella,  ymmärryksellä, tiedolla ja kaikkinaisella kätevyydellä</span> <span class="verse"><a name="32">32</a>sommittelemaan taidokkaita teoksia ja valmistamaan niitä kullasta,  hopeasta ja vaskesta,</span> <span class="verse"><a name="33">33</a>hiomaan ja kiinnittämään kiviä ja veistämään puuta, tekemään  kaikkinaisia taidokkaita töitä.</span> <span class="verse"><a name="34">34</a>Hänelle ja Oholiabille, Ahisamakin pojalle, Daanin sukukunnasta, hän  on myös antanut kyvyn opettaa muita.</span> <span class="verse"><a name="35">35</a>Nämä hän on täyttänyt taidollisuudella tekemään kaikkinaisia töitä,  jommoisia tekevät seppä, kuvakudosten tekijä, kirjokankaiden kutoja,  joka valmistaa punasinisiä, purppuranpunaisia ja helakanpunaisia  kankaita ja valkoisia pellavakankaita, sekä muu kankuri, ne, jotka  valmistavat kaikkinaisia töitä ja sommittelevat taidokkaita teoksia."</span> </p></div</div></div></body></html>