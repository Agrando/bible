<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/exod">Exodus</a> &gt <strong>Chapter 36</strong></div><p><span class="verse"><a name="1">1</a>"Ja Besalel ja Oholiab ynnä kaikki taidolliset, joille Herra on  antanut taidollisuuden ja ymmärryksen tietää, miten mikin pyhäkössä  tehtävä työ on suoritettava, tehkööt kaikissa kohdin, niinkuin Herra on  käskenyt."</span> <span class="verse"><a name="2">2</a>Niin Mooses kutsui luoksensa Besalelin ja Oholiabin ja kaikki  taidolliset, joiden sydämeen Herra oli antanut taidollisuuden, kaikki,  joiden sydän vaati heitä ryhtymään työhön suorittaaksensa sen.</span> <span class="verse"><a name="3">3</a>Ja he ottivat Moosekselta kaikki annit, jotka israelilaiset olivat  tuoneet pyhäkössä tehtävien töiden suorittamista varten.  Mutta he  toivat hänelle vielä joka aamu vapaaehtoisia lahjoja.</span> <span class="verse"><a name="4">4</a>Niin tulivat kaikki taidolliset, jotka tekivät kaikkinaista työtä  pyhäkössä, mies toisensa jälkeen, siitä työstä, jota kukin oli  tekemässä,</span> <span class="verse"><a name="5">5</a>ja sanoivat Moosekselle näin: "Kansa tuo enemmän, kuin mitä tarvitaan  sen työn valmistamiseksi, jonka Herra on käskenyt tehdä".</span> <span class="verse"><a name="6">6</a>Niin Mooses käski kuuluttaa leirissä ja sanoa: "Älköön kukaan, mies  tai nainen, enää valmistako mitään anniksi pyhäkköä varten".  Ja niin  kansa lakkasi tuomasta lahjoja.</span> <span class="verse"><a name="7">7</a>Sillä kaikkea työtä varten, mikä oli tehtävä, oli jo koottu  riittävästi, jopa liiaksikin.</span> <span class="verse"><a name="8">8</a>Ja niin kaikki taidolliset, jotka siinä työssä olivat, tekivät  asumuksen kymmenestä telttakankaan kaistasta, jotka olivat valmistetut  kerratuista valkoisista pellavalangoista ja punasinisistä,  purppuranpunaisista ja helakanpunaisista langoista; ja niihin tehtiin  taidokkaasti kudottuja kerubeja.</span> <span class="verse"><a name="9">9</a>Kunkin kaistan pituus oli kaksikymmentä kahdeksan kyynärää ja leveys  neljä kyynärää; kaikilla kaistoilla oli sama mitta.</span> <span class="verse"><a name="10">10</a>Ja viisi kaistaa yhdistettiin toisiinsa, ja samoin toiset viisi  kaistaa yhdistettiin toisiinsa.</span> <span class="verse"><a name="11">11</a>Sitten tehtiin silmukat punasinisestä langasta ensimmäisen kaistan  reunaan, yhdistetyn kappaleen laitaan, ja samoin toisen yhdistetyn  kappaleen viimeisen kaistan reunaan.</span> <span class="verse"><a name="12">12</a>Viisikymmentä silmukkaa tehtiin ensimmäiseen kaistaan ja  viisikymmentä silmukkaa vastaavan kaistan laitaan, toiseen yhdistettyyn  kappaleeseen, niin että silmukat olivat kohdakkain.</span> <span class="verse"><a name="13">13</a>Ja sitten tehtiin viisikymmentä kultahakasta, ja kaistat  yhdistettiin toisiinsa näillä hakasilla, niin että siitä tuli yhtenäinen  asumus.</span> <span class="verse"><a name="14">14</a>Vielä tehtiin vuohen karvoista telttakankaan kaistoja asumusta  suojaavaksi teltaksi; niitä kaistoja tehtiin yksitoista.</span> <span class="verse"><a name="15">15</a>Kunkin kaistan pituus oli kolmekymmentä kyynärää ja leveys neljä  kyynärää; niillä yhdellätoista kaistalla oli sama mitta.</span> <span class="verse"><a name="16">16</a>Kaistat liitettiin yhteen, viisi kaistaa erikseen ja kuusi kaistaa  erikseen.</span> <span class="verse"><a name="17">17</a>Ja viisikymmentä silmukkaa tehtiin toisen yhdistetyn kappaleen  viimeisen kaistan reunaan ja viisikymmentä silmukkaa toisen yhdistetyn  kappaleen vastaavan kaistan reunaan.</span> <span class="verse"><a name="18">18</a>Sitten tehtiin viisikymmentä vaskihakasta, joilla teltta liitettiin  yhteen, niin että siitä tuli yhtenäinen.</span> <span class="verse"><a name="19">19</a>Vielä tehtiin teltalle peite punaisista oinaannahoista ja sen päälle  vielä toinen peite sireeninnahoista.</span> <span class="verse"><a name="20">20</a>Asumuksen laudat tehtiin akasiapuusta, pystyyn asetettaviksi.</span> <span class="verse"><a name="21">21</a>Jokainen lauta oli kymmentä kyynärää pitkä ja puoltatoista kyynärää  leveä.</span> <span class="verse"><a name="22">22</a>Jokaisessa laudassa oli kaksi tappia, jotka olivat poikkilistalla  yhdistetyt keskenään; näin tehtiin kaikki asumuksen laudat.</span> <span class="verse"><a name="23">23</a>Ja asumuksen lautoja tehtiin kaksikymmentä lautaa eteläpuolta  varten.</span> <span class="verse"><a name="24">24</a>Ja tehtiin neljäkymmentä hopeajalustaa kahdenkymmenen laudan alle,  aina kaksi jalustaa kunkin laudan alle, sen kahta tappia varten.</span> <span class="verse"><a name="25">25</a>Samoin asumuksen toista sivua, pohjoispuolta, varten tehtiin  kaksikymmentä lautaa,</span> <span class="verse"><a name="26">26</a>ja neljäkymmentä hopeajalustaa, aina kaksi jalustaa kunkin laudan  alle.</span> <span class="verse"><a name="27">27</a>Mutta asumuksen takasivua, länsipuolta, varten tehtiin kuusi lautaa.</span> <span class="verse"><a name="28">28</a>Ja kaksi lautaa tehtiin asumuksen peränurkkia varten,</span> <span class="verse"><a name="29">29</a>ja ne olivat yhteenliitettyjä kaksoislautoja ja alhaalta alkaen  kiinni toisissaan ylös saakka, ensimmäiseen renkaaseen asti; näin ne  molemmat tehtiin kumpaakin nurkkaa varten.</span> <span class="verse"><a name="30">30</a>Näin tuli olemaan yhteensä kahdeksan lautaa ja niihin kuusitoista  hopeajalustaa, aina kaksi jalustaa kunkin laudan alla.</span> <span class="verse"><a name="31">31</a>Sitten tehtiin myös viisi poikkitankoa akasiapuusta asumuksen toisen  sivun lautoja varten</span> <span class="verse"><a name="32">32</a>ja viisi poikkitankoa asumuksen toisen sivun lautoja varten ja viisi  poikkitankoa asumuksen takasivun, länsipuolen, lautoja varten.</span> <span class="verse"><a name="33">33</a>Ja keskimmäinen poikkitanko tehtiin kulkemaan lautojen  keskikohdalta, reunasta reunaan.</span> <span class="verse"><a name="34">34</a>Ja laudat päällystettiin kullalla, ja niiden renkaat tehtiin  kullasta poikkitankojen pitimiksi, ja poikkitangotkin päällystettiin  kullalla.</span> <span class="verse"><a name="35">35</a>Vielä tehtiin esirippu punasinisistä, purppuranpunaisista ja  helakanpunaisista langoista ja kerratuista valkoisista pellavalangoista;  ja siihen tehtiin taidokkaasti kudottuja kerubeja.</span> <span class="verse"><a name="36">36</a>Ja siihen tehtiin neljä pylvästä akasiapuusta, ja ne päällystettiin  kullalla, ja niiden koukut olivat kultaa; ja niitä varten valettiin  neljä hopeajalustaa.</span> <span class="verse"><a name="37">37</a>Sitten tehtiin myös teltan oveen uudin, kirjaellen kudottu  punasinisistä, purppuranpunaisista ja helakanpunaisista langoista ja  kerratuista valkoisista pellavalangoista,</span> <span class="verse"><a name="38">38</a>ja siihen viisi pylvästä koukkuineen; ja niiden päät ja niiden  koristepienat päällystettiin kullalla, ja niiden viisi jalustaa tehtiin  vaskesta.</span> </p></div</div></div></body></html>