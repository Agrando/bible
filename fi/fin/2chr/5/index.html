<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 5</strong></div><p><span class="verse"><a name="1">1</a>Kun kaikki työ, minkä Salomo teetti Herran temppeliin, oli valmis,  vei Salomo sinne isänsä Daavidin pyhät lahjat. Hopean, kullan ja kaikki  kalut hän pani Jumalan temppelin aarrekammioihin.</span> <span class="verse"><a name="2">2</a>Sitten Salomo kokosi Israelin vanhimmat ja kaikki sukukuntien  johtomiehet, israelilaisten perhekunta-päämiehet, Jerusalemiin, tuomaan  Herran liitonarkkia Daavidin kaupungista, se on Siionista.</span> <span class="verse"><a name="3">3</a>Niin kokoontuivat kuninkaan luo kaikki Israelin miehet juhlapäivänä,  joka on seitsemännessä kuussa.</span> <span class="verse"><a name="4">4</a>Ja kun kaikki Israelin vanhimmat olivat tulleet saapuville, nostivat  leeviläiset arkin,</span> <span class="verse"><a name="5">5</a>ja he veivät arkin ja ilmestysmajan sinne, sekä kaiken pyhän  kaluston, joka oli majassa; leeviläiset papit veivät ne sinne.</span> <span class="verse"><a name="6">6</a>Ja kuningas Salomo seisoi arkin edessä ynnä koko Israelin kansa, joka  oli kokoontunut hänen luoksensa; ja he uhrasivat lampaita ja raavaita  niin paljon, että niitä ei voitu luetella eikä laskea.</span> <span class="verse"><a name="7">7</a>Ja papit toivat Herran liitonarkin paikoilleen temppelin kuoriin,  kaikkeinpyhimpään, kerubien siipien alle.</span> <span class="verse"><a name="8">8</a>Sillä kerubit levittivät siipensä sen paikan ylitse, missä arkki oli,  ja niin kerubit peittivät ylhäältä päin arkin ja sen korennot.</span> <span class="verse"><a name="9">9</a>Ja korennot olivat niin pitkät, että niiden arkista ulkonevat päät  voi nähdä kaikkeinpyhimmän edustalta, mutta ulkoa niitä ei voinut nähdä.  Ja ne jäivät sinne tähän päivään asti.</span> <span class="verse"><a name="10">10</a>Arkissa ei ollut muuta kuin ne kaksi taulua, jotka Mooses oli pannut  sinne Hoorebilla, kun Herra oli tehnyt liiton israelilaisten kanssa,  heidän lähdettyänsä Egyptistä.</span> <span class="verse"><a name="11">11</a>Kun papit lähtivät pyhäköstä - sillä kaikki siellä olevat papit  olivat pyhittäneet itsensä, osastoihin katsomatta;</span> <span class="verse"><a name="12">12</a>ja kaikki leeviläiset veisaajat, Aasaf, Heeman ja Jedutun poikinensa  ja veljinensä, seisoivat hienoihin pellavavaatteisiin puettuina  kymbaaleineen, harppuineen ja kanteleineen itään päin alttarista, ja  heidän kanssaan sata kaksikymmentä pappia, jotka puhalsivat torviin;</span> <span class="verse"><a name="13">13</a>ja puhaltajien ja veisaajien oli yhdyttävä yhtaikaa ja yhteen ääneen  ylistämään ja kiittämään Herraa - ja kun torvet, kymbaalit ja muut  soittokoneet soivat ja viritettiin Herran ylistys: "Sillä hän on hyvä,  sillä hänen armonsa pysyy iankaikkisesti", silloin pilvi täytti huoneen,  Herran temppelin,</span> <span class="verse"><a name="14">14</a>niin että papit eivät voineet astua toimittamaan virkaansa pilven  tähden; sillä Herran kirkkaus täytti Jumalan temppelin.</span> </p></div</div></div></body></html>