<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Niin Jumalan henki tuli Asarjaan, Oodedin poikaan.</span> <span class="verse"><a name="2">2</a>Hän meni Aasaa vastaan ja sanoi hänelle: "Kuulkaa minua, Aasa ja koko  Juuda ja Benjamin. Herra on teidän kanssanne, kun te olette hänen  kanssansa; ja jos häntä etsitte, niin te löydätte hänet, mutta jos  hylkäätte hänet, niin hän hylkää teidät.</span> <span class="verse"><a name="3">3</a>Kauan aikaa Israel oli ilman oikeata Jumalaa, ilman opetusta antavaa  pappia ja ilman lakia.</span> <span class="verse"><a name="4">4</a>Mutta kun he ahdistuksessansa palasivat Herran, Israelin Jumalan,  tykö ja etsivät häntä, niin he löysivät hänet.</span> <span class="verse"><a name="5">5</a>Niinä aikoina ei ollut turvallisuutta niillä, jotka lähtivät ja  tulivat, vaan suuri hämminki vallitsi kaikkien maakuntain asukasten  keskuudessa.</span> <span class="verse"><a name="6">6</a>Ja kansa törmäsi kansaa vastaan ja kaupunki kaupunkia vastaan, sillä  Jumala oli saattanut heidät hämminkiin lähettäen kaikkinaisia  ahdistuksia.</span> <span class="verse"><a name="7">7</a>Mutta te olkaa lujat älkääkä antako kättenne vaipua, sillä teidän  työllänne on palkkansa."</span> <span class="verse"><a name="8">8</a>Kun Aasa kuuli nämä profeetta Oodedin sanat ja ennustuksen, rohkaisi  hän mielensä ja toimitti pois iljetykset koko Juudan ja Benjaminin  maasta ja niistä kaupungeista, jotka hän oli valloittanut Efraimin  vuoristosta, ja uudisti Herran alttarin, joka oli Herran eteisen edessä.</span> <span class="verse"><a name="9">9</a>Ja hän kokosi koko Juudan ja Benjaminin ja myöskin heidän luonaan  asuvat muukalaiset, jotka olivat tulleet Efraimista, Manassesta ja  Simeonista, sillä monet olivat siirtyneet Israelista hänen luokseen  nähtyänsä, että Herra, hänen Jumalansa, oli hänen kanssaan.</span> <span class="verse"><a name="10">10</a>Ja he kokoontuivat Jerusalemiin Aasan viidennentoista hallitusvuoden  kolmannessa kuussa</span> <span class="verse"><a name="11">11</a>ja uhrasivat sinä päivänä Herralle saaliista, minkä he olivat  tuoneet, seitsemänsataa raavasta ja seitsemäntuhatta lammasta.</span> <span class="verse"><a name="12">12</a>Ja he tekivät liiton, että etsisivät Herraa, isiensä Jumalaa,  kaikesta sydämestään ja kaikesta sielustaan,</span> <span class="verse"><a name="13">13</a>ja että jokainen, joka ei etsinyt Herraa, Israelin Jumalaa, oli  surmattava, olipa hän pieni tai suuri, mies tai nainen.</span> <span class="verse"><a name="14">14</a>Ja he vannoivat valan Herralle suurella äänellä riemun raikuessa ja  torvien ja pasunain pauhatessa.</span> <span class="verse"><a name="15">15</a>Ja koko Juuda iloitsi siitä valasta, sillä he olivat vannoneet sen  kaikesta sydämestään, ja he etsivät Herraa kaikella halullansa ja  löysivät hänet; niin Herra soi heidän päästä rauhaan joka taholla.</span> <span class="verse"><a name="16">16</a>Kuningas Aasa erotti äitinsäkin Maakan kuningattaren arvosta, koska  tämä oli pystyttänyt inhotuksen Aseralle; Aasa kukisti inhotuksen,  rouhensi ja poltti sen Kidronin laaksossa.</span> <span class="verse"><a name="17">17</a>Mutta uhrikukkulat eivät hävinneet Israelista. Kuitenkin Aasan sydän  oli ehyesti Herralle antautunut, niin kauan kuin hän eli.</span> <span class="verse"><a name="18">18</a>Ja hän vei Jumalan temppeliin isänsä pyhät lahjat ja omat pyhät  lahjansa: hopeata, kultaa ja kalua.</span> <span class="verse"><a name="19">19</a>Eikä ollut sotaa Aasan kolmanteenkymmenenteen viidenteen  hallitusvuoteen asti.</span> </p></div</div></div></body></html>