<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 24</strong></div><p><span class="verse"><a name="1">1</a>Jooas oli seitsemän vuoden vanha tullessaan kuninkaaksi, ja hän  hallitsi Jerusalemissa neljäkymmentä vuotta. Hänen äitinsä nimi oli  Sibja, Beersebasta.</span> <span class="verse"><a name="2">2</a>Ja Jooas teki sitä, mikä on oikein Herran silmissä, niin kauan kuin  pappi Joojada eli.</span> <span class="verse"><a name="3">3</a>Ja Joojada otti hänelle kaksi vaimoa, ja hänelle syntyi poikia ja  tyttäriä.</span> <span class="verse"><a name="4">4</a>Senjälkeen Jooas aikoi uudistaa Herran temppelin.</span> <span class="verse"><a name="5">5</a>Ja hän kutsui kokoon papit ja leeviläiset ja sanoi heille: "Menkää  Juudan kaupunkeihin ja kootkaa kaikesta Israelista rahaa Jumalanne  temppelin korjaamiseksi, vuodesta vuoteen, ja jouduttakaa tätä asiaa".  Mutta leeviläiset eivät jouduttaneet sitä.</span> <span class="verse"><a name="6">6</a>Silloin kuningas kutsui luokseen ylimmäisen papin Joojadan ja sanoi  hänelle: "Miksi et ole pitänyt huolta siitä, että leeviläiset toisivat  Juudasta ja Jerusalemista Herran palvelijan Mooseksen määräämän Israelin  seurakunnan veron lainmajaa varten?</span> <span class="verse"><a name="7">7</a>Sillä jumalaton Atalja ja hänen poikansa ovat murtautuneet Jumalan  temppeliin; he ovat myös käyttäneet baaleja varten kaikki Herran  temppelin pyhät lahjat."</span> <span class="verse"><a name="8">8</a>Sitten tehtiin kuninkaan käskystä arkku, ja se asetettiin Herran  temppelin portin ulkopuolelle.</span> <span class="verse"><a name="9">9</a>Ja Juudassa ja Jerusalemissa kuulutettiin, että vero, jonka Jumalan  palvelija Mooses oli erämaassa määrännyt Israelille, oli tuotava  Herralle.</span> <span class="verse"><a name="10">10</a>Kaikki päämiehet ja kaikki kansa toivat iloiten rahaa ja heittivät  arkkuun, kunnes se täyttyi.</span> <span class="verse"><a name="11">11</a>Aina kun leeviläiset toivat arkun kuninkaan asettamien  tarkastusmiesten luo, huomattuaan, että siinä oli paljon rahaa, tulivat  kuninkaan kirjuri ja ylimmäisen papin käskyläinen tyhjentämään arkun, ja  sitten he kantoivat sen takaisin paikoilleen. Niin he tekivät päivä  päivältä ja kokosivat paljon rahaa.</span> <span class="verse"><a name="12">12</a>Sitten kuningas ja Joojada antoivat sen niille, jotka teettivät työt  Herran temppelissä, ja nämä palkkasivat kivenhakkaajia ja puuseppiä  uudistamaan Herran temppeliä, niin myös rauta- ja vaskiseppiä korjaamaan  Herran temppeliä.</span> <span class="verse"><a name="13">13</a>Ja työnteettäjät toimivat niin, että työ edistyi heidän käsissään,  ja he asettivat Jumalan temppelin entiselleen sen määrämittojen mukaan  ja panivat sen kuntoon.</span> <span class="verse"><a name="14">14</a>Ja kun he olivat päättäneet työnsä, veivät he rahan tähteet  kuninkaalle ja Joojadalle; ja niillä teetettiin kaluja Herran  temppeliin, jumalanpalvelus- ja uhraamiskaluja, kuppeja sekä kulta- ja  hopeakaluja. Ja Herran temppelissä uhrattiin vakituisesti polttouhreja,  niin kauan kuin Joojada eli.</span> <span class="verse"><a name="15">15</a>Mutta Joojada kävi vanhaksi ja sai elämästä kyllänsä, ja hän kuoli.  Sadan kolmenkymmenen vuoden vanha hän oli kuollessaan.</span> <span class="verse"><a name="16">16</a>Ja hänet haudattiin Daavidin kaupunkiin kuningasten joukkoon, sillä  hän oli tehnyt sitä, mikä hyvää on, Israelille ja Jumalalle ja hänen  temppelilleen.</span> <span class="verse"><a name="17">17</a>Mutta Joojadan kuoleman jälkeen tulivat Juudan päämiehet ja  kumarsivat kuningasta; ja kuningas kuuli heitä.</span> <span class="verse"><a name="18">18</a>Ja he hylkäsivät Herran, isiensä Jumalan, temppelin ja palvelivat  aseroita ja jumalankuvia. Niin viha kohtasi Juudaa ja Jerusalemia tämän  heidän rikoksensa tähden.</span> <span class="verse"><a name="19">19</a>Hän lähetti heidän keskuuteensa profeettoja palauttamaan heitä  Herran tykö, ja nämä varoittivat heitä, mutta he eivät kuulleet.</span> <span class="verse"><a name="20">20</a>Niin Jumalan Henki täytti Sakarjan, pappi Joojadan pojan, ja hän  astui kansan eteen ja sanoi heille: "Näin sanoo Jumala: Miksi te rikotte  Herran käskyt omaksi onnettomuudeksenne? Koska te olette hyljänneet  Herran, hylkää hänkin teidät."</span> <span class="verse"><a name="21">21</a>Mutta he tekivät salaliiton häntä vastaan ja kivittivät hänet  kuoliaaksi kuninkaan käskystä Herran temppelin esipihalla.</span> <span class="verse"><a name="22">22</a>Sillä kuningas Jooas ei muistanut rakkautta, jota hänen isänsä  Joojada oli hänelle osoittanut, vaan tappoi Joojadan pojan. Ja tämä  sanoi kuollessaan: "Herra nähköön ja kostakoon".</span> <span class="verse"><a name="23">23</a>Vuoden vaihteessa kävi aramilaisten sotajoukko Jooaan kimppuun, ja  he tunkeutuivat Juudaan ja Jerusalemiin asti ja tuhosivat kansasta  kaikki kansan päämiehet. Ja kaiken saaliinsa he lähettivät Damaskon  kuninkaalle.</span> <span class="verse"><a name="24">24</a>Sillä vaikka aramilaisten sotajoukko tuli vähälukuisena, antoi Herra  näiden käsiin hyvin suuren sotajoukon, koska he olivat hyljänneet  Herran, isiensä Jumalan. Ja niin nämä panivat toimeen rangaistustuomion  Jooaalle.</span> <span class="verse"><a name="25">25</a>Kun he sitten lähtivät häntä ahdistamasta - ja hän jäi heidän  lähtiessään hyvin sairaaksi - tekivät hänen palvelijansa salaliiton  häntä vastaan pappi Joojadan pojan murhan tähden ja tappoivat hänet  hänen vuoteeseensa; ja niin hän kuoli. Ja hänet haudattiin Daavidin  kaupunkiin; kuitenkaan ei häntä haudattu kuningasten hautoihin.</span> <span class="verse"><a name="26">26</a>Ne, jotka tekivät salaliiton häntä vastaan, olivat Saabad,  ammonilaisen vaimon Simeatin poika, ja Joosabad, mooabilaisen vaimon  Simritin poika.</span> <span class="verse"><a name="27">27</a>Hänen pojistaan, monista häntä vastaan lausutuista ennustuksista ja  Jumalan temppelin uudestaanrakentamisesta, katso, niistä on kirjoitettu  Kuningasten kirjan selityskirjaan.  Ja hänen poikansa Amasja tuli  kuninkaaksi hänen sijaansa.</span> </p></div</div></div></body></html>