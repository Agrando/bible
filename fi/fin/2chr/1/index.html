<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 1</strong></div><p><span class="verse"><a name="1">1</a>Salomo, Daavidin poika, vahvistui kuninkuudessansa, ja Herra, hänen  Jumalansa, oli hänen kanssansa ja teki hänet ylen suureksi.</span> <span class="verse"><a name="2">2</a>Ja Salomo antoi kutsun koko Israelille, tuhannen- ja  sadanpäämiehille, tuomareille ja kaikille ruhtinaille koko Israelissa,  perhekunta-päämiehille;</span> <span class="verse"><a name="3">3</a>ja niin Salomo ja koko seurakunta hänen kanssaan menivät  uhrikukkulalle, joka oli Gibeonissa, sillä siellä oli Jumalan  ilmestysmaja, jonka Herran palvelija Mooses oli tehnyt erämaassa.</span> <span class="verse"><a name="4">4</a>Mutta Jumalan arkin oli Daavid tuonut Kirjat-Jearimista siihen  paikkaan, jonka Daavid oli sille valmistanut; sillä hän oli pystyttänyt  sille majan Jerusalemiin.</span> <span class="verse"><a name="5">5</a>Ja vaskialttari, jonka Besalel, Uurin poika, Huurin pojanpoika, oli  rakentanut, oli siellä Herran asumuksen edessä; Salomo ja seurakunta  etsivät häntä siellä.</span> <span class="verse"><a name="6">6</a>Ja Salomo uhrasi siellä Herran edessä ilmestysmajan vaskialttarilla;  hän uhrasi sen päällä tuhat polttouhria.</span> <span class="verse"><a name="7">7</a>Sinä yönä Jumala ilmestyi Salomolle ja sanoi hänelle: "Ano, mitä  tahdot minun sinulle antavan".</span> <span class="verse"><a name="8">8</a>Salomo vastasi Jumalalle: "Sinä olet tehnyt suuren laupeuden minun  isälleni Daavidille ja tehnyt minut kuninkaaksi hänen sijaansa.</span> <span class="verse"><a name="9">9</a>Niin toteutukoon nyt, Herra Jumala, sinun isälleni Daavidille  antamasi sana; sillä sinä olet pannut minut hallitsemaan kansaa, jota on  paljon niinkuin tomua maassa.</span> <span class="verse"><a name="10">10</a>Anna siis minulle viisaus ja taito lähteä ja tulla tämän kansan  edellä, sillä kuka voi muuten tätä sinun suurta kansaasi tuomita?"</span> <span class="verse"><a name="11">11</a>Ja Jumala sanoi Salomolle: "Koska sinulla on tämä mieli etkä anonut  rikkautta, tavaraa ja kunniaa, et vihamiestesi henkeä, etkä myöskään  anonut pitkää ikää, vaan anoit itsellesi viisautta ja taitoa  tuomitaksesi minun kansaani, jonka kuninkaaksi minä olen sinut tehnyt,</span> <span class="verse"><a name="12">12</a>niin annetaan sinulle viisaus ja taito; ja lisäksi minä annan  sinulle rikkautta, tavaraa ja kunniaa, niin ettei sitä ole ollut niin  paljoa kenelläkään kuninkaalla ennen sinua eikä tule olemaan sinun  jälkeesi".</span> <span class="verse"><a name="13">13</a>Käytyään uhrikukkulalla, joka oli Gibeonissa, Salomo palasi  ilmestysmajalta Jerusalemiin ja hallitsi Israelia.</span> <span class="verse"><a name="14">14</a>Ja Salomo kokosi sotavaunuja ja ratsumiehiä, niin että hänellä oli  tuhannet neljätsadat sotavaunut ja kaksitoista tuhatta ratsumiestä. Ne  hän sijoitti vaunukaupunkeihin ja kuninkaan luo Jerusalemiin.</span> <span class="verse"><a name="15">15</a>Ja kuningas toimitti niin, että Jerusalemissa oli hopeata ja kultaa  kuin kiviä, ja setripuuta niin paljon kuin metsäviikunapuita  Alankomaassa.</span> <span class="verse"><a name="16">16</a>Ja hevoset, mitä Salomolla oli, tuotiin Egyptistä ja Kuvesta;  kuninkaan kauppiaat noutivat niitä Kuvesta maksua vastaan.</span> <span class="verse"><a name="17">17</a>Egyptistä tuodut vaunut maksoivat kuusisataa hopeasekeliä ja hevonen  sata viisikymmentä. Samoin tuotiin niitä heidän välityksellään kaikille  heettiläisten ja aramilaisten kuninkaille.</span> </p></div</div></div></body></html>