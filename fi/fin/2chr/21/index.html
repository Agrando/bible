<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 21</strong></div><p><span class="verse"><a name="1">1</a>Sitten Joosafat meni lepoon isiensä tykö, ja hänet haudattiin isiensä  viereen Daavidin kaupunkiin. Ja hänen poikansa Jooram tuli kuninkaaksi  hänen sijaansa.</span> <span class="verse"><a name="2">2</a>Ja hänellä oli veljiä: Joosafatin pojat Asarja, Jehiel, Sakarja,  Asarjahu, Miikael ja Sefatja. Nämä kaikki olivat Joosafatin, Israelin  kuninkaan, poikia.</span> <span class="verse"><a name="3">3</a>Ja heidän isänsä oli antanut heille suuria lahjoja, hopeata, kultaa  ja kalleuksia, sekä varustettuja kaupunkeja Juudassa; mutta kuninkuuden  hän oli antanut Jooramille, sillä tämä oli esikoinen.</span> <span class="verse"><a name="4">4</a>Kun Jooram oli noussut isänsä valtaistuimelle ja vahvistunut, tappoi  hän miekalla kaikki veljensä, niin myös muutamia Israelin päämiehiä.</span> <span class="verse"><a name="5">5</a>Jooram oli kolmenkymmenen kahden vuoden vanha tullessaan kuninkaaksi,  ja hän hallitsi Jerusalemissa kahdeksan vuotta.</span> <span class="verse"><a name="6">6</a>Mutta hän vaelsi Israelin kuningasten tietä, niinkuin Ahabin suku oli  tehnyt, sillä hänellä oli puolisona Ahabin tytär; ja niin hän teki sitä,  mikä on pahaa Herran silmissä.</span> <span class="verse"><a name="7">7</a>Mutta Herra ei tahtonut tuhota Daavidin sukua, koska hän oli tehnyt  liiton Daavidin kanssa ja koska hän oli luvannut antaa hänelle ja hänen  pojillensa lampun ainiaaksi.</span> <span class="verse"><a name="8">8</a>Hänen aikanaan edomilaiset luopuivat Juudan vallanalaisuudesta ja  asettivat itsellensä kuninkaan.</span> <span class="verse"><a name="9">9</a>Niin Jooram lähti sinne päällikköineen ja kaikkine sotavaunuineen. Ja  hän nousi yöllä ja voitti edomilaiset, jotka olivat saartaneet hänet, ja  sotavaunujen päälliköt.</span> <span class="verse"><a name="10">10</a>Niin edomilaiset luopuivat Juudan vallanalaisuudesta vapaiksi, aina  tähän päivään asti. Siihen aikaan luopui hänen vallanalaisuudestaan myös  Libna, koska hän oli hyljännyt Herran, isiensä Jumalan.</span> <span class="verse"><a name="11">11</a>Hänkin teetti uhrikukkuloita Juudan vuoristoon ja saattoi  Jerusalemin asukkaat haureuteen ja vietteli Juudan.</span> <span class="verse"><a name="12">12</a>Mutta profeetta Elialta tuli hänelle tällainen kirjoitus: "Näin  sanoo Herra, sinun isäsi Daavidin Jumala: Koska et ole vaeltanut isäsi  Joosafatin teitä etkä Aasan, Juudan kuninkaan, teitä,</span> <span class="verse"><a name="13">13</a>vaan olet vaeltanut Israelin kuningasten tietä ja saattanut Juudan  ja Jerusalemin asukkaat haureuteen, niinkuin Ahabin suku saattoi heidät  haureuteen; ja koska myös olet tappanut veljesi, jotka olivat sinun  isäsi perhekuntaa ja paremmat kuin sinä,</span> <span class="verse"><a name="14">14</a>katso, sentähden Herra rankaisee sinun kansaasi, poikiasi, vaimojasi  ja kaikkea, mitä sinulla on, kovalla vitsauksella;</span> <span class="verse"><a name="15">15</a>ja sinä itse olet sairastava vaikeata tautia, sisusvaivaa, kunnes  vuoden, parin kuluttua sisuksesi taudin voimasta tunkeutuvat ulos."</span> <span class="verse"><a name="16">16</a>Niin Herra herätti Jooramia vastaan filistealaisten hengen ja niiden  arabialaisten hengen, jotka asuivat etiopialaisten naapureina,</span> <span class="verse"><a name="17">17</a>ja he menivät Juudaa vastaan, valloittivat sen ja veivät saaliinaan  kaiken tavaran, mitä oli kuninkaan linnassa, niin myöskin hänen poikansa  ja vaimonsa, niin ettei hänelle jäänyt muuta poikaa kuin Jooahas, hänen  nuorin poikansa.</span> <span class="verse"><a name="18">18</a>Ja kaiken tämän jälkeen Herra rankaisi häntä parantumattomalla  sisusvaivalla.</span> <span class="verse"><a name="19">19</a>Parin vuoden kuluttua, toisen vuoden lopulla, hänen sisuksensa  taudin voimasta tunkeutuivat ulos, ja hän kuoli koviin tuskiin. Mutta  hänen kansansa ei polttanut hänen kunniakseen kuolinsuitsutusta,  niinkuin oli poltettu hänen isiensä kunniaksi.</span> <span class="verse"><a name="20">20</a>Hän oli kolmenkymmenen kahden vuoden vanha tullessaan kuninkaaksi,  ja hän hallitsi Jerusalemissa kahdeksan vuotta. Ja hän meni pois  kenenkään kaipaamatta, ja hänet haudattiin Daavidin kaupunkiin, mutta ei  kuningasten hautoihin.</span> </p></div</div></div></body></html>