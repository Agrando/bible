<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 29</strong></div><p><span class="verse"><a name="1">1</a>Hiskia tuli kuninkaaksi kahdenkymmenen viiden vuoden vanhana, ja hän  hallitsi Jerusalemissa kaksikymmentä yhdeksän vuotta. Hänen äitinsä oli  nimeltään Abia, Sakarjan tytär.</span> <span class="verse"><a name="2">2</a>Hän teki sitä, mikä on oikein Herran silmissä, aivan niinkuin hänen  isänsä Daavid oli tehnyt.</span> <span class="verse"><a name="3">3</a>Ensimmäisenä hallitusvuotenansa, sen ensimmäisessä kuussa, hän avasi  Herran temppelin ovet ja korjasi ne.</span> <span class="verse"><a name="4">4</a>Sitten hän tuotti papit ja leeviläiset ja kokosi ne idässäpäin  olevalle aukealle.</span> <span class="verse"><a name="5">5</a>Ja hän sanoi heille: "Kuulkaa minua, te leeviläiset!  Pyhittäytykää  nyt ja pyhittäkää Herran, isienne Jumalan, temppeli ja toimittakaa  saastaisuus pois pyhäköstä.</span> <span class="verse"><a name="6">6</a>Sillä meidän isämme ovat olleet uskottomia ja tehneet sitä, mikä on  pahaa Herran, meidän Jumalamme, silmissä, ja hyljänneet hänet. He  käänsivät kasvonsa pois Herran asumuksesta ja käänsivät sille selkänsä.</span> <span class="verse"><a name="7">7</a>He myöskin sulkivat eteisen ovet, sammuttivat lamput, eivät  polttaneet suitsuketta eivätkä uhranneet polttouhreja pyhäkössä Israelin  Jumalalle.</span> <span class="verse"><a name="8">8</a>Sentähden Herran viha on kohdannut Juudaa ja Jerusalemia, ja hän on  tehnyt heidät kauhuksi, hämmästykseksi ja pilkaksi, niinkuin te omin  silmin näette.</span> <span class="verse"><a name="9">9</a>Katso, meidän isämme ovat kaatuneet miekkaan, ja meidän poikamme,  tyttäremme ja vaimomme ovat joutuneet vankeuteen tästä syystä.</span> <span class="verse"><a name="10">10</a>Nyt minä aion tehdä liiton Herran, Israelin Jumalan, kanssa, että  hänen vihansa hehku kääntyisi meistä pois.</span> <span class="verse"><a name="11">11</a>Älkää siis, lapseni, olko leväperäisiä, sillä teidät Herra on  valinnut seisomaan hänen edessänsä ja palvelemaan häntä, olemaan hänen  palvelijansa ja suitsuttamaan hänelle."</span> <span class="verse"><a name="12">12</a>Silloin nousivat leeviläiset: Mahat, Amasain poika, ja Jooel,  Asarjan poika, Kehatin jälkeläisistä; Merarin jälkeläisistä Kiis, Abdin  poika, ja Asarja, Jehallelelin poika; geersonilaisista Jooah, Simman  poika, ja Eeden, Jooahin poika;</span> <span class="verse"><a name="13">13</a>Elisafanin jälkeläisistä Simri ja Jegiel; Aasafin jälkeläisistä  Sakarja ja Mattanja;</span> <span class="verse"><a name="14">14</a>Heemanin jälkeläisistä Jehiel ja Siimei; ja Jedutunin jälkeläisistä  Semaja ja Ussiel.</span> <span class="verse"><a name="15">15</a>Nämä kokosivat veljensä, pyhittäytyivät ja menivät, niinkuin  kuningas oli Herran sanan mukaan käskenyt, puhdistamaan Herran  temppeliä.</span> <span class="verse"><a name="16">16</a>Mutta papit menivät sisälle Herran temppeliin puhdistamaan sitä, ja  kaiken saastaisuuden, minkä löysivät Herran temppelistä, he veivät  Herran temppelin esipihalle; sieltä leeviläiset ottivat sen ja veivät  sen ulos Kidronin laaksoon.</span> <span class="verse"><a name="17">17</a>He alkoivat pyhittämisen ensimmäisen kuun ensimmäisenä päivänä, ja  kuukauden kahdeksantena päivänä he olivat ehtineet Herran eteiseen, ja  he pyhittivät Herran temppeliä kahdeksan päivää; ensimmäisen kuun  kuudentenatoista päivänä he lopettivat työnsä.</span> <span class="verse"><a name="18">18</a>Silloin he menivät sisälle kuningas Hiskian tykö ja sanoivat: "Me  olemme puhdistaneet koko Herran temppelin, polttouhrialttarin ja kaikki  sen kalut ja näkyleipäpöydän ja kaikki sen kalut.</span> <span class="verse"><a name="19">19</a>Kaikki kalut, jotka kuningas Aahas hallitusaikanansa  uskottomuudessaan saastutti, me olemme panneet kuntoon ja pyhittäneet,  ja katso, ne ovat Herran alttarin edessä."</span> <span class="verse"><a name="20">20</a>Kuningas Hiskia kokosi varhain aamulla kaupungin päämiehet ja meni  Herran temppeliin.</span> <span class="verse"><a name="21">21</a>Ja he toivat seitsemän härkää, seitsemän oinasta ja seitsemän  karitsaa sekä seitsemän kaurista syntiuhriksi valtakunnan puolesta,  pyhäkön puolesta ja Juudan puolesta. Ja hän käski pappi Aaronin poikien,  pappien, uhrata ne Herran alttarilla.</span> <span class="verse"><a name="22">22</a>Sitten he teurastivat raavaat, ja papit ottivat veren ja vihmoivat  sen alttarille; ja he teurastivat oinaat ja vihmoivat veren alttarille;  sitten he teurastivat karitsat ja vihmoivat veren alttarille.</span> <span class="verse"><a name="23">23</a>Senjälkeen he toivat syntiuhrikauriit kuninkaan ja seurakunnan  eteen, ja nämä laskivat kätensä niiden päälle.</span> <span class="verse"><a name="24">24</a>Ja papit teurastivat ne ja uhrasivat niiden veren syntiuhrina  alttarilla, toimittaen koko Israelille sovituksen; sillä kuningas oli  käskenyt uhrata polttouhrin ja syntiuhrin koko Israelin puolesta.</span> <span class="verse"><a name="25">25</a>Ja hän asetti leeviläiset Herran temppeliin, kymbaalit, harput ja  kanteleet käsissä, niinkuin Daavid ja kuninkaan näkijä Gaad ja profeetta  Naatan olivat käskeneet; sillä käsky oli Herran antama hänen  profeettainsa kautta.</span> <span class="verse"><a name="26">26</a>Niin leeviläiset seisoivat siinä, Daavidin soittimet käsissä, ja  papit, torvet käsissä.</span> <span class="verse"><a name="27">27</a>Ja Hiskia käski uhrata alttarilla polttouhrin; ja kun uhraaminen  alkoi, alkoi myöskin Herran veisu ja torvien soitto Daavidin, Israelin  kuninkaan, soittimien johtaessa.</span> <span class="verse"><a name="28">28</a>Koko seurakunta kumartaen rukoili, veisu kaikui, ja torvet soivat -  kaikkea tätä kesti, kunnes polttouhri oli uhrattu.</span> <span class="verse"><a name="29">29</a>Kun uhraaminen oli päättynyt, polvistuivat kuningas ja kaikki, jotka  olivat hänen kanssaan saapuvilla, kumartaen rukoilemaan.</span> <span class="verse"><a name="30">30</a>Ja kuningas Hiskia ja päämiehet käskivät leeviläisten ylistää Herraa  Daavidin ja näkijä Aasafin sanoilla; ja nämä ylistivät häntä iloiten,  polvistuivat ja kumartaen rukoilivat.</span> <span class="verse"><a name="31">31</a>Sitten Hiskia lausui ja sanoi: "Nyt te olette tuoneet täysin käsin  lahjoja Herralle; astukaa esille ja tuokaa teurasuhreja ja kiitosuhreja  Herran temppeliin". Silloin seurakunta toi teurasuhreja ja kiitosuhreja,  ja jokainen, jonka sydän häntä siihen vaati, myöskin polttouhreja.</span> <span class="verse"><a name="32">32</a>Ja seurakunnan tuomien polttouhrien lukumäärä oli seitsemänkymmentä  raavasta, sata oinasta ja kaksisataa karitsaa, nämä kaikki polttouhriksi  Herralle.</span> <span class="verse"><a name="33">33</a>Ja pyhiä lahjoja oli kuusisataa raavasta ja kolmetuhatta lammasta.</span> <span class="verse"><a name="34">34</a>Mutta pappeja oli niin vähän, etteivät he voineet nylkeä kaikkia  polttouhriteuraita; sentähden heidän veljensä leeviläiset auttoivat  heitä, kunnes tämä työ oli suoritettu ja kunnes papit olivat  pyhittäytyneet, sillä leeviläiset pyrkivät vilpittömämmin kuin papit  pyhittäytymään.</span> <span class="verse"><a name="35">35</a>Myöskin polttouhreja oli paljon ynnä yhteysuhrirasvoja ja  polttouhriin kuuluvia juomauhreja.</span> <span class="verse"><a name="36">36</a>Näin järjestettiin palvelus Herran temppelissä. Ja Hiskia ja kaikki  kansa iloitsivat siitä, mitä Jumala oli kansalle valmistanut, sillä se  oli tapahtunut äkisti.</span> </p></div</div></div></body></html>