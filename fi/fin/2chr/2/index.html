<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 2</strong></div><p><span class="verse"><a name="1">1</a>Ja Salomo käski ryhtyä rakentamaan temppeliä Herran nimelle ja  kuninkaallista linnaa itsellensä.</span> <span class="verse"><a name="2">2</a>Ja Salomo määräsi seitsemänkymmentä tuhatta miestä taakankantajiksi  ja kahdeksankymmentä tuhatta miestä kivenhakkaajiksi vuoristoon ja  niille kolmetuhatta kuusisataa työnjohtajaa.</span> <span class="verse"><a name="3">3</a>Sitten Salomo lähetti Huuramille, Tyyron kuninkaalle, sanan: "Tee  minulle sama, minkä teit isälleni Daavidille, jolle lähetit setripuita,  että hän rakentaisi itsellensä linnan asuaksensa siinä.</span> <span class="verse"><a name="4">4</a>Katso, minä rakennan temppelin Herran, Jumalani, nimelle,  pyhittääkseni sen hänelle, että siinä poltettaisiin hyvänhajuista  suitsutusta hänen edessänsä, pidettäisiin aina esillä näkyleipiä ja  uhrattaisiin polttouhreja aamuin ja illoin, sapatteina, uudenkuun  päivinä ja Herran, meidän Jumalamme, juhlina; tämä on Israelin ikuinen  velvollisuus.</span> <span class="verse"><a name="5">5</a>Ja temppeli, jonka minä rakennan, on oleva suuri; sillä meidän  Jumalamme on suurin kaikista jumalista.</span> <span class="verse"><a name="6">6</a>Kuka kykenisi rakentamaan hänelle huoneen? Taivaisiin ja taivasten  taivaisiin hän ei mahdu. Mikä siis olen minä rakentamaan hänelle  temppeliä muuta varten kuin uhratakseni hänen edessänsä?</span> <span class="verse"><a name="7">7</a>Niin lähetä nyt minulle mies, joka on taitava tekemään kulta-,  hopea-, vaski- ja rautatöitä, niin myös töitä purppuranpunaisista,  helakanpunaisista ja punasinisistä langoista, ja joka osaa veistää  veistoksia, työskentelemään yhdessä niiden taitajien kanssa, joita  minulla on Juudassa ja Jerusalemissa ja jotka minun isäni Daavid on  hankkinut.</span> <span class="verse"><a name="8">8</a>Ja lähetä minulle setripuita, kypressipuita ja santelipuita  Libanonilta, sillä minä tiedän, että sinun palvelijasi osaavat hakata  Libanonin puita; ja katso, minun palvelijani olkoot sinun palvelijaisi  kanssa.</span> <span class="verse"><a name="9">9</a>Minulle on hankittava paljon puuta, sillä temppeli, jonka minä  rakennan, on oleva suuri ja ihmeellinen.</span> <span class="verse"><a name="10">10</a>Ja katso, minä annan kirvesmiehille, puitten hakkaajille,  kaksikymmentä tuhatta koor-mittaa nisuja, sinun palvelijaisi ravinnoksi,  ja kaksikymmentä tuhatta koor-mittaa ohria, kaksikymmentä tuhatta  bat-mittaa viiniä ja kaksikymmentä tuhatta bat-mittaa öljyä."</span> <span class="verse"><a name="11">11</a>Huuram, Tyyron kuningas, vastasi kirjeellä, jonka hän lähetti  Salomolle: "Sentähden, että Herra rakastaa kansaansa, on hän asettanut  sinut heidän kuninkaakseen".</span> <span class="verse"><a name="12">12</a>Ja Huuram sanoi vielä: "Kiitetty olkoon Herra, Israelin Jumala, joka  on tehnyt taivaan ja maan, siitä että hän on antanut kuningas Daavidille  viisaan pojan, jolla on älyä ja ymmärrystä rakentaa temppeli Herralle ja  kuninkaallinen linna itsellensä.</span> <span class="verse"><a name="13">13</a>Ja nyt minä lähetän taitavan, ymmärtäväisen miehen, Huuram-Aabin,</span> <span class="verse"><a name="14">14</a>joka on daanilaisen vaimon poika ja jonka isä on tyyrolainen. Hän  osaa tehdä kulta- ja hopea-, vaski- ja rauta-, kivi- ja puutöitä, niin  myös töitä purppuranpunaisista ja punasinisistä langoista, valkoisista  pellavalangoista ja helakanpunaisista langoista. Hän osaa veistää  veistoksia ja sommitella kaikkinaisia taideteoksia, joita hänen  tehtäväkseen annetaan, yhdessä sinun taitomiestesi ja herrani, sinun  isäsi Daavidin, taitomiesten kanssa.</span> <span class="verse"><a name="15">15</a>Lähettäköön siis herrani palvelijoillensa nisut, ohrat, öljyn ja  viinin, niinkuin on sanonut.</span> <span class="verse"><a name="16">16</a>Silloin me hakkaamme puita Libanonilta niin paljon, kuin sinä  tarvitset, ja me kuljetamme ne lautoissa meritse sinulle Jaafoon.  Toimita sinä ne sitten ylös Jerusalemiin."</span> <span class="verse"><a name="17">17</a>Ja Salomo luetti kaikki muukalaiset miehet Israelin maassa,  senjälkeen kuin hänen isänsä Daavid oli heidät luettanut. Ja heitä  huomattiin olevan sata viisikymmentäkolme tuhatta kuusisataa.</span> <span class="verse"><a name="18">18</a>Näistä hän teki seitsemänkymmentä tuhatta taakankantajiksi,  kahdeksankymmentä tuhatta kivenhakkaajiksi vuoristoon ja kolmetuhatta  kuusisataa työnjohtajiksi, joiden oli pidettävä väki työssä.</span> </p></div</div></div></body></html>