<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 33</strong></div><p><span class="verse"><a name="1">1</a>Manasse oli kahdentoista vuoden vanha tullessansa kuninkaaksi, ja hän  hallitsi Jerusalemissa viisikymmentä viisi vuotta.</span> <span class="verse"><a name="2">2</a>Hän teki sitä, mikä on pahaa Herran silmissä, niiden kansain  kauhistavien tekojen mukaan, jotka Herra oli karkoittanut israelilaisten  tieltä.</span> <span class="verse"><a name="3">3</a>Hän rakensi jälleen uhrikukkulat, jotka hänen isänsä Hiskia oli  kukistanut, pystytti alttareja baaleille, teki aseroja ja kumarsi ja  palveli kaikkea taivaan joukkoa.</span> <span class="verse"><a name="4">4</a>Hän rakensi alttareja myös Herran temppeliin, josta Herra oli  sanonut: "Jerusalemissa on minun nimeni oleva iankaikkisesti".</span> <span class="verse"><a name="5">5</a>Hän rakensi alttareja kaikelle taivaan joukolle Herran temppelin  molempiin esipihoihin.</span> <span class="verse"><a name="6">6</a>Myös pani hän poikansa kulkemaan tulen läpi Ben-Hinnomin laaksossa,  ennusteli merkeistä, harjoitti noituutta ja velhoutta ja hankki  itsellensä vainaja- ja tietäjähenkien manaajia; hän teki paljon sitä,  mikä on pahaa Herran silmissä, ja vihoitti hänet.</span> <span class="verse"><a name="7">7</a>Ja teettämänsä veistetyn kuvapatsaan hän asetti Jumalan temppeliin,  josta Jumala oli sanonut Daavidille ja hänen pojallensa Salomolle:  "Tähän temppeliin ja Jerusalemiin, jonka minä olen valinnut kaikista  Israelin sukukunnista, minä asetan nimeni ikiajoiksi.</span> <span class="verse"><a name="8">8</a>Enkä minä enää kuljeta Israelin jalkoja pois siitä maasta, jonka olen  määrännyt teidän isillenne, jos Israel vain tarkoin noudattaa kaikkea,  mitä minä olen käskenyt heidän noudattaa, koko lakia ja käskyjä ja  oikeuksia, jotka ovat Mooseksen kautta annetut."</span> <span class="verse"><a name="9">9</a>Mutta Manasse eksytti Juudan ja Jerusalemin asukkaat tekemään enemmän  pahaa, kuin olivat tehneet ne kansat, jotka Herra oli hävittänyt  israelilaisten tieltä.</span> <span class="verse"><a name="10">10</a>Ja Herra puhui Manasselle ja hänen kansallensa, mutta he eivät  kuunnelleet.</span> <span class="verse"><a name="11">11</a>Niin Herra toi Assurin kuninkaan sotapäälliköt heidän kimppuunsa. He  ottivat Manassen kiinni koukuilla, kytkivät hänet vaskikahleisiin ja  veivät hänet Baabeliin.</span> <span class="verse"><a name="12">12</a>Mutta ahdingossa ollessaan hän etsi Herran, Jumalansa, mielisuosiota  ja nöyrtyi syvästi isiensä Jumalan edessä.</span> <span class="verse"><a name="13">13</a>Ja kun hän näin rukoili häntä, niin Jumala taipui ja kuuli hänen  rukouksensa ja toi hänet takaisin Jerusalemiin, hänen valtakuntaansa.  Silloin Manasse tuli tietämään, että Herra on Jumala.</span> <span class="verse"><a name="14">14</a>Sen jälkeen hän rakennutti Daavidin kaupungin ulomman muurin,  länteen päin Giihonista, laaksoon, aina Kalaporttiin saakka, niin että  se ympäröi Oofelin, ja hän teki siitä hyvin korkean. Ja hän asetti  sotapäälliköitä kaikkiin Juudan varustettuihin kaupunkeihin.</span> <span class="verse"><a name="15">15</a>Ja hän poisti vieraat jumalat ja kuvapatsaan Herran temppelistä sekä  kaikki alttarit, jotka hän oli rakennuttanut Herran temppelin vuorelle  ja Jerusalemiin, ja heitätti ne kaupungin ulkopuolelle.</span> <span class="verse"><a name="16">16</a>Ja hän pani kuntoon Herran alttarin ja uhrasi sillä yhteys- ja  kiitosuhreja ja kehoitti Juudaa palvelemaan Herraa, Israelin Jumalaa.</span> <span class="verse"><a name="17">17</a>Mutta kansa uhrasi edelleen uhrikukkuloilla, kuitenkin ainoastaan  Herralle, Jumalallensa.</span> <span class="verse"><a name="18">18</a>Mitä muuta on kerrottavaa Manassesta, ja kuinka hän rukoili  Jumalaansa, ja näkijäin puheista, jotka puhuivat hänelle Herran,  Israelin Jumalan, nimessä, katso, se on Israelin kuningasten  aikakirjassa.</span> <span class="verse"><a name="19">19</a>Ja hänen rukouksestaan ja kuinka hän tuli kuulluksi, ja kaikista  hänen synneistään ja uskottomuudestaan ja niistä paikoista, joihin hän  rakennutti uhrikukkuloita ja pystytti asera-karsikoita ja jumalankuvia,  ennenkuin hän nöyrtyi, katso, niistä on kirjoitettu Hoosain aikakirjaan.</span> <span class="verse"><a name="20">20</a>Ja Manasse meni lepoon isiensä tykö, ja hänet haudattiin linnaansa.  Ja hänen poikansa Aamon tuli kuninkaaksi hänen sijaansa.</span> <span class="verse"><a name="21">21</a>Aamon oli kahdenkymmenen kahden vuoden vanha tullessaan kuninkaaksi,  ja hän hallitsi Jerusalemissa kaksi vuotta.</span> <span class="verse"><a name="22">22</a>Hän teki sitä, mikä on pahaa Herran silmissä, niinkuin hänen isänsä  Manasse oli tehnyt. Ja Aamon uhrasi kaikille niille jumalankuville,  jotka hänen isänsä Manasse oli teettänyt, ja palveli niitä.</span> <span class="verse"><a name="23">23</a>Mutta hän ei nöyrtynyt Herran edessä, niinkuin hänen isänsä Manasse  oli nöyrtynyt, vaan hän, Aamon, sälytti päällensä suuren syntivelan.</span> <span class="verse"><a name="24">24</a>Niin hänen palvelijansa tekivät salaliiton häntä vastaan ja  tappoivat hänet hänen linnassansa.</span> <span class="verse"><a name="25">25</a>Mutta maan kansa surmasi kaikki ne, jotka olivat tehneet salaliiton  kuningas Aamonia vastaan; ja maan kansa teki hänen poikansa Joosian  kuninkaaksi hänen sijaansa.</span> </p></div</div></div></body></html>