<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 4</strong></div><p><span class="verse"><a name="1">1</a>Hän teki alttarin vaskesta, kahtakymmentä kyynärää pitkän,  kahtakymmentä kyynärää leveän ja kymmentä kyynärää korkean.</span> <span class="verse"><a name="2">2</a>Hän teki myös meren, valetun, kymmentä kyynärää leveän reunasta  reunaan, ympärinsä pyöreän, ja viittä kyynärää korkean; ja  kolmenkymmenen kyynärän pituinen mittanuora ulottui sen ympäri.</span> <span class="verse"><a name="3">3</a>Ja sen alaosassa oli yltympäri raavaankuvia, jotka kulkivat sen  ympäri; ne ympäröivät merta yltympäri, kymmenen kullakin kyynärällä.  Raavaita oli kahdessa rivissä, valettuina meren kanssa yhteen.</span> <span class="verse"><a name="4">4</a>Ja se seisoi kahdentoista raavaan varassa, joista kolme oli  käännettynä pohjoiseen, kolme länteen, kolme etelään ja kolme itään  päin; meri oli niiden yläpuolella, niiden varassa, ja kaikkien niiden  takapuolet olivat sisään päin.</span> <span class="verse"><a name="5">5</a>Se oli kämmenen paksuinen, ja sen reuna oli maljan reunan kaltainen,  puhjenneen liljan muotoinen. Siihen mahtui, se veti kolmetuhatta  bat-mittaa.</span> <span class="verse"><a name="6">6</a>Hän teki myös kymmenen allasta ja asetti viisi oikealle puolelle ja  viisi vasemmalle puolelle pesemistä varten; sillä niissä huuhdottiin se,  mikä kuului polttouhriin. Mutta meri oli pappien peseytymistä varten.</span> <span class="verse"><a name="7">7</a>Hän teki myös kymmenen kultaista lampunjalkaa, niinkuin niistä oli  säädetty, ja pani ne temppelisaliin, viisi oikealle puolelle ja viisi  vasemmalle puolelle.</span> <span class="verse"><a name="8">8</a>Hän teki myös kymmenen pöytää ja asetti ne temppelisaliin, viisi  oikealle puolelle ja viisi vasemmalle puolelle. Hän teki myös sata  kultamaljaa.</span> <span class="verse"><a name="9">9</a>Ja hän teki pappien esipihan ja suuren esikartanon sekä esikartanon  ovet; ja ovet hän päällysti vaskella.</span> <span class="verse"><a name="10">10</a>Ja meren hän asetti oikealle sivulle, kaakkoa kohti.</span> <span class="verse"><a name="11">11</a>Huuram teki myös kattilat, lapiot ja maljat. Ja niin Huuram sai  suoritetuksi työn, mikä hänen oli tehtävä kuningas Salomolle Jumalan  temppeliin:</span> <span class="verse"><a name="12">12</a>kaksi pylvästä ja kaksi palloa, pylväänpäätä, pylväiden päähän, ja  kaksi ristikkokoristetta peittämään kahta pallonmuotoista pylväänpäätä,  jotka olivat pylväitten päässä,</span> <span class="verse"><a name="13">13</a>ja neljäsataa granaattiomenaa kahteen ristikkokoristeeseen, kaksi  riviä granaattiomenia kumpaankin ristikkokoristeeseen, peittämään kahta  pallonmuotoista pylväänpäätä, jotka olivat pylväitten päällä.</span> <span class="verse"><a name="14">14</a>Ja hän teki telineet ja teki altaat telineitten päälle,</span> <span class="verse"><a name="15">15</a>Ja yhden meren ja kaksitoista raavasta sen alle.</span> <span class="verse"><a name="16">16</a>Ja kattilat, lapiot ja haarukat ynnä kaikki niihin kuuluvat kalut  Huuram-Aabiv teki kuningas Salomolle Herran temppeliin kiilloitetusta  vaskesta.</span> <span class="verse"><a name="17">17</a>Jordanin lakeudella kuningas ne valatti savimuotteihin, Sukkotin ja  Seredan välillä.</span> <span class="verse"><a name="18">18</a>Ja Salomo teetti kaikkia näitä kaluja ylen paljon, sillä vasken  painoa ei määrätty.</span> <span class="verse"><a name="19">19</a>Salomo teetti myös kaikki kalut, joita tuli olla Herran temppelissä:  kulta-alttarin, pöydät, joilla näkyleivät olivat,</span> <span class="verse"><a name="20">20</a>lampunjalat lamppuineen, jotka oli sytytettävä säädetyllä tavalla  kaikkeinpyhimmän eteen, puhtaasta kullasta,</span> <span class="verse"><a name="21">21</a>kultaisine kukkalehtineen, lamppuineen ja lamppusaksineen -  puhtainta kultaa;</span> <span class="verse"><a name="22">22</a>veitset, maljat, kupit ja hiilipannut puhtaasta kullasta; ja  temppelin oviaukkojen sisemmät ovet, jotka veivät kaikkeinpyhimpään,  sekä ne temppelin ovet, jotka veivät temppelisaliin, kullasta.</span> </p></div</div></div></body></html>