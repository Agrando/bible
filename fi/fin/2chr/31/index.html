<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 31</strong></div><p><span class="verse"><a name="1">1</a>Kun kaikki tämä oli päättynyt, lähtivät kaikki saapuvilla olevat  israelilaiset Juudan kaupunkeihin ja murskasivat patsaat, hakkasivat  maahan asera-karsikot ja kukistivat uhrikukkulat ja alttarit perinpohjin  koko Juudassa, Benjaminissa, Efraimissa ja Manassessa. Sitten kaikki  israelilaiset palasivat kukin perintömaallensa, kaupunkeihinsa.</span> <span class="verse"><a name="2">2</a>Ja Hiskia asetti pappien ja leeviläisten osastot, heidän osastojensa  mukaan, kunkin hänen papillisen tai leeviläisen palvelustehtävänsä  mukaan, polttouhreja ja yhteysuhreja toimitettaessa palvelemaan,  kiittämään ja ylistämään Herran leirin porteissa.</span> <span class="verse"><a name="3">3</a>Minkä kuningas antoi omaisuudestaan, se käytettiin polttouhreiksi,  aamu- ja ehtoopolttouhreiksi sekä sapatteina, uudenkuun päivinä ja  juhlina uhrattaviksi polttouhreiksi, niinkuin on kirjoitettuna Herran  laissa.</span> <span class="verse"><a name="4">4</a>Ja hän käski kansan, Jerusalemin asukasten, antaa papeille ja  leeviläisille heidän osuutensa, että nämä pitäisivät kiinni Herran  laista.</span> <span class="verse"><a name="5">5</a>Kun tämä sana levisi, antoivat israelilaiset runsaat uutiset jyvistä,  viinistä, öljystä ja hunajasta ja kaikesta pellon sadosta; he toivat  runsaat kymmenykset kaikesta.</span> <span class="verse"><a name="6">6</a>Ja ne israelilaiset ja Juudan miehet, jotka asuivat Juudan  kaupungeissa, toivat hekin kymmenykset raavaista ja pikkukarjasta sekä  kymmenykset Herralle, Jumalallensa, pyhitetyistä pyhistä lahjoista, ja  panivat ne eri kasoihin.</span> <span class="verse"><a name="7">7</a>Kolmannessa kuussa he alkoivat panna kasoihin, ja seitsemännessä  kuussa he sen lopettivat.</span> <span class="verse"><a name="8">8</a>Kun Hiskia ja päämiehet tulivat ja näkivät kasat, kiittivät he Herraa  ja hänen kansaansa Israelia.</span> <span class="verse"><a name="9">9</a>Ja kun Hiskia kysyi papeilta ja leeviläisiltä näistä kasoista,</span> <span class="verse"><a name="10">10</a>vastasi hänelle ylimmäinen pappi Asarja, joka oli Saadokin sukua, ja  sanoi: "Siitä alkaen, kun ruvettiin tuomaan antia Herran temppeliin, me  olemme syöneet ja tulleet ravituiksi, ja kuitenkin on jäänyt paljon  tähteeksi; sillä Herra on siunannut kansaansa, ja niin on tämä paljous  jäänyt tähteeksi."</span> <span class="verse"><a name="11">11</a>Niin Hiskia käski laittaa kammioita Herran temppeliin. Ja kun ne oli  laitettu,</span> <span class="verse"><a name="12">12</a>tuotiin niihin tunnollisesti anti, kymmenys ja pyhät lahjat.  Ja  niiden esimiehenä oli leeviläinen Koonanja, ja hänen veljensä Siimei oli  häntä lähinnä.</span> <span class="verse"><a name="13">13</a>Ja Jehiel, Asasja, Nahat, Asael, Jerimot, Joosabat, Eliel, Jismakja,  Mahat ja Benaja olivat Koonanjan ja hänen veljensä Siimein käskyläisinä  kuningas Hiskian ja Asarjan, Jumalan temppelin esimiehen, määräyksestä.</span> <span class="verse"><a name="14">14</a>Ja leeviläinen Koore, Jimnan poika, joka oli ovenvartijana idän  puolella, hoiti Jumalalle annetut vapaaehtoiset lahjat ja Herralle  tulevan annin ja korkeasti-pyhäin lahjain suorituksen.</span> <span class="verse"><a name="15">15</a>Ja hänen johdossaan olivat Eedem, Minjamin, Jeesua, Semaja, Amarja  ja Sekanja, joiden oli pappiskaupungeissa tunnollisesti suoritettava  osuudet veljillensä, niin pienille kuin suurille, osastoittain,</span> <span class="verse"><a name="16">16</a>paitsi sukuluetteloihin merkityille miehenpuolille, kolmivuotiaille  ja sitä vanhemmille, kaikille, jotka menivät Herran temppeliin tekemään  palvelusta, kunakin päivänä sen päivän palveluksen, hoitamaan  tehtäviään, osastoittain.</span> <span class="verse"><a name="17">17</a>Papit merkittiin sukuluetteloihin perhekunnittain ja leeviläisistä  kaksikymmenvuotiaat ja sitä vanhemmat, palvelustehtäviensä mukaan,  osastoittain,</span> <span class="verse"><a name="18">18</a>nimittäin niin, että sukuluetteloihin merkittiin kaikki heidän  pienet lapsensa, vaimonsa, poikansa ja tyttärensä, koko heidän  joukkonsa, sillä he hoitivat sitä, mikä pyhää oli, tunnollisesti.</span> <span class="verse"><a name="19">19</a>Aaronin pojilla, papeilla, jotka asuivat kaupunkiensa laidunmailla,  oli joka kaupungissa nimeltä mainitut miehet, joiden oli suoritettava  osuudet kaikille miehenpuolille pappien joukossa ja kaikille  sukuluetteloihin merkityille leeviläisille.</span> <span class="verse"><a name="20">20</a>Näin Hiskia teki koko Juudassa; hän teki sitä, mikä oli hyvää,  oikeata ja totta Herran, hänen Jumalansa, edessä.</span> <span class="verse"><a name="21">21</a>Ja kaiken, mihin hän ryhtyi etsiessään Jumalaansa, koskipa se  palvelusta Jumalan temppelissä tai lakia ja käskyjä, sen hän teki  kaikesta sydämestänsä, ja hän menestyi.</span> </p></div</div></div></body></html>