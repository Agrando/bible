<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 27</strong></div><p><span class="verse"><a name="1">1</a>Jootam oli kahdenkymmenen viiden vuoden vanha tullessaan kuninkaaksi,  ja hän hallitsi Jerusalemissa kuusitoista vuotta.  Hänen äitinsä nimi  oli Jerusa, Saadokin tytär.</span> <span class="verse"><a name="2">2</a>Hän teki sitä, mikä on oikein Herran silmissä, aivan niinkuin hänen  isänsä Ussia oli tehnyt, paitsi ettei hän tunkeutunut Herran temppeliin.  Mutta kansa yhä vaelsi kelvottomasti.</span> <span class="verse"><a name="3">3</a>Hän rakennutti Yläportin Herran temppeliin ja rakennutti paljon  Oofelin muuria.</span> <span class="verse"><a name="4">4</a>Hän rakennutti myös kaupunkeja Juudan vuoristoon, ja metsiin hän  rakennutti linnoja ja torneja.</span> <span class="verse"><a name="5">5</a>Hän kävi sotaa ammonilaisten kuningasta vastaan ja voitti heidät; ja  ammonilaiset antoivat hänelle sinä vuonna sata talenttia hopeata,  kymmenentuhatta koor-mittaa nisuja ja kymmenentuhatta koor-mittaa ohria.  Tämän ammonilaiset suorittivat hänelle myöskin toisena ja kolmantena  vuotena.</span> <span class="verse"><a name="6">6</a>Niin Jootam tuli yhä mahtavammaksi, koska hän vaelsi vakaasti Herran,  Jumalansa, edessä.</span> <span class="verse"><a name="7">7</a>Mitä muuta on kerrottavaa Jootamista ja kaikista hänen sodistaan ja  hänen vaelluksestansa, katso, se on kirjoitettuna Israelin ja Juudan  kuningasten kirjassa.</span> <span class="verse"><a name="8">8</a>Hän oli kahdenkymmenen viiden vuoden vanha tullessaan kuninkaaksi, ja  hän hallitsi Jerusalemissa kuusitoista vuotta.</span> <span class="verse"><a name="9">9</a>Ja Jootam meni lepoon isiensä tykö, ja hänet haudattiin Daavidin  kaupunkiin. Ja hänen poikansa Aahas tuli kuninkaaksi hänen sijaansa.</span> </p></div</div></div></body></html>