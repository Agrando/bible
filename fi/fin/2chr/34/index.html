<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 34</strong></div><p><span class="verse"><a name="1">1</a>Joosia oli kahdeksan vuoden vanha tullessaan kuninkaaksi, ja hän  hallitsi Jerusalemissa kolmekymmentä yksi vuotta.</span> <span class="verse"><a name="2">2</a>Hän teki sitä, mikä on oikein Herran silmissä, ja vaelsi isänsä  Daavidin teitä, poikkeamatta oikealle tai vasemmalle.</span> <span class="verse"><a name="3">3</a>Kahdeksantena hallitusvuotenaan, ollessansa vielä nuorukainen, hän  alkoi etsiä isänsä Daavidin Jumalaa; ja kahdentenatoista vuotena hän  alkoi puhdistaa Juudaa ja Jerusalemia uhrikukkuloista ja  asera-karsikoista sekä veistetyistä ja valetuista jumalankuvista.</span> <span class="verse"><a name="4">4</a>Baalin alttarit kukistettiin hänen läsnäollessaan, ja niiden yli  kohoavat auringonpatsaat hän hakkasi maahan, ja asera-karsikot sekä  veistetyt ja valetut jumalankuvat hän murskasi ja rouhensi ja sirotteli  niiden haudoille, jotka olivat niille uhranneet.</span> <span class="verse"><a name="5">5</a>Ja pappien luut hän poltti heidän alttareillaan. Niin hän puhdisti  Juudan ja Jerusalemin.</span> <span class="verse"><a name="6">6</a>Manassen, Efraimin ja Simeonin kaupungeissa aina Naftaliin asti,  yltympäri, hän heidän miekoillaan</span> <span class="verse"><a name="7">7</a>kukisti alttarit, löi palasiksi ja rouhensi asera-karsikot ja  jumalankuvat, ja hän hakkasi maahan kaikki auringonpatsaat koko Israelin  maasta. Sitten hän palasi Jerusalemiin.</span> <span class="verse"><a name="8">8</a>Kahdeksantenatoista hallitusvuotenaan, puhdistaessaan maata ja  temppeliä, hän lähetti Saafanin, Asaljan pojan, kaupungin päällikön  Maasejan ja kansleri Jooahin, Jooahaan pojan, korjaamaan Herran, hänen  Jumalansa, temppeliä.</span> <span class="verse"><a name="9">9</a>Ja he tulivat ylimmäisen papin Hilkian luo ja jättivät Jumalan  temppeliin tuodut rahat, joita leeviläiset, ovenvartijat, olivat  koonneet Manassesta, Efraimista ja koko muusta Israelista ja koko  Juudasta, Benjaminista ja Jerusalemin asukkailta.</span> <span class="verse"><a name="10">10</a>He antoivat ne työnteettäjille, jotka oli pantu valvomaan töitä  Herran temppelissä, ja nämä maksoivat niillä työmiehet, jotka  työskentelivät Herran temppelissä, laittoivat ja korjasivat temppeliä;</span> <span class="verse"><a name="11">11</a>niistä annettiin myös puusepille ja rakentajille, että nämä  ostaisivat hakattuja kiviä ja puutavaraa kiinnitysparruiksi ja  kattohirsiksi niihin rakennuksiin, jotka Juudan kuninkaat olivat  turmelleet.</span> <span class="verse"><a name="12">12</a>Nämä miehet toimivat siinä työssä luottamusmiehinä. Ja leeviläiset  Jahat ja Obadja, Merarin jälkeläiset, ja Sakarja ja Mesullam, Kehatin  jälkeläiset, oli pantu valvomaan ja johtamaan heitä, ja myös kaikki  leeviläiset, jotka ymmärsivät soittimia.</span> <span class="verse"><a name="13">13</a>He myöskin valvoivat taakankantajia ja johtivat kaikkia työmiehiä  eri töissä. Leeviläisiä oli kirjureina, virkamiehinä ja ovenvartijoina.</span> <span class="verse"><a name="14">14</a>Kun he olivat viemässä ulos Herran temppeliin tuotuja rahoja, löysi  pappi Hilkia Herran lain kirjan, joka oli annettu Mooseksen kautta.</span> <span class="verse"><a name="15">15</a>Ja Hilkia lausui ja sanoi kirjuri Saafanille: "Minä löysin Herran  temppelistä lain kirjan". Ja Hilkia antoi kirjan Saafanille.</span> <span class="verse"><a name="16">16</a>Saafan vei kirjan kuninkaalle ja teki lisäksi kuninkaalle selon  asiasta, sanoen: "Kaikki, mitä annettiin palvelijaisi tehtäväksi, he  ovat tehneet:</span> <span class="verse"><a name="17">17</a>he ovat ottaneet esille rahat, jotka olivat Herran temppelissä, ja  antaneet ne työnvalvojille ja työnteettäjille".</span> <span class="verse"><a name="18">18</a>Ja kirjuri Saafan kertoi kuninkaalle sanoen: "Pappi Hilkia antoi  minulle erään kirjan". Ja Saafan luki siitä kuninkaalle.</span> <span class="verse"><a name="19">19</a>Kun kuningas kuuli lain sanat, repäisi hän vaatteensa.</span> <span class="verse"><a name="20">20</a>Ja kuningas käski Hilkiaa, Ahikamia, Saafanin poikaa, Abdonia,  Miikan poikaa, kirjuri Saafania ja Asajaa, kuninkaan palvelijaa, sanoen:</span> <span class="verse"><a name="21">21</a>"Menkää ja kysykää minun puolestani ja niiden puolesta, joita on  jäljellä Israelista ja Juudasta, neuvoa Herralta tästä löydetystä  kirjasta. Sillä suuri on Herran viha, joka on vuodatettu meidän  ylitsemme, sentähden että meidän isämme eivät ole noudattaneet Herran  sanaa eivätkä tehneet mitään kaikesta siitä, mikä on kirjoitettuna tässä  kirjassa."</span> <span class="verse"><a name="22">22</a>Niin Hilkia ynnä ne muut, jotka kuningas määräsi, menivät  naisprofeetta Huldan tykö, joka oli vaatevaraston hoitajan Sallumin,  Tokhatin pojan, Hasran pojanpojan, vaimo ja asui Jerusalemissa, toisessa  kaupunginosassa. Ja he puhuivat hänelle, niinkuin edellä mainittiin.</span> <span class="verse"><a name="23">23</a>Niin hän sanoi heille: "Näin sanoo Herra, Israelin Jumala: Sanokaa  sille miehelle, joka lähetti teidät minun tyköni:</span> <span class="verse"><a name="24">24</a>'Näin sanoo Herra: Katso, minä annan onnettomuuden kohdata tätä  paikkaa ja sen asukkaita, kaikkien kirousten, jotka on kirjoitettu  siihen kirjaan, jota on luettu Juudan kuninkaalle,</span> <span class="verse"><a name="25">25</a>koska he ovat hyljänneet minut ja polttaneet uhreja muille jumalille  ja vihoittaneet minut kaikilla kättensä teoilla; sillä minun vihani on  vuodatettu tämän paikan yli, eikä se ole sammuva.</span> <span class="verse"><a name="26">26</a>Mutta Juudan kuninkaalle, joka on lähettänyt teidät kysymään neuvoa  Herralta, sanokaa näin: Näin sanoo Herra, Israelin Jumala, niistä  sanoista, jotka sinä olet kuullut:</span> <span class="verse"><a name="27">27</a>Koska sydämesi on pehminnyt ja sinä olet nöyrtynyt Jumalan edessä,  kuullessasi, mitä hän on puhunut tätä paikkaa ja sen asukkaita vastaan,  koska sinä olet nöyrtynyt minun edessäni ja reväissyt vaatteesi ja  itkenyt minun edessäni, niin minä myös olen kuullut sinua, sanoo Herra.</span> <span class="verse"><a name="28">28</a>Katso, minä korjaan sinut isiesi tykö, ja sinä saat rauhassa siirtyä  hautaasi, ja sinun silmäsi pääsevät näkemästä kaikkea onnettomuutta,  minkä minä annan kohdata tätä paikkaa ja sen asukkaita.'" Ja he toivat  kuninkaalle tämän vastauksen.</span> <span class="verse"><a name="29">29</a>Niin kuningas lähetti kokoamaan luoksensa kaikki Juudan ja  Jerusalemin vanhimmat.</span> <span class="verse"><a name="30">30</a>Ja kuningas meni Herran temppeliin, hän ja kaikki Juudan miehet ja  Jerusalemin asukkaat, myöskin papit ja leeviläiset, kaikki kansa  suurimmasta pienimpään asti, ja hän luki heidän kuultensa kaikki Herran  temppelistä löydetyn liitonkirjan sanat.</span> <span class="verse"><a name="31">31</a>Ja kuningas asettui paikallensa ja teki Herran edessä liiton, että  heidän tuli seurata Herraa, noudattaa hänen käskyjänsä, todistuksiansa  ja säädöksiänsä kaikesta sydämestään ja kaikesta sielustansa ja täyttää  liiton sanat, jotka ovat kirjoitetut siihen kirjaan.</span> <span class="verse"><a name="32">32</a>Ja hän otti siihen liittoon kaikki, jotka olivat Jerusalemissa ja  Benjaminissa. Ja Jerusalemin asukkaat tekivät, niinkuin Jumalan, heidän  isiensä Jumalan, liitto vaati.</span> <span class="verse"><a name="33">33</a>Ja Joosia poisti kaikki kauhistukset israelilaisten kaikista  maakunnista ja vaati jokaista, joka Israelissa oli, palvelemaan Herraa,  heidän Jumalaansa. Niin kauan kuin hän eli, he eivät luopuneet pois  Herrasta, isiensä Jumalasta.</span> </p></div</div></div></body></html>