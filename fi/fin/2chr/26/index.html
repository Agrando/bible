<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 26</strong></div><p><span class="verse"><a name="1">1</a>Mutta koko Juudan kansa otti Ussian, joka oli kuudentoista vuoden  vanha, ja teki hänet kuninkaaksi hänen isänsä Amasjan sijaan.</span> <span class="verse"><a name="2">2</a>Hän linnoitti Eelatin ja palautti sen Juudalle, sittenkuin kuningas  oli mennyt lepoon isiensä tykö.</span> <span class="verse"><a name="3">3</a>Ussia oli kuudentoista vuoden vanha tullessaan kuninkaaksi, ja hän  hallitsi Jerusalemissa viisikymmentä kaksi vuotta. Hänen äitinsä oli  nimeltään Jekolja, Jerusalemista.</span> <span class="verse"><a name="4">4</a>Ja hän teki sitä, mikä on oikein Herran silmissä, aivan niinkuin  hänen isänsä Amasja oli tehnyt.</span> <span class="verse"><a name="5">5</a>Ja hän etsi Jumalaa, niin kauan kuin Sakarja eli, joka ymmärsi  Jumalan näkyjä. Ja niin kauan kuin hän etsi Herraa, antoi Jumala hänen  menestyä.</span> <span class="verse"><a name="6">6</a>Hän lähti sotimaan filistealaisia vastaan ja revitti Gatin, Jabnen ja  Asdodin muurit; ja hän rakennutti kaupunkeja Asdodin alueelle ja muualle  filistealaisten maahan.</span> <span class="verse"><a name="7">7</a>Ja Jumala auttoi häntä filistealaisia vastaan ja niitä arabialaisia  vastaan, jotka asuivat Guur-Baalissa, sekä meunilaisia vastaan.</span> <span class="verse"><a name="8">8</a>Ja ammonilaiset maksoivat veroa Ussialle, ja hänen maineensa levisi  aina Egyptiin saakka, sillä hän tuli ylen mahtavaksi.</span> <span class="verse"><a name="9">9</a>Ussia rakennutti Jerusalemiin tornit Kulmaportin ja Laaksoportin  päälle ja Kulmauksen päälle ja varusti ne.</span> <span class="verse"><a name="10">10</a>Hän rakennutti torneja myös erämaahan ja hakkautti paljon  vesisäiliöitä, sillä hänellä oli paljon karjaa sekä Alankomaassa että  ylätasangolla. Peltomiehiä ja viinitarhureita hänellä oli vuoristossa ja  puutarhamailla, sillä hän harrasti maanviljelystä.</span> <span class="verse"><a name="11">11</a>Ja Ussialla oli sotajoukko, joka teki sotapalvelusta ja lähti sotaan  osastoittain, sen lukumäärän mukaan, mikä heitä oli katselmuksessa,  jonka kirjuri Jegiel ja päällysmies Maaseja olivat toimittaneet  Hananjan, kuninkaallisen päällikön, johdolla.</span> <span class="verse"><a name="12">12</a>Perhekunta-päämiesten, sotaurhojen, koko lukumäärä oli kaksituhatta  kuusisataa.</span> <span class="verse"><a name="13">13</a>Heidän johdossaan oli kolmensadan seitsemän tuhannen viidensadan  miehen suuruinen sotajoukko, joka teki väellä ja voimalla sotapalvelusta  auttaakseen kuningasta vihollista vastaan.</span> <span class="verse"><a name="14">14</a>Ja Ussia varusti heidät, koko sotajoukon, kilvillä, keihäillä,  kypäreillä, rintahaarniskoilla, jousilla ja linkokivillä.</span> <span class="verse"><a name="15">15</a>Ja hän teetti Jerusalemiin taidokkaasti sommiteltuja sotakoneita,  jotka asetettiin torneihin ja muurien kulmiin ja joilla ammuttiin nuolia  ja suuria kiviä. Niin hänen maineensa levisi kauas, sillä hän sai  ihmeteltävästi apua, kunnes hän tuli mahtavaksi.</span> <span class="verse"><a name="16">16</a>Mutta kun hän oli tullut mahtavaksi, ylpistyi hänen sydämensä, niin  että hän teki kelvottoman teon, hän tuli uskottomaksi Herraa,  Jumalaansa, kohtaan ja meni Herran temppeliin, suitsutusalttarille,  suitsuttamaan.</span> <span class="verse"><a name="17">17</a>Niin pappi Asarja meni hänen jälkeensä sinne, mukanaan  kahdeksankymmentä Herran pappia, rohkeita miehiä.</span> <span class="verse"><a name="18">18</a>Nämä astuivat kuningas Ussiaa vastaan ja sanoivat hänelle: "Ei ole  sinun asiasi, Ussia, suitsuttaa Herralle, vaan pappien, Aaronin poikien,  jotka ovat pyhitetyt suitsuttamaan. Mene ulos pyhäköstä, sillä sinä olet  ollut uskoton, eikä siitä tule sinulle kunniaa Herralta Jumalalta."</span> <span class="verse"><a name="19">19</a>Niin Ussia vihastui, ja hän piti juuri suitsutusastiaa kädessään  suitsuttaaksensa. Mutta kun hän vihastui pappeihin, puhkesi hänen  otsaansa pitali pappien läsnäollessa Herran temppelissä,  suitsutusalttarin ääressä.</span> <span class="verse"><a name="20">20</a>Ja kun ylimmäinen pappi Asarja ja kaikki muut papit kääntyivät hänen  puoleensa, niin katso, hänellä oli pitali otsassa. Silloin he äkisti  karkoittivat hänet sieltä, ja itsekin hän kiiruusti lähti pois, kun  Herra oli häntä lyönyt.</span> <span class="verse"><a name="21">21</a>Niin kuningas Ussia tuli pitalitautiseksi kuolinpäiväänsä saakka ja  asui pitalitautisena eri talossa, sillä hän oli eristetty Herran  temppelistä. Hänen poikansa Jootam hallitsi kuninkaan linnaa ja tuomitsi  maan kansaa.</span> <span class="verse"><a name="22">22</a>Mitä muuta on kerrottavaa Ussiasta, hänen aikaisemmista ja  myöhemmistä vaiheistaan, sen on profeetta Jesaja, Aamoksen poika, pannut  kirjaan.</span> <span class="verse"><a name="23">23</a>Ja Ussia meni lepoon isiensä tykö, ja hänet haudattiin isiensä  viereen vainioon, kuningasten hautojen ääreen; sanottiin näet: "Hän on  pitalitautinen". Ja hänen poikansa Jootam tuli kuninkaaksi hänen  sijaansa.</span> </p></div</div></div></body></html>