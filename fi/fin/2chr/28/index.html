<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 28</strong></div><p><span class="verse"><a name="1">1</a>Aahas oli kahdenkymmenen vuoden vanha tullessaan kuninkaaksi, ja hän  hallitsi Jerusalemissa kuusitoista vuotta. Hän ei tehnyt sitä, mikä on  oikein Herran silmissä, niinkuin hänen isänsä Daavid,</span> <span class="verse"><a name="2">2</a>vaan vaelsi Israelin kuningasten teitä; jopa hän teki valettuja kuvia  baaleille.</span> <span class="verse"><a name="3">3</a>Ja hän poltti uhreja Ben-Hinnomin laaksossa ja poltti poikansa  tulessa, niiden kansain kauhistavien tekojen mukaan, jotka Herra oli  karkoittanut israelilaisten tieltä.</span> <span class="verse"><a name="4">4</a>Ja hän teurasti ja poltti uhreja uhrikukkuloilla ja kummuilla ja  jokaisen viheriän puun alla.</span> <span class="verse"><a name="5">5</a>Sentähden Herra, hänen Jumalansa, antoi hänet Aramin kuninkaan  käsiin. He voittivat hänet ja ottivat hänen väestään suuren joukon  vangiksi ja veivät Damaskoon. Hänet annettiin myöskin Israelin kuninkaan  käsiin, ja tämä tuotti hänelle suuren tappion.</span> <span class="verse"><a name="6">6</a>Pekah, Remaljan poika, surmasi Juudasta satakaksikymmentä tuhatta  yhtenä päivänä, kaikki sotakuntoisia miehiä, koska he olivat hyljänneet  Herran, isiensä Jumalan.</span> <span class="verse"><a name="7">7</a>Ja Sikri, efraimilainen urho, tappoi kuninkaan pojan Maasejan, linnan  esimiehen Asrikamin ja kuninkaan lähimmän miehen Elkanan.</span> <span class="verse"><a name="8">8</a>Ja israelilaiset veivät veljiltään vangeiksi vaimoja, poikia ja  tyttäriä kaksisataa tuhatta, ryöstivät heiltä myös paljon saalista ja  veivät saaliin Samariaan.</span> <span class="verse"><a name="9">9</a>Siellä oli Herran profeetta nimeltä Ooded; tämä meni sotajoukkoa  vastaan, kun se oli tulossa Samariaan, ja sanoi heille: "Katso, Herra,  teidän isienne Jumala, on vihastunut Juudaan ja antanut heidät teidän  käsiinne, ja te olette tappaneet heitä raivossa, joka ulottuu taivaaseen  asti.</span> <span class="verse"><a name="10">10</a>Ja nyt te ajattelette pakottaa tämän Juudan väen ja Jerusalemin  orjiksenne ja orjattariksenne. Eikö teillä jo ole tunnollanne kyllin  rikkomuksia Herraa, Jumalaanne, vastaan?</span> <span class="verse"><a name="11">11</a>Niin kuulkaa nyt minua ja palauttakaa vangit, jotka olette ottaneet  veljienne joukosta; sillä Herran vihan hehku on teidän päällänne."</span> <span class="verse"><a name="12">12</a>Silloin muutamat efraimilaisten päämiehistä, Asarja, Joohananin  poika, Berekia, Mesillemotin poika, Hiskia, Sallumin poika, ja Amasa,  Hadlain poika, nousivat sotaretkeltä tulevia vastaan</span> <span class="verse"><a name="13">13</a>ja sanoivat heille: "Älkää tuoko tänne noita vankeja, sillä te  saatatte meidät syyllisiksi Herran edessä, kun ajattelette lisätä meidän  syntejämme ja syyllisyyttämme. Onhan meidän syyllisyytemme jo suuri, ja  vihan hehku on Israelin päällä."</span> <span class="verse"><a name="14">14</a>Silloin aseväki luopui vangeista ja saaliista päämiesten ja koko  seurakunnan edessä.</span> <span class="verse"><a name="15">15</a>Ja nimeltä mainitut miehet nousivat ja ottivat huostaansa vangit ja  antoivat saaliista vaatteita kaikille heidän joukossaan, jotka olivat  alasti. He antoivat näille vaatteita ja kenkiä, ruokaa ja juomaa,  voitelivat heitä ja toimittivat heille, kaikille uupuneille, aasit ja  veivät heidät Jerikoon, Palmukaupunkiin, lähelle heidän veljiänsä.  Sitten he palasivat Samariaan.</span> <span class="verse"><a name="16">16</a>Siihen aikaan kuningas Aahas lähetti sanansaattajat Assurin  kuningasten tykö saadaksensa apua.</span> <span class="verse"><a name="17">17</a>Sillä vielä edomilaisetkin olivat tulleet ja voittaneet Juudan ja  ottaneet vankeja.</span> <span class="verse"><a name="18">18</a>Ja filistealaiset olivat tehneet ryöstöretken Alankomaan ja Juudan  Etelämaan kaupunkeihin ja valloittaneet Beet-Semeksen, Aijalonin ja  Gederotin, niin myös Sookon ja sen tytärkaupungit, Timran ja sen  tytärkaupungit ja Gimson ja sen tytärkaupungit, ja he olivat asettuneet  niihin.</span> <span class="verse"><a name="19">19</a>Sillä Herra nöyryytti Juudaa Aahaan, Israelin kuninkaan, tähden,  koska tämä oli harjoittanut kurittomuutta Juudassa ja ollut uskoton  Herraa kohtaan.</span> <span class="verse"><a name="20">20</a>Niin Tillegat-Pilneser, Assurin kuningas, lähti häntä vastaan ja  ahdisti häntä eikä tukenut häntä.</span> <span class="verse"><a name="21">21</a>Sillä vaikka Aahas ryösti Herran temppeliä ja kuninkaan ja  päämiesten linnoja ja antoi kaiken Assurin kuninkaalle, ei hänellä ollut  siitä apua.</span> <span class="verse"><a name="22">22</a>Silloinkin kun häntä ahdistettiin, oli hän, kuningas Aahas, edelleen  uskoton Herraa kohtaan.</span> <span class="verse"><a name="23">23</a>Sillä hän uhrasi Damaskon jumalille, jotka olivat voittaneet hänet;  hän ajatteli: "Koska Aramin kuningasten jumalat ovat auttaneet heitä,  uhraan minäkin niille, että ne minuakin auttaisivat". Mutta ne  tulivatkin hänelle ja koko Israelille lankeemukseksi.</span> <span class="verse"><a name="24">24</a>Ja Aahas kokosi Jumalan temppelin kalut ja hakkasi Jumalan temppelin  kalut kappaleiksi. Hän sulki Herran temppelin ovet ja teetti itselleen  alttareita Jerusalemin joka kolkkaan.</span> <span class="verse"><a name="25">25</a>Ja jokaiseen Juudan kaupunkiin hän teetti uhrikukkuloita  polttaakseen uhreja muille jumalille; ja niin hän vihoitti Herran,  isiensä Jumalan.</span> <span class="verse"><a name="26">26</a>Mitä muuta on kerrottavaa hänestä ja kaikesta hänen vaelluksestaan,  sekä aikaisemmasta että myöhemmästä, katso, se on kirjoitettuna Juudan  ja Israelin kuningasten aikakirjassa.</span> <span class="verse"><a name="27">27</a>Ja Aahas meni lepoon isiensä tykö, ja hänet haudattiin kaupunkiin,  Jerusalemiin; sillä häntä ei viety Israelin kuningasten hautoihin. Ja  hänen poikansa Hiskia tuli kuninkaaksi hänen sijaansa.</span> </p></div</div></div></body></html>