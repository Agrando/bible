<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 23</strong></div><p><span class="verse"><a name="1">1</a>Mutta seitsemäntenä vuotena Joojada rohkaisi mielensä ja liittoutui  sadanpäämiesten Asarjan, Jerohamin pojan, Ismaelin, Joohananin pojan,  Asarjan, Oobedin pojan, Maasejan, Adajan pojan, ja Elisafatin, Sikrin  pojan, kanssa.</span> <span class="verse"><a name="2">2</a>Nämä kiertelivät Juudassa ja kokosivat leeviläiset kaikista Juudan  kaupungeista sekä Israelin perhekunta-päämiehet; ja he tulivat  Jerusalemiin.</span> <span class="verse"><a name="3">3</a>Tehkää näin: Kolmas osa teistä, papeista ja leeviläisistä,   joiden on mentävä vartionpitoon sapattina, olkoon ovenvartijoina kynnyksillä,</span> <span class="verse"><a name="4">4</a>kolmas osa miehittäköön kuninkaan linnan ja kolmas osa Jesod-portin,  ja koko kansa Herran temppelin esikartanot.</span> <span class="verse"><a name="5">5</a>Älköön kukaan muu kuin papit ja palvelusta tekevät leeviläiset menkö  Herran temppeliin. He saavat mennä sisään, sillä he ovat pyhät, mutta  kaikki muu kansa noudattakoon Herran määräystä.</span> <span class="verse"><a name="6">6</a>Leeviläiset asettukoot kuninkaan ympärille, kullakin ase kädessä; ja  joka tunkeutuu temppeliin, se surmattakoon. Näin olkaa kuninkaan luona,  menköön hän ulos tai sisään."</span> <span class="verse"><a name="7">7</a>Leeviläiset ja koko Juuda tekivät kaiken, mitä pappi Joojada oli  käskenyt heidän tehdä. Kukin heistä otti miehensä, sekä ne, joiden oli  mentävä vartionpitoon sapattina, että ne, jotka pääsivät vartionpidosta  sapattina, sillä pappi Joojada ei ollut vapauttanut osastoja  palveluksesta.</span> <span class="verse"><a name="8">8</a>Ja pappi Joojada antoi sadanpäämiehille keihäät, kilvet ja  varustukset, jotka olivat olleet kuningas Daavidin omat ja olivat  Jumalan temppelissä.</span> <span class="verse"><a name="9">9</a>Ja hän asetti koko kansan, kullakin peitsi kädessä, temppelin  eteläsivulta aina sen pohjoissivulle saakka, päin alttaria ja temppeliä,  kuninkaan ympärille.</span> <span class="verse"><a name="10">10</a>Sitten he toivat kuninkaan pojan esille, panivat hänen päähänsä  kruunun ja antoivat hänelle lain kirjan ja tekivät hänet kuninkaaksi. Ja  Joojada ja hänen poikansa voitelivat hänet ja huusivat: "Eläköön  kuningas!"</span> <span class="verse"><a name="11">11</a>Kun Atalja kuuli kansan huudon, sen juostessa ja huutaessa  riemuhuutoja kuninkaalle, meni hän kansan luo Herran temppeliin.</span> <span class="verse"><a name="12">12</a>Hän näki kuninkaan seisovan korkealla paikallansa sisäänkäytävän  luona, ja päälliköt ja torvensoittajat kuninkaan luona, ja kaiken maan  kansan, joka riemuitsi ja puhalsi torviin, ja veisaajat, jotka  soittimillaan johtivat ylistyslaulua.  Silloin Atalja repäisi vaatteensa  ja huusi: "Kapina, kapina!"</span> <span class="verse"><a name="13">13</a>Mutta pappi Joojada antoi sadanpäämiesten, sotajoukon johtajien,  astua esiin ja sanoi heille: "Viekää hänet pois rivien välitse, ja joka  yrittää seurata häntä, se surmattakoon miekalla". Sillä pappi oli  sanonut: "Älkää surmatko häntä Herran temppelissä".</span> <span class="verse"><a name="14">14</a>Niin he kävivät häneen käsiksi, ja kun hän oli tullut kuninkaan  linnan Hevosportin sisäänkäytävän luo, surmasivat he hänet siinä.</span> <span class="verse"><a name="15">15</a>Ja Joojada teki liiton hänen itsensä, koko kansan ja kuninkaan  kesken, että he olisivat Herran kansa.</span> <span class="verse"><a name="16">16</a>Sitten kaikki kansa meni Baalin temppeliin, ja he hävittivät sen.  Sen alttarit ja kuvat he murskasivat, ja he tappoivat alttarien edessä  Mattanin, Baalin papin.</span> <span class="verse"><a name="17">17</a>Sitten Joojada asetti päällysmiehiä Herran temppeliin, leeviläisiä  pappeja, jotka Daavid oli määrännyt Herran temppeliin, uhraamaan Herran  polttouhreja, niinkuin on kirjoitettuna Mooseksen laissa, riemuhuudoin  ja lauluin, Daavidin järjestelyn mukaan.</span> <span class="verse"><a name="18">18</a>Ja hän asetti ovenvartijat Herran temppelin porteille, ettei pääsisi  sisään kukaan, joka oli jollakin tavalla saastainen.</span> <span class="verse"><a name="19">19</a>Ja hän otti mukaansa sadanpäämiehet, ylimykset ja kansan  hallitusmiehet sekä kaiken maan kansan ja vei kuninkaan Herran  temppelistä, ja he tulivat Yläportin kautta kuninkaan linnaan ja  asettivat kuninkaan kuninkaalliselle valtaistuimelle.</span> <span class="verse"><a name="20">20</a>Ja kaikki maan kansa iloitsi, ja kaupunki pysyi rauhallisena. Mutta  Ataljan he surmasivat miekalla.</span> </p></div</div></div></body></html>