<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 30</strong></div><p><span class="verse"><a name="1">1</a>Hiskia lähetti sanansaattajat kaikkeen Israeliin ja Juudaan ja  kirjoitti myös kirjeet Efraimiin ja Manasseen, että he tulisivat Herran  temppeliin Jerusalemiin viettämään pääsiäistä Herran, Israelin Jumalan,  kunniaksi.</span> <span class="verse"><a name="2">2</a>Ja kuningas, hänen päämiehensä ja kaikki Jerusalemin seurakunta  päättivät viettää pääsiäistä toisessa kuussa,</span> <span class="verse"><a name="3">3</a>sillä he eivät voineet viettää sitä silloin heti, koska pappeja ei  ollut pyhittäytynyt riittävää määrää eikä kansa ollut kokoontunut  Jerusalemiin.</span> <span class="verse"><a name="4">4</a>Tämä kelpasi kuninkaalle ja kaikelle seurakunnalle,</span> <span class="verse"><a name="5">5</a>ja niin he päättivät kuuluttaa koko Israelissa Beersebasta Daaniin  saakka, että oli tultava Jerusalemiin viettämään pääsiäistä Herran,  Israelin Jumalan, kunniaksi. Sillä sitä ei oltu vietetty joukolla,  niinkuin kirjoitettu oli.</span> <span class="verse"><a name="6">6</a>Juoksijat kulkivat, mukanaan kuninkaan ja hänen päämiestensä kirjeet,  halki koko Israelin ja Juudan ja julistivat kuninkaan käskystä: "Te  israelilaiset, palatkaa Herran, Aabrahamin, Iisakin ja Israelin Jumalan,  tykö, että hän palajaisi niiden tykö, jotka teistä ovat säilyneet ja  pelastuneet Assurin kuningasten käsistä.</span> <span class="verse"><a name="7">7</a>Älkää olko niinkuin teidän isänne ja veljenne, jotka olivat  uskottomat Herralle, isiensä Jumalalle, niin että hän antoi teidät  häviön omiksi, niinkuin te itse näette.</span> <span class="verse"><a name="8">8</a>Älkää siis olko niskureita niinkuin teidän isänne; ojentakaa kätenne  Herralle ja tulkaa hänen pyhäkköönsä, jonka hän on pyhittänyt ikuisiksi  ajoiksi, ja palvelkaa Herraa, teidän Jumalaanne, että hänen vihansa  hehku kääntyisi teistä pois.</span> <span class="verse"><a name="9">9</a>Sillä jos te palajatte Herran tykö, saavat teidän veljenne ja  poikanne osakseen laupeuden voittajiltaan ja voivat palata takaisin  tähän maahan. Sillä Herra, teidän Jumalanne, on armollinen ja laupias,  eikä hän käännä kasvojansa pois teistä, jos te palajatte hänen tykönsä."</span> <span class="verse"><a name="10">10</a>Ja juoksijat kulkivat kaupungista kaupunkiin Efraimin ja Manassen  maassa ja aina Sebuloniin saakka. Mutta heille naurettiin ja heitä  pilkattiin.</span> <span class="verse"><a name="11">11</a>Kuitenkin Asserista, Manassesta ja Sebulonista muutamat nöyrtyivät  ja tulivat Jerusalemiin.</span> <span class="verse"><a name="12">12</a>Myöskin Juudassa vaikutti Jumalan käsi, ja hän antoi heille  yksimielisen sydämen tekemään, mitä kuningas ja päämiehet olivat Herran  sanan mukaan käskeneet.</span> <span class="verse"><a name="13">13</a>Niin kokoontui paljon kansaa Jerusalemiin viettämään happamattoman  leivän juhlaa toisessa kuussa. Se oli hyvin suuri kokous.</span> <span class="verse"><a name="14">14</a>Ja he nousivat ja poistivat alttarit Jerusalemista. Myös kaikki  suitsutusalttarit he poistivat ja heittivät Kidronin laaksoon.</span> <span class="verse"><a name="15">15</a>Sitten he teurastivat pääsiäislampaan toisen kuun neljäntenätoista  päivänä. Ja papit ja leeviläiset häpesivät ja pyhittäytyivät ja toivat  polttouhreja Herran temppeliin.</span> <span class="verse"><a name="16">16</a>Ja he asettuivat paikoilleen, niinkuin heidän velvollisuutensa oli  Jumalan miehen Mooseksen lain mukaan. Papit vihmoivat veren, otettuaan  sen leeviläisten käsistä.</span> <span class="verse"><a name="17">17</a>Sillä seurakunnassa oli monta, jotka eivät olleet pyhittäytyneet;  niin leeviläiset huolehtivat pääsiäislammasten teurastamisesta kaikille,  jotka eivät olleet puhtaita, ja niiden pyhittämisestä Herralle.</span> <span class="verse"><a name="18">18</a>Sillä suurin osa kansasta, monet Efraimista ja Manassesta,  Isaskarista ja Sebulonista, eivät olleet puhdistautuneet, vaan söivät  pääsiäislampaan toisin, kuin kirjoitettu oli. Hiskia oli näet rukoillut  heidän puolestaan sanoen: "Herra, joka on hyvä, antakoon anteeksi</span> <span class="verse"><a name="19">19</a>jokaiselle, joka on kiinnittänyt sydämensä Jumalan, Herran, isiensä  Jumalan, etsimiseen, vaikka onkin pyhäkköpuhtautta vailla".</span> <span class="verse"><a name="20">20</a>Ja Herra kuuli Hiskiaa ja säästi kansaa.</span> <span class="verse"><a name="21">21</a>Niin israelilaiset, jotka olivat Jerusalemissa, viettivät seitsemän  päivää happamattoman leivän juhlaa iloiten suuresti.  Ja leeviläiset ja  papit ylistivät joka päivä Herraa voimakkailla soittimilla, Herran  kunniaksi.</span> <span class="verse"><a name="22">22</a>Ja Hiskia puhutteli ystävällisesti kaikkia leeviläisiä, jotka  taitavasti suorittivat tehtävänsä Herran kunniaksi. Ja he söivät  seitsemän päivää juhlauhreja ja uhrasivat yhteysuhreja ja ylistivät  Herraa, isiensä Jumalaa.</span> <span class="verse"><a name="23">23</a>Ja koko seurakunta päätti viettää juhlaa vielä toiset seitsemän  päivää; ja niin vietettiin ilojuhlaa vielä seitsemän päivää.</span> <span class="verse"><a name="24">24</a>Sillä Hiskia, Juudan kuningas, oli antanut seurakunnalle anniksi  tuhat härkää ja seitsemän tuhatta lammasta, ja päämiehet olivat antaneet  seurakunnalle anniksi tuhat härkää ja kymmenen tuhatta lammasta. Ja  paljon pappeja pyhittäytyi.</span> <span class="verse"><a name="25">25</a>Niin koko Juudan seurakunta iloitsi ja samoin papit ja leeviläiset  ja koko Israelista tullut seurakunta, niin myös muukalaiset, jotka  olivat tulleet Israelin maasta tai asuivat Juudassa.</span> <span class="verse"><a name="26">26</a>Ja Jerusalemissa oli ilo suuri, sillä Israelin kuninkaan Salomon,  Daavidin pojan, ajoista asti ei sellaista ollut tapahtunut  Jerusalemissa.</span> <span class="verse"><a name="27">27</a>Ja leeviläiset papit nousivat ja siunasivat kansan; ja heidän  äänensä tuli kuulluksi, ja heidän rukouksensa tuli Herran pyhään  asumukseen, taivaaseen.</span> </p></div</div></div></body></html>