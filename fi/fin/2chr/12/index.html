<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 12</strong></div><p><span class="verse"><a name="1">1</a>Kun Rehabeamin kuninkuus oli vahvistunut ja hän oli voimistunut,  hylkäsi hän Herran lain, hän ja koko Israel hänen kanssaan.</span> <span class="verse"><a name="2">2</a>Mutta kuningas Rehabeamin viidentenä hallitusvuotena hyökkäsi Siisak,  Egyptin kuningas, Jerusalemin kimppuun, sillä he olivat tulleet  uskottomiksi Herraa kohtaan.</span> <span class="verse"><a name="3">3</a>Hänellä oli mukanaan sotavaunuja tuhat kaksisataa ja ratsumiehiä  kuusikymmentä tuhatta, ja lukematon oli väki, joka tuli hänen kanssaan  Egyptistä: liibyalaisia, sukkilaisia ja etiopialaisia.</span> <span class="verse"><a name="4">4</a>Ja hän valloitti Juudan varustetut kaupungit ja tuli aina  Jerusalemiin saakka.</span> <span class="verse"><a name="5">5</a>Niin profeetta Semaja tuli Rehabeamin ja Juudan päämiesten tykö,  jotka olivat kokoontuneet Jerusalemiin Siisakia pakoon, ja hän sanoi  heille: "Näin sanoo Herra: Te olette hyljänneet minut, sentähden olen  minäkin hyljännyt teidät Siisakin käsiin".</span> <span class="verse"><a name="6">6</a>Silloin Israelin päämiehet ja kuningas nöyrtyivät ja sanoivat: "Herra  on vanhurskas".</span> <span class="verse"><a name="7">7</a>Kun Herra näki heidän nöyrtyvän, tuli Semajalle tämä Herran sana: "He  ovat nöyrtyneet; minä en tuhoa heitä, vaan minä annan heidän hädin  tuskin pelastua, eikä minun vihaani vuodateta Jerusalemin päälle  Siisakin käden kautta.</span> <span class="verse"><a name="8">8</a>Kuitenkin heidän on tultava hänen palvelijoikseen, että he tulisivat  tietämään, mitä on palvella minua ja mitä on palvella vieraitten maitten  valtakuntia."</span> <span class="verse"><a name="9">9</a>Niin Siisak, Egyptin kuningas, hyökkäsi Jerusalemin kimppuun ja otti  Herran temppelin aarteet ja kuninkaan linnan aarteet, otti kaikki  tyynni. Hän otti myös kaikki kultakilvet, jotka Salomo oli teettänyt.</span> <span class="verse"><a name="10">10</a>Kuningas Rehabeam teetti niiden sijaan vaskikilvet ja jätti ne  henkivartijain päälliköitten haltuun, jotka vartioivat kuninkaan linnan  ovella.</span> <span class="verse"><a name="11">11</a>Ja niin usein kuin kuningas meni Herran temppeliin, menivät myöskin  henkivartijat ja kantoivat niitä ja veivät ne sitten takaisin  henkivartijain huoneeseen.</span> <span class="verse"><a name="12">12</a>Sentähden, että Rehabeam nöyrtyi, kääntyi Herran viha hänestä pois,  niin ettei tullut täydellistä tuhoa; ja olivathan asiat Juudassa vielä  hyvin.</span> <span class="verse"><a name="13">13</a>Niin kuningas Rehabeam vahvistui Jerusalemissa ja hallitsi edelleen.  Sillä Rehabeam oli neljänkymmenen yhden vuoden vanha tullessaan  kuninkaaksi, ja hän hallitsi seitsemäntoista vuotta Jerusalemissa, siinä  kaupungissa, jonka Herra oli valinnut kaikista Israelin sukukunnista,  sijoittaaksensa nimensä siihen.  Hänen äitinsä oli nimeltään Naema,  ammonilainen.</span> <span class="verse"><a name="14">14</a>Ja hän teki sitä, mikä on pahaa, sillä hän ei kiinnittänyt  sydäntänsä etsimään Herraa.</span> <span class="verse"><a name="15">15</a>Rehabeamin vaiheet, sekä aikaisemmat että myöhemmät, ovat  kirjoitetut profeetta Semajan ja näkijä Iddon historiaan,  sukuluettelojen tapaan. Mutta Rehabeamin ja Jerobeamin väliset taistelut  jatkuivat kaiken aikaa.</span> <span class="verse"><a name="16">16</a>Sitten Rehabeam meni lepoon isiensä tykö, ja hänet haudattiin  Daavidin kaupunkiin. Ja hänen poikansa Abia tuli kuninkaaksi hänen  sijaansa.</span> </p></div</div></div></body></html>