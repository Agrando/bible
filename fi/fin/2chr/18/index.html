<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 18</strong></div><p><span class="verse"><a name="1">1</a>Niin Joosafatille tuli paljon rikkautta ja kunniaa, ja hän lankoutui  Ahabin kanssa.</span> <span class="verse"><a name="2">2</a>Ja muutamien vuosien kuluttua hän meni Ahabin luo Samariaan.  Ahab  teurastutti hänelle ja väelle, joka oli hänen kanssansa, paljon lampaita  ja raavaita; ja Ahab yllytti häntä lähtemään sotaan Gileadin Raamotia  vastaan.</span> <span class="verse"><a name="3">3</a>Israelin kuningas Ahab sanoi Juudan kuninkaalle Joosafatille:  "Lähdetkö minun kanssani Gileadin Raamotiin?" Hän vastasi hänelle: "Minä  niinkuin sinä, minun kansani niinkuin sinun kansasi; minä tulen sinun  kanssasi sotaan".</span> <span class="verse"><a name="4">4</a>Mutta Joosafat sanoi Israelin kuninkaalle: "Kysy kuitenkin ensin,  mitä Herra sanoo".</span> <span class="verse"><a name="5">5</a>Niin Israelin kuningas kokosi profeetat, neljäsataa miestä, ja sanoi  heille: "Onko meidän lähdettävä sotaan Gileadin Raamotia vastaan, vai  onko minun oltava lähtemättä?" He vastasivat: "Lähde; Jumala antaa sen  kuninkaan käsiin".</span> <span class="verse"><a name="6">6</a>Mutta Joosafat sanoi: "Eikö täällä ole enää ketään muuta Herran  profeettaa, jolta voisimme kysyä?"</span> <span class="verse"><a name="7">7</a>Israelin kuningas vastasi Joosafatille: "On vielä mies, jolta  voisimme kysyä Herran mieltä, mutta minä vihaan häntä, sillä hän ei  koskaan ennusta minulle hyvää, vaan aina pahaa; se on Miika, Jimlan  poika". Joosafat sanoi: "Älköön kuningas niin puhuko".</span> <span class="verse"><a name="8">8</a>Niin Israelin kuningas kutsui erään hoviherran ja sanoi: "Nouda  kiiruusti Miika, Jimlan poika".</span> <span class="verse"><a name="9">9</a>Mutta Israelin kuningas ja Joosafat, Juudan kuningas, istuivat  kumpikin valtaistuimellansa puettuina kuninkaallisiin pukuihinsa; he  istuivat puimatantereella Samarian portin ovella, ja kaikki profeetat  olivat hurmoksissa heidän edessänsä.</span> <span class="verse"><a name="10">10</a>Ja Sidkia, Kenaanan poika, teki itsellensä rautasarvet ja sanoi:  "Näin sanoo Herra: Näillä sinä pusket aramilaisia, kunnes teet heistä  lopun".</span> <span class="verse"><a name="11">11</a>Ja kaikki profeetat ennustivat samalla tavalla, sanoen: "Mene  Gileadin Raamotiin, niin sinä saat voiton; Herra antaa sen kuninkaan  käsiin".</span> <span class="verse"><a name="12">12</a>Ja sanansaattaja, joka oli mennyt kutsumaan Miikaa, puhui hänelle  sanoen: "Katso, kaikki profeetat ovat yhdestä suusta luvanneet  kuninkaalle hyvää. Olkoon sinun sanasi heidän sanansa kaltainen, ja  lupaa sinäkin hyvää."</span> <span class="verse"><a name="13">13</a>Mutta Miika vastasi: "Niin totta kuin Herra elää, sen minä puhun,  minkä minun Jumalani sanoo".</span> <span class="verse"><a name="14">14</a>Kun hän tuli kuninkaan eteen, sanoi kuningas hänelle: "Miika, onko  meidän lähdettävä sotaan Gileadin Raamotiin, vai onko minun oltava  lähtemättä?" Hän vastasi hänelle: "Menkää, niin te saatte voiton; heidät  annetaan teidän käsiinne".</span> <span class="verse"><a name="15">15</a>Mutta kuningas sanoi hänelle: "Kuinka monta kertaa minun on  vannotettava sinua, ettet puhu minulle muuta kuin totuutta Herran  nimessä?"</span> <span class="verse"><a name="16">16</a>Silloin hän sanoi: "Minä näin koko Israelin hajallaan vuorilla,  niinkuin lampaat, joilla ei ole paimenta. Ja Herra sanoi: 'Näillä ei ole  isäntää; palatkoot he kukin rauhassa kotiinsa'."</span> <span class="verse"><a name="17">17</a>Niin Israelin kuningas sanoi Joosafatille: "Enkö minä sanonut  sinulle, ettei tämä koskaan ennusta minulle hyvää, vaan aina pahaa?"</span> <span class="verse"><a name="18">18</a>Mutta hän sanoi: "Kuulkaa siis Herran sana: Minä näin Herran istuvan  istuimellansa ja kaiken taivaan joukon seisovan hänen edessään, hänen  oikealla ja vasemmalla puolellansa.</span> <span class="verse"><a name="19">19</a>Ja Herra sanoi: 'Kuka viekoittelisi Ahabin, Israelin kuninkaan,  lähtemään sotaan, että hän kaatuisi Gileadin Raamotissa?' Mikä vastasi  niin, mikä näin.</span> <span class="verse"><a name="20">20</a>Silloin tuli henki ja asettui Herran eteen ja sanoi: 'Minä  viekoittelen hänet'. Herra kysyi häneltä: 'Miten?'</span> <span class="verse"><a name="21">21</a>Hän vastasi: 'Minä menen valheen hengeksi kaikkien hänen  profeettainsa suuhun'. Silloin Herra sanoi: 'Saat viekoitella, siihen  sinä pystyt; mene ja tee niin'.</span> <span class="verse"><a name="22">22</a>Katso, nyt Herra on pannut valheen hengen näiden sinun profeettaisi  suuhun, sillä Herra on päättänyt sinun osaksesi onnettomuuden."</span> <span class="verse"><a name="23">23</a>Silloin astui esille Sidkia, Kenaanan poika, löi Miikaa poskelle ja  sanoi: "Mitä tietä Herran Henki on poistunut minusta puhuakseen sinun  kanssasi?"</span> <span class="verse"><a name="24">24</a>Miika vastasi: "Sen saat nähdä sinä päivänä, jona kuljet huoneesta  huoneeseen piiloutuaksesi".</span> <span class="verse"><a name="25">25</a>Mutta Israelin kuningas sanoi: "Ottakaa Miika ja viekää hänet  takaisin Aamonin, kaupungin päällikön, ja Jooaan, kuninkaan pojan, luo.</span> <span class="verse"><a name="26">26</a>Ja sanokaa: 'Näin sanoo kuningas: Pankaa tämä vankilaan ja elättäkää  häntä vaivaisella vedellä ja leivällä, kunnes minä palaan voittajana  takaisin'."</span> <span class="verse"><a name="27">27</a>Miika vastasi: "Jos sinä palaat voittajana takaisin, niin ei Herra  ole puhunut minun kauttani". Ja hän sanoi vielä: "Kuulkaa tämä, kaikki  kansat".</span> <span class="verse"><a name="28">28</a>Niin Israelin kuningas ja Joosafat, Juudan kuningas, menivät  Gileadin Raamotiin.</span> <span class="verse"><a name="29">29</a>Ja Israelin kuningas sanoi Joosafatille: "Täytyypä pukeutua  tuntemattomaksi, kun käy taisteluun; mutta ole sinä omissa  vaatteissasi". Ja Israelin kuningas pukeutui tuntemattomaksi ja kävi  taisteluun.</span> <span class="verse"><a name="30">30</a>Mutta Aramin kuningas oli käskenyt sotavaunujensa päälliköitä  sanoen: "Älkää ryhtykö taisteluun kenenkään muun kanssa, olkoon alempi  tai ylempi, kuin ainoastaan Israelin kuninkaan kanssa".</span> <span class="verse"><a name="31">31</a>Kun sotavaunujen päälliköt näkivät Joosafatin, ajattelivat he: "Tuo  on Israelin kuningas", ja ympäröivät hänet hyökätäkseen hänen  kimppuunsa. Silloin Joosafat huusi, ja Herra auttoi häntä, ja Jumala  houkutteli heidät pois hänestä.</span> <span class="verse"><a name="32">32</a>Kun sotavaunujen päälliköt näkivät, ettei se ollutkaan Israelin  kuningas, vetäytyivät he hänestä pois.</span> <span class="verse"><a name="33">33</a>Mutta eräs mies, joka oli jännittänyt jousensa ja ampui umpimähkään,  satutti Israelin kuningasta vyöpanssarin ja rintahaarniskan väliin. Niin  tämä sanoi vaunujensa ohjaajalle: "Käännä vaunut ja vie minut pois  sotarinnasta, sillä minä olen haavoittunut".</span> <span class="verse"><a name="34">34</a>Mutta kun taistelu sinä päivänä yltyi yltymistään, jäi Israelin  kuningas seisomaan vaunuihinsa, päin aramilaisia, iltaan asti;  auringonlaskun aikaan hän kuoli.</span> </p></div</div></div></body></html>