<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>Kun Saban kuningatar kuuli Salomon maineen, tuli hän Jerusalemiin  koettelemaan Salomoa arvoituksilla. Hän tuli sangen suuren seurueen  kanssa, mukanaan kameleja, jotka kantoivat hajuaineita, kultaa ylen  paljon ja kalliita kiviä. Ja kun hän tuli Salomon luo, puhui hän tälle  kaikki, mitä hänellä oli mielessänsä.</span> <span class="verse"><a name="2">2</a>Mutta Salomo selitti hänelle kaikki hänen kysymyksensä; Salomolle ei  mikään jäänyt ongelmaksi, jota hän ei olisi hänelle selittänyt.</span> <span class="verse"><a name="3">3</a>Kun Saban kuningatar näki kaiken Salomon viisauden, linnan, jonka hän  oli rakentanut,</span> <span class="verse"><a name="4">4</a>ruuat hänen pöydällänsä, kuinka hänen palvelijansa asuivat ja hänen  palvelusväkensä palveli ja kuinka he olivat puetut, ja näki hänen  juomanlaskijansa ja kuinka he olivat puetut, ja hänen yläsalinsa, josta  hän nousi Herran temppeliin, meni hän miltei hengettömäksi.</span> <span class="verse"><a name="5">5</a>Sitten hän sanoi kuninkaalle: "Totta oli se puhe, jonka minä  kotimaahani sinusta ja sinun viisaudestasi kuulin.</span> <span class="verse"><a name="6">6</a>Minä en uskonut, mitä sanottiin, ennenkuin itse tulin ja sain omin  silmin nähdä; ja katso, ei puoltakaan sinun suuresta viisaudestasi oltu  minulle kerrottu. Sinä olet paljon suurempi, kuin minä olin kuullut  huhuttavan.</span> <span class="verse"><a name="7">7</a>Onnellisia ovat sinun miehesi, onnellisia nämä palvelijasi, jotka  aina saavat olla sinun edessäsi ja kuulla sinun viisauttasi.</span> <span class="verse"><a name="8">8</a>Kiitetty olkoon Herra, sinun Jumalasi, joka sinuun on niin  mielistynyt, että on asettanut sinut valtaistuimellensa olemaan  kuninkaana Herran, sinun Jumalasi, kunniaksi. Sentähden, että sinun  Jumalasi rakastaa Israelia ja tahtoo pitää sen pystyssä ainiaan, on hän  antanut sinut heille kuninkaaksi, tekemään sitä, mikä oikeus ja  vanhurskaus on."</span> <span class="verse"><a name="9">9</a>Ja hän antoi kuninkaalle sata kaksikymmentä talenttia kultaa, sangen  paljon hajuaineita ja kalliita kiviä. Ei milloinkaan ole ollut moisia  hajuaineita kuin ne, jotka Saban kuningatar antoi kuningas Salomolle.</span> <span class="verse"><a name="10">10</a>Huuramin palvelijat ja Salomon palvelijat, jotka toivat kultaa  Oofirista, toivat myöskin santelipuuta ja kalliita kiviä.</span> <span class="verse"><a name="11">11</a>Ja kuningas teetti santelipuusta portaat Herran temppeliin ja  kuninkaan palatsiin ja kanteleita ja harppuja laulajille.  Moisia ei  oltu ennen nähty Juudan maassa.</span> <span class="verse"><a name="12">12</a>Kuningas Salomo taas antoi Saban kuningattarelle kaikki, mitä tämä  halusi ja pyysi, antoi vielä enemmän, kuin mitä tämä oli tuonut  kuninkaalle. Sitten hän lähti paluumatkalle ja meni palvelijoineen omaan  maahansa.</span> <span class="verse"><a name="13">13</a>Kullan paino, mikä yhtenä vuotena tuli Salomolle, oli kuusisataa  kuusikymmentä kuusi talenttia kultaa,</span> <span class="verse"><a name="14">14</a>paitsi mitä kauppamiehet ja kaupustelijat toivat. Sen lisäksi kaikki  Arabian kuninkaat ja maan käskynhaltijat toivat Salomolle kultaa ja  hopeata.</span> <span class="verse"><a name="15">15</a>Ja kuningas Salomo teetti kaksisataa suurta kilpeä pakotetusta  kullasta ja käytti jokaiseen kilpeen kuusisataa sekeliä pakotettua  kultaa;</span> <span class="verse"><a name="16">16</a>samoin kolmesataa pienempää kilpeä pakotetusta kullasta, ja käytti  jokaiseen kilpeen kolmesataa sekeliä kultaa. Ja kuningas asetti ne  Libanoninmetsä-taloon.</span> <span class="verse"><a name="17">17</a>Vielä kuningas teetti suuren norsunluisen valtaistuimen ja päällysti  sen puhtaalla kullalla.</span> <span class="verse"><a name="18">18</a>Valtaistuimessa oli kuusi porrasta ja astinlauta, kullalla  kiinnitettyinä valtaistuimeen. Istuimen kummallakin puolella oli  käsinoja, ja kaksi leijonaa seisoi käsinojan vieressä.</span> <span class="verse"><a name="19">19</a>Ja kaksitoista leijonaa seisoi siinä kuudella portaalla, kummallakin  puolella. Senkaltaista ei ole tehty missään muussa valtakunnassa.</span> <span class="verse"><a name="20">20</a>Ja kaikki kuningas Salomon juoma-astiat olivat kultaa, ja kaikki  Libanoninmetsä-talon astiat olivat puhdasta kultaa.  Hopeata ei Salomon  päivinä pidetty minkään arvoisena.</span> <span class="verse"><a name="21">21</a>Kuninkaalla oli näet laivoja, jotka kulkivat Tarsiiseen Huuramin  palvelijain kanssa; kerran kolmessa vuodessa Tarsiin-laivat tulivat ja  toivat kultaa ja hopeata, norsunluuta, apinoita ja riikinkukkoja.</span> <span class="verse"><a name="22">22</a>Ja kuningas Salomo oli kaikkia maan kuninkaita suurempi rikkaudessa  ja viisaudessa.</span> <span class="verse"><a name="23">23</a>Ja kaikki maan kuninkaat pyrkivät näkemään Salomoa kuullaksensa  hänen viisauttaan, jonka Jumala oli antanut hänen sydämeensä.</span> <span class="verse"><a name="24">24</a>Ja he toivat kukin lahjansa: hopea- ja kultakaluja, vaatteita,  aseita, hajuaineita, hevosia ja muuleja, joka vuosi vuoden tarpeen.</span> <span class="verse"><a name="25">25</a>Salomolla oli neljätuhatta hevosvaljakkoa vaunuineen ja kaksitoista  tuhatta ratsumiestä; ne hän sijoitti vaunukaupunkeihin ja kuninkaan luo  Jerusalemiin.</span> <span class="verse"><a name="26">26</a>Ja hän vallitsi kaikkia kuninkaita Eufrat-virrasta aina  filistealaisten maahan ja Egyptin rajaan asti.</span> <span class="verse"><a name="27">27</a>Ja kuningas toimitti niin, että Jerusalemissa oli hopeata kuin  kiviä, ja setripuuta niin paljon kuin metsäviikunapuita Alankomaassa.</span> <span class="verse"><a name="28">28</a>Ja hevosia tuotiin Salomolle Egyptistä ja kaikista muista maista.</span> <span class="verse"><a name="29">29</a>Mitä muuta Salomosta on kerrottavaa, hänen sekä aikaisemmista että  myöhemmistä vaiheistaan, se on kirjoitettuna profeetta Naatanin  historiassa, siilolaisen Ahian ennustuksessa ja näkijä Jeddon näyssä  Jerobeamista, Nebatin pojasta.</span> <span class="verse"><a name="30">30</a>Salomo hallitsi Jerusalemissa koko Israelia neljäkymmentä vuotta.</span> <span class="verse"><a name="31">31</a>Sitten Salomo meni lepoon isiensä tykö, ja hänet haudattiin isänsä  Daavidin kaupunkiin. Ja hänen poikansa Rehabeam tuli kuninkaaksi hänen  sijaansa.</span> </p></div</div></div></body></html>