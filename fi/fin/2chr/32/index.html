<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 32</strong></div><p><span class="verse"><a name="1">1</a>Näiden tapausten ja Hiskian vakaan vaelluksen jälkeen tuli Sanherib,  Assurin kuningas, ja hyökkäsi Juudaan, piiritti sen varustettuja  kaupunkeja ja aikoi valloittaa ne itsellensä.</span> <span class="verse"><a name="2">2</a>Kun Hiskia näki Sanheribin tulevan ja olevan aikeessa sotia  Jerusalemia vastaan,</span> <span class="verse"><a name="3">3</a>neuvotteli hän päämiestensä ja urhojensa kanssa tukkiaksensa  vesilähteet, jotka olivat kaupungin ulkopuolella; ja he kannattivat  häntä siinä.</span> <span class="verse"><a name="4">4</a>Niin kokoontui paljon kansaa, ja he tukkivat kaikki lähteet ja puron,  joka juoksee sen seudun läpi; sillä he sanoivat: "Miksi Assurin  kuninkaat tultuansa löytäisivät vettä viljalti?"</span> <span class="verse"><a name="5">5</a>Ja hän rohkaisi mielensä, rakensi koko revityn osan muuria ja korotti  torneja ja teki sen ulkopuolelle toisen muurin, varusti Millon Daavidin  kaupungissa ja teetti paljon heittoaseita ja kilpiä.</span> <span class="verse"><a name="6">6</a>Ja hän asetti sotapäälliköitä kansalle ja kokosi heidät luoksensa  aukealle kaupungin portin eteen ja puhui ystävällisesti heille ja sanoi:</span> <span class="verse"><a name="7">7</a>"Olkaa lujat ja rohkeat, älkää peljätkö älkääkä arkailko Assurin  kuningasta ja kaikkea joukkoa, joka on hänen kanssansa; sillä se, joka  on meidän kanssamme, on suurempi kuin se, joka on hänen kanssansa.</span> <span class="verse"><a name="8">8</a>Hänen kanssansa on lihan käsivarsi, mutta meidän kanssamme on Herra,  meidän Jumalamme, meitä auttamassa ja meidän sotiamme sotimassa." Ja  kansa luotti Hiskian, Juudan kuninkaan, sanoihin.</span> <span class="verse"><a name="9">9</a>Tämän jälkeen Sanherib, Assurin kuningas, ollessaan itse koko  sotavoimansa kanssa Laakiin edustalla, lähetti palvelijoitansa  Jerusalemiin Hiskian, Juudan kuninkaan, luo ja kaikkien Jerusalemissa  olevien Juudan miesten luo ja käski sanoa:</span> <span class="verse"><a name="10">10</a>"Näin sanoo Sanherib, Assurin kuningas: Mihin te luotatte, kun  jäätte Jerusalemiin saarroksiin?</span> <span class="verse"><a name="11">11</a>Eikö Hiskia viettele teitä ja saata teitä kuolemaan nälkään ja  janoon, kun hän sanoo: Herra, meidän Jumalamme, pelastaa meidät Assurin  kuninkaan käsistä?</span> <span class="verse"><a name="12">12</a>Eikö tämä sama Hiskia ole poistanut hänen uhrikukkuloitansa ja  alttareitansa ja sanonut Juudalle ja Jerusalemille näin: 'Yhden ainoan  alttarin edessä on teidän kumartaen rukoiltava ja sillä uhreja  poltettava'?</span> <span class="verse"><a name="13">13</a>Ettekö tiedä, mitä minä ja minun isäni olemme tehneet muiden maiden  kaikille kansoille? Ovatko näiden maiden kansain jumalat voineet  pelastaa maatansa minun käsistäni?</span> <span class="verse"><a name="14">14</a>Onko kukaan minun isieni tuhoamien kansojen kaikista jumalista  voinut pelastaa kansaansa minun käsistäni? Kuinka sitten teidän  Jumalanne voisi pelastaa teidät minun käsistäni?</span> <span class="verse"><a name="15">15</a>Älkää siis antako Hiskian näin pettää ja vietellä itseänne älkääkä  uskoko häntä, sillä ei minkään kansan eikä minkään valtakunnan jumala  ole voinut pelastaa kansaansa minun käsistäni tai minun isieni käsistä,  saati sitten teidän Jumalanne: ei hän pelasta teitä minun käsistäni."</span> <span class="verse"><a name="16">16</a>Ja hänen palvelijansa puhuivat vielä enemmän Herraa Jumalaa ja hänen  palvelijaansa Hiskiaa vastaan.</span> <span class="verse"><a name="17">17</a>Hän kirjoitti myös kirjeen herjatakseen Herraa, Israelin Jumalaa, ja  puhuakseen häntä vastaan; siinä sanottiin näin: "Niinkuin muiden maiden  kansain jumalat eivät ole pelastaneet kansojansa minun käsistäni, niin  ei Hiskiankaan Jumala ole pelastava kansaansa minun käsistäni".</span> <span class="verse"><a name="18">18</a>Ja Jerusalemin kansalle, jota oli muurilla, he huusivat kovalla  äänellä juudankielellä nostaakseen heissä pelon ja kauhun, että saisivat  kaupungin valloitetuksi.</span> <span class="verse"><a name="19">19</a>Ja he puhuivat Jerusalemin Jumalasta niinkuin muiden maiden kansain  jumalista, jotka ovat ihmiskätten tekoa.</span> <span class="verse"><a name="20">20</a>Mutta kuningas Hiskia ja profeetta Jesaja, Aamoksen poika,  rukoilivat tämän tähden ja huusivat taivaan puoleen.</span> <span class="verse"><a name="21">21</a>Silloin Herra lähetti enkelin, joka tuhosi kaikki sotaurhot,  ruhtinaat ja päälliköt Assurin kuninkaan leirissä, niin että hän häpeä  kasvoillaan palasi takaisin maahansa. Ja kun hän kerran meni jumalansa  temppeliin, kaatoivat hänet siellä miekalla ne, jotka olivat lähteneet  hänen omasta ruumiistansa.</span> <span class="verse"><a name="22">22</a>Näin Herra vapahti Hiskian ja Jerusalemin asukkaat Sanheribin,  Assurin kuninkaan, käsistä ja kaikkien käsistä, ja hän johdatti heitä  joka taholla.</span> <span class="verse"><a name="23">23</a>Ja monet toivat Herralle lahjoja Jerusalemiin ja Hiskialle, Juudan  kuninkaalle, kalleuksia; ja hän kohosi sen jälkeen kaikkien kansojen  silmissä.</span> <span class="verse"><a name="24">24</a>Niihin aikoihin Hiskia sairastui ja oli kuolemaisillaan.  Niin hän  rukoili Herraa, ja hän vastasi hänelle ja antoi hänelle tapahtua ihmeen.</span> <span class="verse"><a name="25">25</a>Mutta Hiskia ei palkinnut hyvää hyvällä, vaan hänen sydämensä  ylpistyi; sentähden hänen ja Juudan ja Jerusalemin osaksi tuli viha.</span> <span class="verse"><a name="26">26</a>Mutta kun Hiskia nöyrtyi sydämensä ylpeydestä, hän ja Jerusalemin  asukkaat, ei Herran viha kohdannut heitä Hiskian päivinä.</span> <span class="verse"><a name="27">27</a>Hiskialle tuli ylen paljon rikkautta ja kunniaa; hän hankki  itselleen aarrekammioita hopeata, kultaa, kalliita kiviä, hajuaineita,  kilpiä ja kaikkinaisia kallisarvoisia kaluja varten,</span> <span class="verse"><a name="28">28</a>varastohuoneita jyvä-, viini- ja öljysatoa varten ja talleja  kaikenlaisille juhdille ja karjalaumoja tarhoihin.</span> <span class="verse"><a name="29">29</a>Myös rakennutti hän itsellensä kaupunkeja ja hankki suuret laumat  pikkukarjaa ja raavaskarjaa, sillä Jumala oli antanut hänelle ylen  suuren omaisuuden.</span> <span class="verse"><a name="30">30</a>Hiskia myös tukki Giihonin veden yläjuoksun ja johti veden alas,  länteenpäin, Daavidin kaupunkiin. Ja Hiskia menestyi kaikessa, mitä hän  teki.</span> <span class="verse"><a name="31">31</a>Niinpä Jumala ainoastaan koetellakseen häntä ja tullakseen tuntemaan  kaiken, mitä hänen sydämessään oli, jätti hänet Baabelin ruhtinasten  lähettiläiden valtaan, jotka olivat lähetetyt hänen luokseen  tiedustelemaan ihmettä, joka oli tapahtunut maassa.</span> <span class="verse"><a name="32">32</a>Mitä muuta on kerrottavaa Hiskiasta ja hänen hurskaista teoistansa,  katso, se on kirjoitettuna profeetta Jesajan, Aamoksen pojan, näyssä,  Juudan ja Israelin kuningasten kirjassa.</span> <span class="verse"><a name="33">33</a>Ja Hiskia meni lepoon isiensä tykö, ja hänet haudattiin siihen,  mistä noustaan Daavidin jälkeläisten haudoille. Ja koko Juuda ja  Jerusalemin asukkaat osoittivat hänelle kunniaa, kun hän kuoli. Ja hänen  poikansa Manasse tuli kuninkaaksi hänen sijaansa.</span> </p></div</div></div></body></html>