<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 3</strong></div><p><span class="verse"><a name="1">1</a>Sitten Salomo alkoi rakentaa Herran temppeliä Jerusalemiin, Moorian  vuorelle, jossa Herra oli ilmestynyt hänen isällensä Daavidille, siihen  paikkaan, jonka Daavid oli valmistanut, jebusilaisen Ornanin  puimatantereelle.</span> <span class="verse"><a name="2">2</a>Hän alkoi rakentaa toisen kuun toisena päivänä, neljäntenä  hallitusvuotenansa.</span> <span class="verse"><a name="3">3</a>Tällaisen perustuksen Salomo laski rakennettavalle Jumalan  temppelille: pituus oli, vanhan mitan mukaan, kuusikymmentä kyynärää,  leveys kaksikymmentä kyynärää.</span> <span class="verse"><a name="4">4</a>Eteinen, temppelin itäpäässä, oli yhtä pitkä kuin temppeli leveä,  kahtakymmentä kyynärää, ja sen korkeus oli kaksikymmentä kyynärää; ja  hän päällysti sen sisältä puhtaalla kullalla.</span> <span class="verse"><a name="5">5</a>Suuren huoneen hän laudoitti sisältä kypressipuulla, jonka hän silasi  parhaalla kullalla ja johon hän laittoi palmuja ja vitjoja.</span> <span class="verse"><a name="6">6</a>Ja hän koristi huoneen kalliilla kivillä. Ja kulta oli Parvaimin  kultaa.</span> <span class="verse"><a name="7">7</a>Ja hän silasi huoneen, palkit, kynnykset, seinät ja ovet, kullalla ja  kaiverrutti kerubeja seiniin.</span> <span class="verse"><a name="8">8</a>Ja hän teki kaikkeinpyhimmän huoneen. Se oli yhtä pitkä kuin temppeli  leveä, kahtakymmentä kyynärää, ja myös kahtakymmentä kyynärää leveä. Ja  hän silasi sen parhaalla kullalla, joka painoi kuusisataa talenttia.</span> <span class="verse"><a name="9">9</a>Ja kultanaulojen paino oli viisikymmentä sekeliä. Myöskin yläsalit  hän silasi kullalla.</span> <span class="verse"><a name="10">10</a>Kaikkein pyhimpään huoneeseen hän teki kaksi kerubia, taidollisesti  tehtyä, ja päällysti ne kullalla.</span> <span class="verse"><a name="11">11</a>Kerubien siipien pituus oli yhteensä kaksikymmentä kyynärää.  Toisen  kerubin toinen siipi oli viittä kyynärää pitkä ja kosketti huoneen  toista seinää, ja sen toinen siipi oli viittä kyynärää pitkä ja ulottui  toisen kerubin siipeen.</span> <span class="verse"><a name="12">12</a>Ja toisen kerubin toinen siipi oli viittä kyynärää pitkä ja ulottui  huoneen toiseen seinään, ja sen toinen siipi oli viittä kyynärää pitkä  ja oli kiinni toisen kerubin siivessä.</span> <span class="verse"><a name="13">13</a>Näin nämä kerubit levittivät siipensä kahtakymmentä kyynärää  laajalti; ja ne seisoivat jaloillaan, kasvot käännettyinä huoneeseen  päin.</span> <span class="verse"><a name="14">14</a>Ja hän teki esiripun punasinisistä, purppuranpunaisista ja  helakanpunaisista langoista ja valkoisista pellavalangoista ja laittoi  siihen kerubeja.</span> <span class="verse"><a name="15">15</a>Ja hän teki temppelin eteen kaksi pylvästä, kolmenkymmenen viiden  kyynärän korkuista; ja pylväänpää, joka oli niiden päässä, oli viittä  kyynärää korkea.</span> <span class="verse"><a name="16">16</a>Ja hän teki vitjoja kaikkeinpyhimpään, ja hän pani niitä pylväitten  päähän; ja hän teki sata granaattiomenaa ja asetti ne vitjoihin.</span> <span class="verse"><a name="17">17</a>Ja hän pystytti pylväät temppelin eteen, toisen oikealle puolelle ja  toisen vasemmalle puolelle: oikeanpuoliselle hän antoi nimen Jaakin ja  vasemmanpuoliselle nimen Booas.</span> </p></div</div></div></body></html>