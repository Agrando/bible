<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 13</strong></div><p><span class="verse"><a name="1">1</a>Kuningas Jerobeamin kahdeksantenatoista hallitusvuotena tuli Abia  Juudan kuninkaaksi.</span> <span class="verse"><a name="2">2</a>Hän hallitsi kolme vuotta Jerusalemissa. Hänen äitinsä nimi oli  Mikaja, Uurielin tytär, Gibeasta. Mutta Abia ja Jerobeam olivat sodassa  keskenään.</span> <span class="verse"><a name="3">3</a>Abia alotti sodan urhoollisella sotajoukolla, neljälläsadalla  tuhannella valiomiehellä, mutta Jerobeam asettui sotarintaan häntä  vastaan kahdeksallasadalla tuhannella valiomiehellä, sotaurholla.</span> <span class="verse"><a name="4">4</a>Ja Abia nousi Semaraimin vuoren laelle Efraimin vuoristossa ja sanoi:  "Kuulkaa minua, Jerobeam ja koko Israel!</span> <span class="verse"><a name="5">5</a>Täytyyhän teidän tietää, että Herra, Israelin Jumala, on antanut  Daavidille ja hänen pojillensa ikuisiksi ajoiksi Israelin kuninkuuden,  lujan kuin suolaliitto.</span> <span class="verse"><a name="6">6</a>Mutta Jerobeam, Nebatin poika, Daavidin pojan Salomon palvelija,  nousi ja kapinoitsi herraansa vastaan.</span> <span class="verse"><a name="7">7</a>Ja hänen luoksensa kokoontui tyhjäntoimittajia, kelvottomia miehiä,  ja he pääsivät voitolle Rehabeamista, Salomon pojasta, sillä Rehabeam  oli nuori ja arka eikä voinut heitä vastustaa.</span> <span class="verse"><a name="8">8</a>Ja nyt te luulette voivanne vastustaa Herran kuninkuutta, joka on  Daavidin poikien käsissä, koska teitä on suuri joukko ja teillä on  kultavasikat, jotka Jerobeam on teettänyt teille jumaliksi.</span> <span class="verse"><a name="9">9</a>Ettekö te ole karkoittaneet Herran pappeja, Aaronin poikia, ja  leeviläisiä, ja itse tehneet itsellenne pappeja, niinkuin muiden maiden  kansat tekevät? Ken tahansa tuli papinvirkaan vihittäväksi, mukanaan  mullikka ja seitsemän oinasta, hänestä tuli epäjumalan pappi.</span> <span class="verse"><a name="10">10</a>Mutta meidän Jumalamme on Herra, ja häntä me emme ole hyljänneet. Ja  pappeina palvelevat Herraa Aaronin pojat, ja leeviläiset toimittavat  palvelustehtäviä.</span> <span class="verse"><a name="11">11</a>He polttavat Herralle polttouhreja joka aamu ja joka ilta ja  hyvänhajuista suitsutusta, ja he latovat leivät päälletysten  aitokultaiselle pöydälle ja sytyttävät joka ilta kultaisen  seitsenhaaraisen lampun lamppuineen; sillä me hoidamme Herran, meidän  Jumalamme, meille antamat tehtävät, mutta te olette hänet hyljänneet.</span> <span class="verse"><a name="12">12</a>Ja katso, meidän kanssamme, meidän edellämme on Jumala ja ovat hänen  pappinsa, ja hälytystorvet toitottamassa teitä vastaan. Te  israelilaiset, älkää sotiko Herraa, isienne Jumalaa, vastaan, sillä se  ei teille onnistu."</span> <span class="verse"><a name="13">13</a>Mutta Jerobeam oli pannut väkeä kiertämään heidän taaksensa  väijyksiin, niin että toiset olivat Juudan miesten edessä ja toiset  väijyksissä heidän takanansa.</span> <span class="verse"><a name="14">14</a>Kun Juudan miehet kääntyivät, niin katso, heillä oli sota edessä ja  takana. Silloin he huusivat Herraa, ja papit puhalsivat torviin.</span> <span class="verse"><a name="15">15</a>Ja Juudan miehet nostivat sotahuudon; ja kun Juudan miehet nostivat  sotahuudon, antoi Jumala Abian ja Juudan voittaa Jerobeamin ja koko  Israelin.</span> <span class="verse"><a name="16">16</a>Ja israelilaiset kääntyivät Juudan miehiä pakoon, ja Jumala antoi  heidät näiden käsiin.</span> <span class="verse"><a name="17">17</a>Ja Abia väkinensä tuotti heille suuren tappion, niin että  israelilaisia kaatui viisisataa tuhatta valiomiestä.</span> <span class="verse"><a name="18">18</a>Näin israelilaiset siihen aikaan nöyryytettiin; mutta Juudan miehet  voimistuivat, sillä he turvautuivat Herraan, isiensä Jumalaan.</span> <span class="verse"><a name="19">19</a>Ja Abia ajoi Jerobeamia takaa ja valloitti häneltä muutamia  kaupunkeja: Beetelin ja sen tytärkaupungit, Jesanan ja sen  tytärkaupungit ja Efronin ja sen tytärkaupungit.</span> <span class="verse"><a name="20">20</a>Eikä Jerobeam enää tullut voimiinsa Abian elinpäivinä, vaan Herra  löi häntä, niin että hän kuoli.</span> <span class="verse"><a name="21">21</a>Mutta Abia vahvistui. Ja hän otti itselleen neljätoista vaimoa, ja  hänelle syntyi kaksikymmentä kaksi poikaa ja kuusitoista tytärtä.</span> <span class="verse"><a name="22">22</a>Mitä muuta on kerrottavaa Abiasta, hänen vaelluksestaan ja hänen  puheistaan, se on kirjoitettuna profeetta Iddon selityskirjassa.</span> </p></div</div></div></body></html>