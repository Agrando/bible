<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 19</strong></div><p><span class="verse"><a name="1">1</a>Mutta Joosafat, Juudan kuningas, palasi onnellisesti takaisin  kotiinsa Jerusalemiin.</span> <span class="verse"><a name="2">2</a>Silloin Jeehu, Hananin poika, näkijä, meni kuningas Joosafatia  vastaan ja sanoi hänelle: "Oliko sinun autettava jumalatonta, ja  rakastatko sinä niitä, jotka vihaavat Herraa?  Sentähden on sinun  päälläsi Herran viha.</span> <span class="verse"><a name="3">3</a>Kuitenkin on sinussa löydetty myös hyvää, sillä sinä olet hävittänyt  aserat maasta ja kiinnittänyt sydämesi Jumalan etsimiseen."</span> <span class="verse"><a name="4">4</a>Niin Joosafat jäi Jerusalemiin. Sitten hän meni jälleen kansan  keskeen, Beersebasta lähtien aina Efraimin vuoristoon saakka, ja  palautti heidät takaisin Herran, heidän isiensä Jumalan, tykö.</span> <span class="verse"><a name="5">5</a>Ja hän asetti tuomareita maahan, kaikkiin Juudan varustettuihin  kaupunkeihin, kaupunki kaupungilta.</span> <span class="verse"><a name="6">6</a>Ja hän sanoi tuomareille: "Katsokaa, mitä teette, sillä te ette ole  tekemässä ihmisten tuomioita, vaan Herran tuomioita, ja hän on teidän  kanssanne, kun te tuomitsette.</span> <span class="verse"><a name="7">7</a>Hallitkoon siis teitä Herran pelko. Ottakaa vaari siitä, mitä teette,  sillä Herrassa, meidän Jumalassamme, ei ole vääryyttä eikä  puolueellisuutta, eikä hän ota lahjuksia."</span> <span class="verse"><a name="8">8</a>Myöskin Jerusalemiin Joosafat asetti leeviläisiä, pappeja ja Israelin  perhekunta-päämiehiä jakamaan Herran oikeutta ja ratkaisemaan  riita-asioita. Ja he palasivat Jerusalemiin.</span> <span class="verse"><a name="9">9</a>Ja hän käski heitä sanoen: "Tehkää Herraa peljäten, uskollisesti ja  ehyellä sydämellä näin:</span> <span class="verse"><a name="10">10</a>Jokaisessa riita-asiassa, minkä veljenne, jotka asuvat  kaupungeissansa, tuovat teidän eteenne, koskipa se murhaa tai lakia,  käskyä, säädöksiä tai oikeuksia, varoittakaa heitä, etteivät saattaisi  itseänsä vikapäiksi Herran edessä ja ettei viha kohtaisi teitä ja teidän  veljiänne. Näin tehkää, ettette tulisi vikapäiksi.</span> <span class="verse"><a name="11">11</a>Ja katso, ylimmäinen pappi Amarja olkoon teillä esimiehenä kaikissa  Herran asioissa ja Sebadja, Ismaelin poika, Juudan heimoruhtinas,  kaikissa kuninkaan asioissa, ja olkoot leeviläiset teillä virkamiehinä.  Olkaa lujat ja ryhtykää työhön; ja Herra olkoon sen kanssa, joka hyvä  on."</span> </p></div</div></div></body></html>