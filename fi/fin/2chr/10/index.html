<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2chr">2 Chronicles</a> &gt <strong>Chapter 10</strong></div><p><span class="verse"><a name="1">1</a>Rehabeam meni Sikemiin, sillä koko Israel oli tullut Sikemiin  tekemään häntä kuninkaaksi.</span> <span class="verse"><a name="2">2</a>Kun Jerobeam, Nebatin poika, kuuli sen - hän oli Egyptissä, jonne oli  paennut kuningas Salomoa - palasi Jerobeam Egyptistä.</span> <span class="verse"><a name="3">3</a>Ja he lähettivät kutsumaan hänet. Niin Jerobeam ja koko Israel tuli  saapuville, ja he puhuivat Rehabeamille sanoen:</span> <span class="verse"><a name="4">4</a>"Sinun isäsi teki meidän ikeemme raskaaksi; mutta huojenna sinä nyt  se kova työ, jota isäsi teetti, ja se raskas ies, jonka hän pani meidän  niskaamme, niin me palvelemme sinua".</span> <span class="verse"><a name="5">5</a>Hän vastasi heille: "Odottakaa kolme päivää ja tulkaa sitten takaisin  minun tyköni". Ja kansa meni.</span> <span class="verse"><a name="6">6</a>Kuningas Rehabeam neuvotteli vanhain kanssa, jotka olivat palvelleet  hänen isäänsä Salomoa, kun tämä vielä eli, ja kysyi: "Kuinka te neuvotte  vastaamaan tälle kansalle?"</span> <span class="verse"><a name="7">7</a>He vastasivat hänelle ja sanoivat: "Jos sinä olet hyvä tätä kansaa  kohtaan, olet armollinen heille ja puhut heille hyviä sanoja, niin he  ovat sinun palvelijoitasi kaiken elinaikasi".</span> <span class="verse"><a name="8">8</a>Mutta hän hylkäsi tämän neuvon, jonka vanhat hänelle antoivat, ja  neuvotteli nuorten miesten kanssa, jotka olivat kasvaneet hänen kanssaan  ja jotka palvelivat häntä.</span> <span class="verse"><a name="9">9</a>Hän kysyi heiltä: "Kuinka te neuvotte meitä vastaamaan tälle  kansalle, joka on puhunut minulle sanoen: 'Huojenna se ies, jonka sinun  isäsi on pannut meidän niskaamme'?"</span> <span class="verse"><a name="10">10</a>Niin nuoret miehet, jotka olivat kasvaneet hänen kanssaan,  vastasivat hänelle sanoen: "Sano näin tälle kansalle, joka on puhunut  sinulle sanoen: 'Sinun isäsi teki meidän ikeemme raskaaksi, mutta  huojenna sinä se meiltä' - sano heille näin: 'Minun pikkusormeni on  paksumpi kuin minun isäni lantio.</span> <span class="verse"><a name="11">11</a>Jos siis isäni on sälyttänyt teidän selkäänne raskaan ikeen, niin  minä teen teidän ikeenne vielä raskaammaksi; jos isäni on kurittanut  teitä raipoilla, niin minä kuritan teitä piikkiruoskilla.'"</span> <span class="verse"><a name="12">12</a>Niin Jerobeam ja koko kansa tuli Rehabeamin tykö kolmantena päivänä,  niinkuin kuningas oli käskenyt, sanoen: "Tulkaa takaisin minun tyköni  kolmantena päivänä".</span> <span class="verse"><a name="13">13</a>Ja kuningas antoi heille kovan vastauksen. Sillä kuningas Rehabeam  hylkäsi vanhain neuvon</span> <span class="verse"><a name="14">14</a>ja puhui heille nuorten miesten neuvon mukaan, sanoen: "Jos minun  isäni on tehnyt teidän ikeenne raskaaksi, niin minä teen sen vielä  raskaammaksi; jos minun isäni on kurittanut teitä raipoilla, niin minä  kuritan teitä piikkiruoskilla".</span> <span class="verse"><a name="15">15</a>Kuningas ei siis kuullut kansaa; sillä Jumala sen niin salli  täyttääkseen sanansa, jonka hän oli puhunut Jerobeamille, Nebatin  pojalle, siilolaisen Ahian kautta.</span> <span class="verse"><a name="16">16</a>Kun koko Israel huomasi, ettei kuningas heitä kuullut, vastasi kansa  kuninkaalle näin: "Mitä osaa meillä on Daavidiin?  Ei meillä ole  perintöosaa Iisain poikaan. Majoillesi, Israel, joka mies! Valvo nyt  huonettasi, Daavid!" Ja koko Israel meni majoillensa.</span> <span class="verse"><a name="17">17</a>Niin Rehabeam tuli ainoastaan niiden israelilaisten kuninkaaksi,  jotka asuivat Juudan kaupungeissa.</span> <span class="verse"><a name="18">18</a>Ja kun kuningas Rehabeam lähetti matkaan verotöiden valvojan  Hadoramin, kivittivät israelilaiset hänet kuoliaaksi. Silloin kuningas  Rehabeam nousi nopeasti vaunuihinsa ja pakeni Jerusalemiin.</span> <span class="verse"><a name="19">19</a>Näin Israel luopui Daavidin suvusta, aina tähän päivään asti.</span> </p></div</div></div></body></html>