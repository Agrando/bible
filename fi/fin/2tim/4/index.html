<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Minä vannotan sinua Jumalan ja Kristuksen Jeesuksen edessä, joka on tuomitseva eläviä ja kuolleita, sekä hänen ilmestymisensä että hänen valtakuntansa kautta:</span> <span class="verse"><a name="2">2</a>saarnaa sanaa, astu esiin sopivalla ja sopimattomalla ajalla, nuhtele, varoita, kehoita, kaikella pitkämielisyydellä ja opetuksella.</span> <span class="verse"><a name="3">3</a>Sillä aika tulee, jolloin he eivät kärsi tervettä oppia, vaan omien himojensa mukaan korvasyyhyynsä haalivat itselleen opettajia</span> <span class="verse"><a name="4">4</a>ja kääntävät korvansa pois totuudesta ja kääntyvät taruihin.</span> <span class="verse"><a name="5">5</a>Mutta ole sinä raitis kaikessa, kärsi vaivaa, tee evankelistan työ, toimita virkasi täydellisesti.</span> <span class="verse"><a name="6">6</a>Sillä minut jo uhrataan, ja minun lähtöni aika on jo tullut.</span> <span class="verse"><a name="7">7</a>Minä olen hyvän kilvoituksen kilvoitellut, juoksun päättänyt, uskon säilyttänyt.</span> <span class="verse"><a name="8">8</a>Tästedes on minulle talletettuna vanhurskauden seppele, jonka Herra, vanhurskas tuomari, on antava minulle sinä päivänä, eikä ainoastaan minulle, vaan myös kaikille, jotka hänen ilmestymistään rakastavat.</span> <span class="verse"><a name="9">9</a>Koeta päästä pian tulemaan luokseni.</span> <span class="verse"><a name="10">10</a>Sillä tähän nykyiseen maailmaan rakastuneena jätti minut Deemas ja matkusti Tessalonikaan, Kreskes meni Galatiaan ja Tiitus Dalmatiaan.</span> <span class="verse"><a name="11">11</a>Luukas yksin on minun kanssani. Ota Markus mukaasi ja tuo hänet tänne, sillä hän on minulle hyvin tarpeellinen palvelukseen.</span> <span class="verse"><a name="12">12</a>Mutta Tykikuksen minä olen lähettänyt Efesoon.</span> <span class="verse"><a name="13">13</a>Tuo tullessasi päällysvaippa, jonka jätin Trooaaseen Karpuksen luo, ja kirjat, ennen kaikkea pergamentit.</span> <span class="verse"><a name="14">14</a>Aleksander, vaskiseppä, on tehnyt minulle paljon pahaa; Herra on maksava hänelle hänen tekojensa mukaan.</span> <span class="verse"><a name="15">15</a>Kavahda sinäkin häntä, sillä hän on kovin vastustanut meidän sanojamme.</span> <span class="verse"><a name="16">16</a>Ensi kertaa puolustautuessani ei kukaan tullut avukseni, vaan kaikki jättivät minut; älköön sitä heille syyksi luettako.</span> <span class="verse"><a name="17">17</a>Mutta Herra auttoi minua ja vahvisti minua, että sanan julistaminen minun kauttani tulisi täydelleen suoritetuksi, ja kaikki pakanat sen kuulisivat; ja minä pelastuin jalopeuran kidasta.</span> <span class="verse"><a name="18">18</a>Ja Herra on vapahtava minut kaikesta ilkivallasta ja pelastava minut taivaalliseen valtakuntaansa; hänelle kunnia aina ja iankaikkisesti! Amen.</span> <span class="verse"><a name="19">19</a>Tervehdys Priskalle ja Akylaalle ja Onesiforuksen huonekunnalle.</span> <span class="verse"><a name="20">20</a>Erastus jäi Korinttoon, mutta Trofimuksen minä jätin Miletoon sairastamaan.</span> <span class="verse"><a name="21">21</a>Koeta päästä tulemaan ennen talvea. Tervehdyksen lähettävät sinulle Eubulus ja Pudes ja Linus ja Klaudia ja kaikki veljet.</span> <span class="verse"><a name="22">22</a>Herra olkoon sinun henkesi kanssa. Armo olkoon teidän kanssanne.</span> </p></div</div></div></body></html>