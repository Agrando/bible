<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Alammeko taas suositella itseämme? Vai tarvinnemmeko, niinkuin muutamat, suosituskirjeitä teille tai teiltä?</span> <span class="verse"><a name="2">2</a>Te itse olette meidän kirjeemme, joka on sydämeemme kirjoitettu ja jonka kaikki ihmiset tuntevat ja lukevat.</span> <span class="verse"><a name="3">3</a>Sillä ilmeistä on, että te olette Kristuksen kirje, meidän palvelustyöllämme kirjoitettu, ei musteella, vaan elävän Jumalan Hengellä, ei kivitauluihin, vaan sydämen lihatauluihin.</span> <span class="verse"><a name="4">4</a>Tämmöinen luottamus meillä on Kristuksen kautta Jumalaan;</span> <span class="verse"><a name="5">5</a>ei niin, että meillä itsellämme olisi kykyä ajatella jotakin, ikäänkuin se tulisi meistä itsestämme, vaan se kyky, mikä meillä on, on Jumalasta,</span> <span class="verse"><a name="6">6</a>joka myös on tehnyt meidät kykeneviksi olemaan uuden liiton palvelijoita, ei kirjaimen, vaan Hengen; sillä kirjain kuolettaa, mutta Henki tekee eläväksi.</span> <span class="verse"><a name="7">7</a>Mutta jos jo kuoleman virka, joka oli kirjaimin kaiverrettu kiviin, ilmestyi kirkkaudessa, niin etteivät Israelin lapset kärsineet katsella Mooseksen kasvoja hänen kasvojensa kirkkauden tähden, joka kuitenkin oli katoavaista,</span> <span class="verse"><a name="8">8</a>kuinka paljoa enemmän onkaan Hengen virka oleva kirkkaudessa!</span> <span class="verse"><a name="9">9</a>Sillä jos kadotustuomion virka jo oli kirkkautta, niin on vanhurskauden virka vielä paljoa runsaammassa määrin kirkkautta.</span> <span class="verse"><a name="10">10</a>Sillä se, millä ennen oli kirkkaus, on tämän rinnalla kirkkautta vailla, tämän ylenpalttisen kirkkauden tähden.</span> <span class="verse"><a name="11">11</a>Jos sillä, mikä on katoavaista, oli kirkkaus, niin vielä paljoa enemmän on sillä, mikä on pysyväistä, oleva kirkkautta.</span> <span class="verse"><a name="12">12</a>Koska meillä siis on tämmöinen toivo, niin me olemme aivan rohkeat</span> <span class="verse"><a name="13">13</a>emmekä tee niinkuin Mooses, joka pani peitteen kasvoillensa, etteivät Israelin lapset näkisi sen loppua, mikä on katoavaista.</span> <span class="verse"><a name="14">14</a>Mutta heidän mielensä paatuivat, sillä vielä tänäkin päivänä sama peite, vanhan liiton kirjoituksia luettaessa, pysyy poisottamatta, sillä vasta Kristuksessa se katoaa.</span> <span class="verse"><a name="15">15</a>Vielä tänäkin päivänä, kun Moosesta luetaan, on peite heidän sydämensä päällä;</span> <span class="verse"><a name="16">16</a>mutta kun heidän sydämensä kääntyy Herran tykö, otetaan peite pois.</span> <span class="verse"><a name="17">17</a>Sillä Herra on Henki, ja missä Herran Henki on, siinä on vapaus.</span> <span class="verse"><a name="18">18</a>Mutta me kaikki, jotka peittämättömin kasvoin katselemme Herran kirkkautta kuin kuvastimesta, muutumme saman kuvan kaltaisiksi kirkkaudesta kirkkauteen, niinkuin muuttaa Herra, joka on Henki.</span> </p></div</div></div></body></html>