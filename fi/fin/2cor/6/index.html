<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Hänen työtovereinaan me myös kehoitamme teitä vastaanottamaan Jumalan armon niin, ettei se jää turhaksi.</span> <span class="verse"><a name="2">2</a>Sillä hän sanoo: "Otollisella ajalla minä olen sinua kuullut ja pelastuksen päivänä sinua auttanut". Katso, nyt on otollinen aika, katso, nyt on pelastuksen päivä.</span> <span class="verse"><a name="3">3</a>Me emme missään kohden anna aihetta pahennukseen, ettei virkaamme moitittaisi,</span> <span class="verse"><a name="4">4</a>vaan kaikessa me osoittaudumme Jumalan palvelijoiksi: suuressa kärsivällisyydessä, vaivoissa, hädissä, ahdistuksissa,</span> <span class="verse"><a name="5">5</a>ruoskittaessa, vankeudessa, meteleissä, vaivannäöissä, valvomisissa, paastoissa;</span> <span class="verse"><a name="6">6</a>puhtaudessa, tiedossa, pitkämielisyydessä, ystävällisyydessä, Pyhässä Hengessä, vilpittömässä rakkaudessa,</span> <span class="verse"><a name="7">7</a>totuuden sanassa, Jumalan voimassa, vanhurskauden sota-aseet oikeassa kädessä ja vasemmassa;</span> <span class="verse"><a name="8">8</a>kunniassa ja häpeässä, pahassa maineessa ja hyvässä, villitsijöinä ja kuitenkin totta puhuvina,</span> <span class="verse"><a name="9">9</a>tuntemattomina ja kuitenkin hyvin tunnettuina; kuolemaisillamme, ja katso, me elämme, kuritettuina emmekä kuitenkaan tapettuina,</span> <span class="verse"><a name="10">10</a>murheellisina, mutta aina iloisina, köyhinä, mutta kuitenkin monia rikkaiksi tekevinä, mitään omistamatta, mutta kuitenkin omistaen kaiken.</span> <span class="verse"><a name="11">11</a>Suumme on auennut puhumaan teille, korinttolaiset, sydämemme on avartunut.</span> <span class="verse"><a name="12">12</a>Ei ole teillä ahdasta meidän sydämessämme, mutta ahdas on teidän oma sydämenne.</span> <span class="verse"><a name="13">13</a>Antakaa verta verrasta - puhun kuin lapsilleni - avartukaa tekin.</span> <span class="verse"><a name="14">14</a>Älkää antautuko kantamaan vierasta iestä yhdessä uskottomien kanssa; sillä mitä yhteistä on vanhurskaudella ja vääryydellä? Tai mitä yhteyttä on valkeudella ja pimeydellä?</span> <span class="verse"><a name="15">15</a>Ja miten sopivat yhteen Kristus ja Beliar? Tai mitä yhteistä osaa uskovaisella on uskottoman kanssa?</span> <span class="verse"><a name="16">16</a>Ja miten soveltuvat yhteen Jumalan temppeli ja epäjumalat? Sillä me olemme elävän Jumalan temppeli, niinkuin Jumala on sanonut: "Minä olen heissä asuva ja vaeltava heidän keskellään ja oleva heidän Jumalansa, ja he ovat minun kansani".</span> <span class="verse"><a name="17">17</a>Sentähden: "Lähtekää pois heidän keskeltänsä ja erotkaa heistä, sanoo Herra, älkääkä saastaiseen koskeko; niin minä otan teidät huostaani</span> <span class="verse"><a name="18">18</a>ja olen teidän Isänne, ja te tulette minun pojikseni ja tyttärikseni, sanoo Herra, Kaikkivaltias".</span> </p></div</div></div></body></html>