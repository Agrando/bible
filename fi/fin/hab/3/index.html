<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Profeetta Habakukin rukous; virren tapaan.</span> <span class="verse"><a name="2">2</a>Herra, minä olen kuullut sinulta sanoman, ja olen peljästynyt. Herra,  herätä eloon tekosi jo kesken vuotten, tee se jo kesken vuotten  tiettäväksi. Muista vihassasi laupeutta.</span> <span class="verse"><a name="3">3</a>Jumala tulee Teemanista, Pyhä Paaranin vuorelta. Sela. Hänen  valtasuuruutensa peittää taivaat, hänen ylistystänsä on maa täynnä.</span> <span class="verse"><a name="4">4</a>Hänen hohteensa on kuin aurinko, hänestä käyvät säteet joka taholle;  se on hänen voimansa verho.</span> <span class="verse"><a name="5">5</a>Hänen edellänsä käy rutto ja polttotauti tulee hänen jäljessänsä.</span> <span class="verse"><a name="6">6</a>Hän seisahtuu ja mittaa maan, hän katsahtaa ja saa kansat vapisemaan.  Ikivuoret särkyvät, ikuiset kukkulat vaipuvat, hänen polkunsa ovat  iankaikkiset.</span> <span class="verse"><a name="7">7</a>Vaivan alaisina minä näen Kuusanin majat, Midianin maan  telttavaatteet vapisevat.</span> <span class="verse"><a name="8">8</a>Virtoihinko Herra on vihastunut? Kohtaako sinun vihasi virtoja, merta  sinun kiivastuksesi, koska ajat hevosillasi, pelastuksesi vaunuilla?</span> <span class="verse"><a name="9">9</a>Paljas, paljastettu on sinun jousesi: valat, vitsat, sana.  Sela.  Virroilla sinä halkaiset maan.</span> <span class="verse"><a name="10">10</a>Vuoret näkevät sinut ja järkkyvät, rankkasade purkaa vettä, syvyys  antaa äänensä, kohottaa kätensä korkealle.</span> <span class="verse"><a name="11">11</a>Aurinko ja kuu astuvat majaansa sinun kiitävien nuoltesi valossa,  sinun keihääsi salaman hohteessa.</span> <span class="verse"><a name="12">12</a>Kiivastuksessa sinä astut maata, puit kansoja vihassa.</span> <span class="verse"><a name="13">13</a>Sinä olet lähtenyt auttamaan kansaasi, auttamaan voideltuasi. Sinä  murskaat pään jumalattoman huoneesta, paljastat perustukset kaulan  tasalle. Sela.</span> <span class="verse"><a name="14">14</a>Sinä lävistät heidän omilla keihäillään pään heidän johtajiltansa,  jotka hyökkäävät hajottamaan minua - se on heidän ilonsa - aivan kuin  pääsisivät syömään kurjaa salassa.</span> <span class="verse"><a name="15">15</a>Sinä ajat hevosillasi merta, paljojen vetten kuohua.</span> <span class="verse"><a name="16">16</a>Minä kuulin tämän, ja minun ruumiini vapisee, minun huuleni  värisevät huudosta, mätä menee minun luihini, minä seison paikallani ja  tutisen, kun minun täytyy hiljaa odottaa ahdistuksen päivää, jolloin  kansan kimppuun käy hyökkääjä.</span> <span class="verse"><a name="17">17</a>Sillä ei viikunapuu kukoista, eikä viiniköynnöksissä ole rypäleitä;  öljypuun sato pettää, eivätkä pellot tuota syötävää.  Lampaat ovat  kadonneet tarhasta, eikä ole karjaa vajoissa.</span> <span class="verse"><a name="18">18</a>Mutta minä riemuitsen Herrassa, iloitsen autuuteni Jumalassa.</span> </p></div</div></div></body></html>