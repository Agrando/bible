<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>Minä seison vartiopaikallani, asetun varustukseen ja tähystän,  nähdäkseni, mitä hän minulle puhuu, mitä hän valitukseeni vastaa.</span> <span class="verse"><a name="2">2</a>Ja Herra vastasi minulle ja sanoi: "Kirjoita näky ja piirrä selvästi  tauluihin, niin että sen voi juostessa lukea".</span> <span class="verse"><a name="3">3</a>Sillä näky odottaa vielä aikaansa, mutta se rientää määränsä päähän,  eikä se petä. Jos se viipyy, odota sitä; sillä varmasti se toteutuu,  eikä se myöhästy.</span> <span class="verse"><a name="4">4</a>Katso, sen kansan sielu on kopea eikä ole suora; mutta vanhurskas on  elävä uskostansa.</span> <span class="verse"><a name="5">5</a>Ja vielä: viini on petollista, urho on röyhkeä; mutta hän ei ole  pysyväinen, hän, joka levittää kitansa kuin tuonela ja on täyttymätön  kuin kuolema, kokoaa itselleen kaikki kansakunnat ja kerää itselleen  kaikki kansat.</span> <span class="verse"><a name="6">6</a>Mutta ne kaikki virittävät hänestä pilkkalaulun, ivarunon,  arvoituslaulun; he sanovat: "Voi sitä, joka hankkii paljon omaisuutta,  mikä ei ole hänen - ja kuinkahan pitkäksi aikaa? - ja kasaa päällensä  pantteja!</span> <span class="verse"><a name="7">7</a>Eivätkö nouse äkisti sinun vaivaajasi, eivätkö heräjä sinun  ravistajasi? Ja sinä joudut niiden ryöstettäväksi.</span> <span class="verse"><a name="8">8</a>Sillä niinkuin sinä olet riistänyt monia kansakuntia, niin riistävät  sinua kaikki jäljellejääneet kansat ihmisveren tähden ja väkivallan  tähden, joka on tehty maalle, kaupungille ja kaikille sen asukkaille.</span> <span class="verse"><a name="9">9</a>Voi sitä, joka kiskoo väärää voittoa huoneensa hyväksi laittaakseen  pesänsä korkealle, pelastuakseen kovan onnen kourista!</span> <span class="verse"><a name="10">10</a>Sinä olet neuvoillasi tuottanut häpeätä huoneellesi, tuhoamalla  paljon kansoja, ja olet oman henkesi rikkonut.</span> <span class="verse"><a name="11">11</a>Sillä kivi seinästä on huutava ja orsi katosta on vastaava.</span> <span class="verse"><a name="12">12</a>Voi sitä, joka rakentaa kaupungin verivelkojen varaan ja perustaa  linnan vääryyden varaan!</span> <span class="verse"><a name="13">13</a>Katso, eikö tule se Herralta Sebaotilta, että kansat näkevät vaivaa  tulen hyväksi ja kansakunnat väsyttävät itseänsä tyhjän hyväksi?</span> <span class="verse"><a name="14">14</a>Sillä maa on oleva täynnä Herran kunnian tuntemusta, niinkuin vedet  peittävät meren.</span> <span class="verse"><a name="15">15</a>Voi sitä, joka juottaa lähimmäistänsä, joka sekoittaa juoman sinun  vihallasi ja juovuttaa hänet nähdäkseen hänen alastomuutensa!</span> <span class="verse"><a name="16">16</a>Sinä ravitset itsesi häpeällä, et kunnialla: niinpä juo sinäkin ja  paljasta ympärileikkaamattomuutesi. Sinun kohdallesi on kiertyvä Herran  oikean käden malja ja häväistys kunnian sijaan.</span> <span class="verse"><a name="17">17</a>Sillä sinut on peittävä Libanonille tekemäsi väkivalta ja eläimiä  kohdannut hävitys, joka on ne säikyttänyt, ihmisveren tähden ja  väkivallan tähden, joka on tehty maalle, kaupungille ja kaikille sen  asukkaille.</span> <span class="verse"><a name="18">18</a>Mitä hyötyä on veistetystä kuvasta, että sen valmistaja veistää sen,  ja valetusta kuvasta ja valheen opettajasta, että sen valmistaja siihen  luottaa ja tekee mykkiä epäjumalia?</span> <span class="verse"><a name="19">19</a>Voi sitä, joka sanoo puulle: 'Heräjä!' ja mykälle kivelle: 'Nouse!'  Sekö voisi opettaa? Katso, se on silattu kullalla ja hopealla, ja henkeä  siinä ei ole, ei ensinkään.</span> <span class="verse"><a name="20">20</a>Mutta Herra on pyhässä temppelissänsä, hänen edessään vaietkoon  kaikki maa."</span> </p></div</div></div></body></html>