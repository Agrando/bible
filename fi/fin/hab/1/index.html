<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Ennustus, jonka profeetta Habakuk näki.</span> <span class="verse"><a name="2">2</a>Kuinka kauan, Herra, minun täytyy apua huutaa, ja sinä et kuule,  parkua sinulle: "Väkivaltaa!" ja sinä et auta?</span> <span class="verse"><a name="3">3</a>Minkätähden sinä annat minun nähdä vääryyttä ja itse katselet  turmiota? Minun edessäni on hävitys ja väkivalta; on syntynyt riita, ja  on noussut tora.</span> <span class="verse"><a name="4">4</a>Sentähden on laki heikko, ja oikeus ei tule milloinkaan voimaan.  Sillä jumalaton saartaa vanhurskaan; sentähden oikeus vääristetään.</span> <span class="verse"><a name="5">5</a>Katsokaa kansojen joukkoon, katselkaa ja kauhistukaa, sillä minä teen  teidän päivinänne teon, jota ette uskoisi, jos siitä kerrottaisiin.</span> <span class="verse"><a name="6">6</a>Sillä katso, minä nostan kaldealaiset, tuiman ja rajun kansan, joka  kulkee maata lavealti ja ottaa omaksensa asuinsijat, jotka eivät ole  sen.</span> <span class="verse"><a name="7">7</a>Se on hirmuinen ja peljättävä, siitä itsestään tulee sen oikeus ja  sen korkeus.</span> <span class="verse"><a name="8">8</a>Sen hevoset ovat nopeammat kuin pantterit, ne juoksevat kiivaammin  kuin sudet illoin. Sen ratsumiehet kiidättävät - kaukaa tulevat sen  ratsumiehet, ne lentävät, niinkuin kotka syöksyy syönnökselleen.</span> <span class="verse"><a name="9">9</a>Se tulee kaikkinensa väkivallan tekoon, heidän kasvojensa suunta on  suoraan eteenpäin; se kokoaa vankeja kuin hietaa.</span> <span class="verse"><a name="10">10</a>Pilkkanaan pitää se kuninkaat ja naurunansa ruhtinaat. Se nauraa  kaikille varustuksille, kasaa kokoon hiekkaa ja valloittaa ne.</span> <span class="verse"><a name="11">11</a>Sitten se tuulena kiitää ja hyökkää, mutta joutuu syynalaiseksi,  tuo, jolla oma voimansa on jumalana.</span> <span class="verse"><a name="12">12</a>Etkö sinä ole ikiajoista asti Herra, minun pyhä Jumalani? Me emme  kuole! Sinä, Herra, olet pannut sen tuomioksi; sinä, kallio, olet  asettanut sen kuritukseksi.</span> <span class="verse"><a name="13">13</a>Sinun silmäsi ovat puhtaat, niin ettet voi katsoa pahaa etkä saata  katsella turmiota. Minkätähden sinä katselet uskottomia, olet vaiti, kun  jumalaton nielee hurskaampansa,</span> <span class="verse"><a name="14">14</a>teet ihmiset samankaltaisiksi kuin meren kalat, kuin matelevaiset,  joilla ei ole hallitsijaa?</span> <span class="verse"><a name="15">15</a>Se nostaa heidät kaikki ylös koukulla, vetää heidät pyydyksessään ja  kokoaa heidät verkkoonsa. Sentähden se iloitsee ja riemuitsee.</span> <span class="verse"><a name="16">16</a>Sentähden se uhraa pyydykselleen ja polttaa uhreja verkollensa,  sillä niitten turvin sen osa on rasvainen, sen ruoka lihava.</span> <span class="verse"><a name="17">17</a>Saako se sentähden tyhjentää pyydyksensä, aina surmata kansoja  säälimättä?</span> </p></div</div></div></body></html>