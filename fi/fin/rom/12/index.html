<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 12</strong></div><p><span class="verse"><a name="1">1</a>Niin minä Jumalan armahtavan laupeuden kautta kehoitan teitä, veljet, antamaan ruumiinne eläväksi, pyhäksi, Jumalalle otolliseksi uhriksi; tämä on teidän järjellinen jumalanpalveluksenne.</span> <span class="verse"><a name="2">2</a>Älkääkä mukautuko tämän maailmanajan mukaan, vaan muuttukaa mielenne uudistuksen kautta, tutkiaksenne, mikä on Jumalan tahto, mikä hyvää ja otollista ja täydellistä.</span> <span class="verse"><a name="3">3</a>Sillä sen armon kautta, mikä minulle on annettu, minä sanon teille jokaiselle, ettei tule ajatella itsestänsä enempää, kuin ajatella sopii, vaan ajatella kohtuullisesti, sen uskonmäärän mukaan, minkä Jumala on kullekin suonut.</span> <span class="verse"><a name="4">4</a>Sillä niinkuin meillä yhdessä ruumiissa on monta jäsentä, mutta kaikilla jäsenillä ei ole sama tehtävä,</span> <span class="verse"><a name="5">5</a>niin me, vaikka meitä on monta, olemme yksi ruumis Kristuksessa, mutta itsekukin olemme toistemme jäseniä;</span> <span class="verse"><a name="6">6</a>ja meillä on erilaisia armolahjoja sen armon mukaan, mikä meille on annettu; jos jollakin on profetoimisen lahja, käyttäköön sitä sen mukaan, kuin hänellä uskoa on;</span> <span class="verse"><a name="7">7</a>Jos virka, pitäköön virastaan vaarin; jos joku opettaa, olkoon uskollinen opettamisessaan;</span> <span class="verse"><a name="8">8</a>jos kehoittaa, niin kehoittamisessaan; joka antaa, antakoon vakaasta sydämestä; joka on johtaja, johtakoon toimellisesti; joka laupeutta harjoittaa, tehköön sen iloiten.</span> <span class="verse"><a name="9">9</a>Olkoon rakkaus vilpitön, kammokaa pahaa, riippukaa hyvässä kiinni.</span> <span class="verse"><a name="10">10</a>Olkaa veljellisessä rakkaudessa helläsydämiset toisianne kohtaan; toinen toisenne kunnioittamisessa kilpailkaa keskenänne.</span> <span class="verse"><a name="11">11</a>Älkää harrastuksessanne olko veltot; olkaa hengessä palavat; palvelkaa Herraa.</span> <span class="verse"><a name="12">12</a>Olkaa toivossa iloiset, ahdistuksessa kärsivälliset, rukouksessa kestävät.</span> <span class="verse"><a name="13">13</a>Pitäkää pyhien tarpeet ominanne; harrastakaa vieraanvaraisuutta.</span> <span class="verse"><a name="14">14</a>Siunatkaa vainoojianne, siunatkaa, älkääkä kirotko.</span> <span class="verse"><a name="15">15</a>Iloitkaa iloitsevien kanssa, itkekää itkevien kanssa.</span> <span class="verse"><a name="16">16</a>Olkaa keskenänne yksimieliset. Älkää korkeita mielitelkö, vaan tyytykää alhaisiin oloihin. Älkää olko itsemielestänne viisaita.</span> <span class="verse"><a name="17">17</a>Älkää kenellekään pahaa pahalla kostako. Ahkeroikaa sitä, mikä on hyvää kaikkien ihmisten edessä.</span> <span class="verse"><a name="18">18</a>Jos mahdollista on ja mikäli teistä riippuu, eläkää rauhassa kaikkien ihmisten kanssa.</span> <span class="verse"><a name="19">19</a>Älkää itse kostako, rakkaani, vaan antakaa sijaa Jumalan vihalle, sillä kirjoitettu on: "Minun on kosto, minä olen maksava, sanoo Herra".</span> <span class="verse"><a name="20">20</a>Vaan "jos vihamiehelläsi on nälkä, ruoki häntä, jos hänellä on jano, juota häntä, sillä näin tehden sinä kokoat tulisia hiiliä hänen päänsä päälle".</span> <span class="verse"><a name="21">21</a>Älä anna pahan itseäsi voittaa, vaan voita sinä paha hyvällä.</span> </p></div</div></div></body></html>