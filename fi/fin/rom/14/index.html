<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 14</strong></div><p><span class="verse"><a name="1">1</a>Heikkouskoista hoivatkaa, rupeamatta väittelemään mielipiteistä.</span> <span class="verse"><a name="2">2</a>Toinen uskoo saavansa syödä kaikkea, mutta toinen, joka on heikko, syö vihanneksia.</span> <span class="verse"><a name="3">3</a>Joka syö, älköön halveksiko sitä, joka ei syö; ja joka ei syö, älköön tuomitko sitä, joka syö, sillä Jumala on ottanut hänet hoivaansa.</span> <span class="verse"><a name="4">4</a>Mikä sinä olet tuomitsemaan toisen palvelijaa? Oman isäntänsä edessä hän seisoo tai kaatuu; mutta hän on pysyvä pystyssä, sillä Herra on voimallinen hänet pystyssä pitämään.</span> <span class="verse"><a name="5">5</a>Toinen pitää yhden päivän toista parempana, toinen pitää kaikki päivät yhtä hyvinä; kukin olkoon omassa mielessään täysin varma.</span> <span class="verse"><a name="6">6</a>Joka valikoi päiviä, se valikoi Herran tähden; ja joka syö, se syö Herran tähden, sillä hän kiittää Jumalaa; ja joka ei syö, se on Herran tähden syömättä ja kiittää Jumalaa.</span> <span class="verse"><a name="7">7</a>Sillä ei kukaan meistä elä itsellensä, eikä kukaan kuole itsellensä.</span> <span class="verse"><a name="8">8</a>Jos me elämme, niin elämme Herralle, ja jos kuolemme, niin kuolemme Herralle. Sentähden, elimmepä tai kuolimme, niin me olemme Herran omat.</span> <span class="verse"><a name="9">9</a>Sillä sitä varten Kristus kuoli ja heräsi eloon, että hän olisi sekä kuolleitten että elävien Herra.</span> <span class="verse"><a name="10">10</a>Mutta sinä, minkätähden sinä tuomitset veljeäsi? Taikka sinä toinen, minkätähden sinä halveksit veljeäsi? Sillä kaikki meidät asetetaan Jumalan tuomioistuimen eteen.</span> <span class="verse"><a name="11">11</a>Sillä kirjoitettu on: "Niin totta kuin minä elän, sanoo Herra, minun edessäni pitää jokaisen polven notkistuman ja jokaisen kielen ylistämän Jumalaa".</span> <span class="verse"><a name="12">12</a>Niin on siis meidän jokaisen tehtävä Jumalalle tili itsestämme.</span> <span class="verse"><a name="13">13</a>Älkäämme siis enää toisiamme tuomitko, vaan päättäkää pikemmin olla panematta veljenne eteen loukkauskiveä tai langetusta.</span> <span class="verse"><a name="14">14</a>Minä tiedän ja olen varma Herrassa Jeesuksessa, ettei mikään ole epäpyhää itsessään; vaan ainoastaan sille, joka pitää jotakin epäpyhänä, sille se on epäpyhää.</span> <span class="verse"><a name="15">15</a>Mutta jos veljesi tulee murheelliseksi ruokasi tähden, niin sinä et enää vaella rakkauden mukaan. Älä saata ruuallasi turmioon sitä, jonka edestä Kristus on kuollut.</span> <span class="verse"><a name="16">16</a>Älkää siis antako sen hyvän, mikä teillä on, joutua herjattavaksi;</span> <span class="verse"><a name="17">17</a>sillä ei Jumalan valtakunta ole syömistä ja juomista, vaan vanhurskautta ja rauhaa ja iloa Pyhässä Hengessä.</span> <span class="verse"><a name="18">18</a>Joka tässä kohden palvelee Kristusta, se on Jumalalle otollinen ja ihmisille kelvollinen.</span> <span class="verse"><a name="19">19</a>Niin tavoitelkaamme siis sitä, mikä edistää rauhaa ja keskinäistä rakentumistamme.</span> <span class="verse"><a name="20">20</a>Älä ruuan tähden turmele Jumalan työtä. Kaikki tosin on puhdasta, mutta sille ihmiselle, joka syö tuntoansa loukaten, se on pahaa.</span> <span class="verse"><a name="21">21</a>Hyvä on olla lihaa syömättä ja viiniä juomatta ja karttaa sitä, mistä veljesi loukkaantuu tai joutuu lankeemukseen tai heikoksi tulee.</span> <span class="verse"><a name="22">22</a>Pidä sinä itselläsi Jumalan edessä se usko, mikä sinulla on. Onnellinen on se, joka ei tuomitse itseään siitä, minkä hän oikeaksi havaitsee;</span> <span class="verse"><a name="23">23</a>mutta joka epäröi ja kuitenkin syö, on tuomittu, koska se ei tapahdu uskosta; sillä kaikki, mikä ei ole uskosta, on syntiä.</span> </p></div</div></div></body></html>