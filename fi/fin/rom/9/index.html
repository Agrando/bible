<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 9</strong></div><p><span class="verse"><a name="1">1</a>Minä sanon totuuden Kristuksessa, en valhettele - sen todistaa minulle omatuntoni Pyhässä Hengessä -</span> <span class="verse"><a name="2">2</a>että minulla on suuri murhe ja ainainen kipu sydämessäni.</span> <span class="verse"><a name="3">3</a>Sillä minä soisin itse olevani kirottu pois Kristuksesta veljieni hyväksi, jotka ovat minun sukulaisiani lihan puolesta,</span> <span class="verse"><a name="4">4</a>ovat israelilaisia: heidän on lapseus ja kirkkaus ja liitot ja lain antaminen ja jumalanpalvelus ja lupaukset;</span> <span class="verse"><a name="5">5</a>heidän ovat isät, ja heistä on Kristus lihan puolesta, hän, joka on yli kaiken, Jumala, ylistetty iankaikkisesti, amen!</span> <span class="verse"><a name="6">6</a>Mutta ei niin, että Jumalan sana olisi harhaan mennyt. Sillä eivät kaikki ne, jotka ovat Israelista, ole silti Israel,</span> <span class="verse"><a name="7">7</a>eivät kaikki ole lapsia sentähden, että ovat Aabrahamin siementä, vaan: "Iisakista sinä saat nimellesi jälkeläiset";</span> <span class="verse"><a name="8">8</a>se on: eivät ne, jotka lihan puolesta ovat lapsia, ole Jumalan lapsia, vaan lupauksen lapset, ne luetaan siemeneksi.</span> <span class="verse"><a name="9">9</a>Sillä lupauksen sana oli tämä: "Minä palaan tulevana vuonna tähän aikaan, ja silloin Saaralla on oleva poika".</span> <span class="verse"><a name="10">10</a>Eikä ainoastaan hänelle näin käynyt, vaan samoin kävi Rebekallekin, joka oli tullut raskaaksi yhdestä, meidän isästämme Iisakista;</span> <span class="verse"><a name="11">11</a>ja ennenkuin kaksoset olivat syntyneetkään ja ennenkuin olivat tehneet mitään, hyvää tai pahaa, niin - että Jumalan valinnan mukainen aivoitus pysyisi, ei tekojen tähden, vaan kutsujan tähden -</span> <span class="verse"><a name="12">12</a>sanottiin hänelle: "Vanhempi on palveleva nuorempaa",</span> <span class="verse"><a name="13">13</a>niinkuin kirjoitettu on: "Jaakobia minä rakastin, mutta Eesauta minä vihasin".</span> <span class="verse"><a name="14">14</a>Mitä siis sanomme? Ei kaiketi Jumalassa ole vääryyttä? Pois se!</span> <span class="verse"><a name="15">15</a>Sillä Moosekselle hän sanoo: "Minä olen armollinen, kenelle olen armollinen, ja armahdan, ketä armahdan".</span> <span class="verse"><a name="16">16</a>Niin se ei siis ole sen vallassa, joka tahtoo, eikä sen, joka juoksee, vaan Jumalan, joka on armollinen.</span> <span class="verse"><a name="17">17</a>Sillä Raamattu sanoo faraolle: "Juuri sitä varten minä nostin sinut esiin, että näyttäisin sinussa voimani ja että minun nimeni julistettaisiin kaiken maan päällä".</span> <span class="verse"><a name="18">18</a>Niin hän siis on armollinen, kenelle tahtoo, ja paaduttaa, kenen tahtoo.</span> <span class="verse"><a name="19">19</a>Sinä kaiketi sanot minulle: "Miksi hän sitten vielä soimaa? Sillä kuka voi vastustaa hänen tahtoansa?"</span> <span class="verse"><a name="20">20</a>Niinpä niin, oi ihminen, mutta mikä sinä olet riitelemään Jumalaa vastaan? Ei kaiketi tehty sano tekijälleen: "Miksi minusta tällaisen teit?"</span> <span class="verse"><a name="21">21</a>Vai eikö savenvalajalla ole valta tehdä samasta savensa seoksesta toinen astia jaloa, toinen halpaa käyttöä varten?</span> <span class="verse"><a name="22">22</a>Entä jos Jumala, vaikka hän tahtoo näyttää vihansa ja tehdä voimansa tiettäväksi, on suurella pitkämielisyydellä kärsinyt vihan astioita, jotka olivat valmiit häviöön,</span> <span class="verse"><a name="23">23</a>ja on tehnyt sen saattaakseen kirkkautensa runsauden ilmi laupeuden astioissa, jotka hän on edeltävalmistanut kirkkauteen?</span> <span class="verse"><a name="24">24</a>Ja sellaisiksi hän myös on kutsunut meidät, ei ainoastaan juutalaisista, vaan myös pakanoista,</span> <span class="verse"><a name="25">25</a>niinkuin hän myös Hoosean kirjassa sanoo: "Minä olen kutsuva kansakseni sen, joka ei ollut minun kansani, ja rakkaakseni sen, joka ei ollut minun rakkaani.</span> <span class="verse"><a name="26">26</a>Ja on tapahtuva, että siinä paikassa, jossa heille on sanottu: 'Te ette ole minun kansani', siinä heitä kutsutaan elävän Jumalan lapsiksi."</span> <span class="verse"><a name="27">27</a>Mutta Esaias huudahtaa Israelista: "Vaikka Israelin lapset olisivat luvultaan kuin meren hiekka, niin pelastuu heistä vain jäännös.</span> <span class="verse"><a name="28">28</a>Sillä sanansa on Herra toteuttava maan päällä lopullisesti ja rutosti."</span> <span class="verse"><a name="29">29</a>Niinkuin Esaias myös on ennustanut: "Ellei Herra Sebaot olisi jättänyt meille siementä, niin meidän olisi käynyt niinkuin Sodoman, ja me olisimme tulleet Gomorran kaltaisiksi".</span> <span class="verse"><a name="30">30</a>Mitä me siis sanomme? Että pakanat, jotka eivät tavoitelleet vanhurskautta, ovat saavuttaneet vanhurskauden, mutta sen vanhurskauden, joka tulee uskosta;</span> <span class="verse"><a name="31">31</a>mutta Israel, joka tavoitteli vanhurskauden lakia, ei ole sitä lakia saavuttanut.</span> <span class="verse"><a name="32">32</a>Minkätähden? Sentähden, ettei se tapahtunut uskosta, vaan ikäänkuin teoista; sillä he loukkautuivat loukkauskiveen,</span> <span class="verse"><a name="33">33</a>niinkuin kirjoitettu on: "Katso, minä panen Siioniin loukkauskiven ja kompastuksen kallion, ja joka häneen uskoo, se ei häpeään joudu".</span> </p></div</div></div></body></html>