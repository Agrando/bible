<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 8</strong></div><p><span class="verse"><a name="1">1</a>Niin ei nyt siis ole mitään kadotustuomiota niille, jotka Kristuksessa Jeesuksessa ovat.</span> <span class="verse"><a name="2">2</a>Sillä elämän hengen laki Kristuksessa Jeesuksessa on vapauttanut sinut synnin ja kuoleman laista.</span> <span class="verse"><a name="3">3</a>Sillä mikä laille oli mahdotonta, koska se oli lihan kautta heikoksi tullut, sen Jumala teki, lähettämällä oman Poikansa syntisen lihan kaltaisuudessa ja synnin tähden ja tuomitsemalla synnin lihassa,</span> <span class="verse"><a name="4">4</a>että lain vanhurskaus täytettäisiin meissä, jotka emme vaella lihan mukaan, vaan Hengen.</span> <span class="verse"><a name="5">5</a>Sillä niillä, jotka elävät lihan mukaan, on lihan mieli, mutta niillä, jotka elävät Hengen mukaan, on Hengen mieli.</span> <span class="verse"><a name="6">6</a>Sillä lihan mieli on kuolema, mutta hengen mieli on elämä ja rauha;</span> <span class="verse"><a name="7">7</a>sentähden että lihan mieli on vihollisuus Jumalaa vastaan, sillä se ei alistu Jumalan lain alle, eikä se voikaan.</span> <span class="verse"><a name="8">8</a>Jotka lihan vallassa ovat, ne eivät voi olla Jumalalle otolliset.</span> <span class="verse"><a name="9">9</a>Mutta te ette ole lihan vallassa, vaan Hengen, jos kerran Jumalan Henki teissä asuu. Mutta jolla ei ole Kristuksen Henkeä, se ei ole hänen omansa.</span> <span class="verse"><a name="10">10</a>Mutta jos Kristus on teissä, niin ruumis tosin on kuollut synnin tähden, mutta henki on elämä vanhurskauden tähden.</span> <span class="verse"><a name="11">11</a>Jos nyt hänen Henkensä, hänen, joka herätti Jeesuksen kuolleista, asuu teissä, niin hän, joka herätti kuolleista Kristuksen Jeesuksen, on eläväksitekevä myös teidän kuolevaiset ruumiinne Henkensä kautta, joka teissä asuu.</span> <span class="verse"><a name="12">12</a>Niin me siis, veljet, olemme velassa, mutta emme lihalle, lihan mukaan elääksemme.</span> <span class="verse"><a name="13">13</a>Sillä jos te lihan mukaan elätte, pitää teidän kuoleman; mutta jos te Hengellä kuoletatte ruumiin teot, niin saatte elää.</span> <span class="verse"><a name="14">14</a>Sillä kaikki, joita Jumalan Henki kuljettaa, ovat Jumalan lapsia.</span> <span class="verse"><a name="15">15</a>Sillä te ette ole saaneet orjuuden henkeä ollaksenne jälleen pelossa, vaan te olette saaneet lapseuden hengen, jossa me huudamme: "Abba! Isä!"</span> <span class="verse"><a name="16">16</a>Henki itse todistaa meidän henkemme kanssa, että me olemme Jumalan lapsia.</span> <span class="verse"><a name="17">17</a>Mutta jos olemme lapsia, niin olemme myöskin perillisiä, Jumalan perillisiä ja Kristuksen kanssaperillisiä, jos kerran yhdessä hänen kanssaan kärsimme, että me yhdessä myös kirkastuisimme.</span> <span class="verse"><a name="18">18</a>Sillä minä päätän, että tämän nykyisen ajan kärsimykset eivät ole verrattavat siihen kirkkauteen, joka on ilmestyvä meihin.</span> <span class="verse"><a name="19">19</a>Sillä luomakunnan harras ikävöitseminen odottaa Jumalan lasten ilmestymistä.</span> <span class="verse"><a name="20">20</a>Sillä luomakunta on alistettu katoavaisuuden alle - ei omasta tahdostaan, vaan alistajan - kuitenkin toivon varaan,</span> <span class="verse"><a name="21">21</a>koska itse luomakuntakin on tuleva vapautetuksi turmeluksen orjuudesta Jumalan lasten kirkkauden vapauteen.</span> <span class="verse"><a name="22">22</a>Sillä me tiedämme, että koko luomakunta yhdessä huokaa ja on synnytystuskissa hamaan tähän asti;</span> <span class="verse"><a name="23">23</a>eikä ainoastaan se, vaan myös me, joilla on Hengen esikoislahja, mekin huokaamme sisimmässämme, odottaen lapseksi-ottamista, meidän ruumiimme lunastusta.</span> <span class="verse"><a name="24">24</a>Sillä toivossa me olemme pelastetut, mutta toivo, jonka näkee täyttyneen, ei ole mikään toivo; kuinka kukaan sitä toivoo, minkä näkee?</span> <span class="verse"><a name="25">25</a>Mutta jos toivomme, mitä emme näe, niin me odotamme sitä kärsivällisyydellä.</span> <span class="verse"><a name="26">26</a>Samoin myös Henki auttaa meidän heikkouttamme. Sillä me emme tiedä, mitä meidän pitää rukoileman, niinkuin rukoilla tulisi, mutta Henki itse rukoilee meidän puolestamme sanomattomilla huokauksilla.</span> <span class="verse"><a name="27">27</a>Mutta sydänten tutkija tietää, mikä Hengen mieli on, sillä Henki rukoilee Jumalan tahdon mukaan pyhien edestä.</span> <span class="verse"><a name="28">28</a>Mutta me tiedämme, että kaikki yhdessä vaikuttaa niiden parhaaksi, jotka Jumalaa rakastavat, niiden, jotka hänen aivoituksensa mukaan ovat kutsutut.</span> <span class="verse"><a name="29">29</a>Sillä ne, jotka hän on edeltätuntenut, hän on myös edeltämäärännyt Poikansa kuvan kaltaisiksi, että hän olisi esikoinen monien veljien joukossa;</span> <span class="verse"><a name="30">30</a>mutta jotka hän on edeltämäärännyt, ne hän on myös kutsunut; ja jotka hän on kutsunut, ne hän on myös vanhurskauttanut; mutta jotka hän on vanhurskauttanut, ne hän on myös kirkastanut.</span> <span class="verse"><a name="31">31</a>Mitä me siis tähän sanomme? Jos Jumala on meidän puolellamme, kuka voi olla meitä vastaan?</span> <span class="verse"><a name="32">32</a>Hän, joka ei säästänyt omaa Poikaansakaan, vaan antoi hänet alttiiksi kaikkien meidän edestämme, kuinka hän ei lahjoittaisi meille kaikkea muutakin hänen kanssansa?</span> <span class="verse"><a name="33">33</a>Kuka voi syyttää Jumalan valittuja? Jumala on se, joka vanhurskauttaa.</span> <span class="verse"><a name="34">34</a>Kuka voi tuomita kadotukseen? Kristus Jeesus on se, joka on kuollut, onpa vielä herätettykin, ja hän on Jumalan oikealla puolella, ja hän myös rukoilee meidän edestämme.</span> <span class="verse"><a name="35">35</a>Kuka voi meidät erottaa Kristuksen rakkaudesta? Tuskako, vai ahdistus, vai vaino, vai nälkä, vai alastomuus, vai vaara, vai miekka?</span> <span class="verse"><a name="36">36</a>Niinkuin kirjoitettu on: "Sinun tähtesi meitä surmataan kaiken päivää; meitä pidetään teuraslampaina".</span> <span class="verse"><a name="37">37</a>Mutta näissä kaikissa me saamme jalon voiton hänen kauttansa, joka meitä on rakastanut.</span> <span class="verse"><a name="38">38</a>Sillä minä olen varma siitä, ettei kuolema eikä elämä, ei enkelit eikä henkivallat, ei nykyiset eikä tulevaiset, ei voimat,</span> <span class="verse"><a name="39">39</a>ei korkeus eikä syvyys, eikä mikään muu luotu voi meitä erottaa Jumalan rakkaudesta, joka on Kristuksessa Jeesuksessa, meidän Herrassamme.</span> </p></div</div></div></body></html>