<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 4</strong></div><p><span class="verse"><a name="1">1</a>Mitä me siis sanomme esi-isämme Aabrahamin saavuttaneen lihan mukaan?</span> <span class="verse"><a name="2">2</a>Sillä jos Aabraham on teoista vanhurskautettu, on hänellä kerskaamista, mutta ei Jumalan edessä.</span> <span class="verse"><a name="3">3</a>Sillä mitä Raamattu sanoo? "Aabraham uskoi Jumalaa, ja se luettiin hänelle vanhurskaudeksi".</span> <span class="verse"><a name="4">4</a>Mutta töitä tekevälle ei lueta palkkaa armosta, vaan ansiosta,</span> <span class="verse"><a name="5">5</a>mutta joka ei töitä tee, vaan uskoo häneen, joka vanhurskauttaa jumalattoman, sille luetaan hänen uskonsa vanhurskaudeksi;</span> <span class="verse"><a name="6">6</a>niinkuin myös Daavid ylistää autuaaksi sitä ihmistä, jolle Jumala lukee vanhurskauden ilman tekoja:</span> <span class="verse"><a name="7">7</a>"Autuaat ne, joiden rikokset ovat anteeksi annetut ja joiden synnit ovat peitetyt!</span> <span class="verse"><a name="8">8</a>Autuas se mies, jolle Herra ei lue syntiä!"</span> <span class="verse"><a name="9">9</a>Koskeeko sitten tämä autuaaksi ylistäminen ainoastaan ympärileikattuja, vai eikö ympärileikkaamattomiakin? Sanommehan: "Aabrahamille luettiin usko vanhurskaudeksi".</span> <span class="verse"><a name="10">10</a>Kuinka se sitten siksi luettiin? Hänen ollessaanko ympärileikattuna vai ympärileikkaamatonna? Ei ympärileikattuna, vaan ympärileikkaamatonna.</span> <span class="verse"><a name="11">11</a>Ja hän sai ympärileikkauksen merkin sen uskonvanhurskauden sinetiksi, joka hänellä oli ympärileikkaamatonna, että hänestä tulisi kaikkien isä, jotka ympärileikkaamattomina uskovat, niin että vanhurskaus heillekin luettaisiin;</span> <span class="verse"><a name="12">12</a>ja että hänestä tulisi myöskin ympärileikattujen isä, niiden, jotka eivät ainoastaan ole ympärileikattuja, vaan myös vaeltavat sen uskon jälkiä, mikä meidän isällämme Aabrahamilla oli jo ympärileikkaamatonna.</span> <span class="verse"><a name="13">13</a>Sillä se lupaus, että Aabraham oli perivä maailman, ei tullut hänelle eikä hänen siemenelleen lain kautta, vaan uskonvanhurskauden kautta.</span> <span class="verse"><a name="14">14</a>Sillä jos ne, jotka pitäytyvät lakiin, ovat perillisiä, niin usko on tyhjäksi tehty ja lupaus käynyt mitättömäksi.</span> <span class="verse"><a name="15">15</a>Sillä laki saa aikaan vihaa; mutta missä lakia ei ole, siellä ei ole rikkomustakaan.</span> <span class="verse"><a name="16">16</a>Sentähden se on uskosta, että se olisi armosta; että lupaus pysyisi lujana kaikelle siemenelle, ei ainoastaan sille, joka pitäytyy lakiin, vaan myös sille, jolla on Aabrahamin usko, hänen, joka on meidän kaikkien isä</span> <span class="verse"><a name="17">17</a>- niinkuin kirjoitettu on: "Monen kansan isäksi minä olen sinut asettanut" - sen Jumalan edessä, johon hän uskoi ja joka kuolleet eläviksi tekee ja kutsuu olemattomat, ikäänkuin ne olisivat.</span> <span class="verse"><a name="18">18</a>Ja Aabraham toivoi, vaikka ei toivoa ollut, ja uskoi tulevansa monen kansan isäksi, tämän sanan mukaan: "Niin on sinun jälkeläistesi luku oleva",</span> <span class="verse"><a name="19">19</a>eikä hän heikontunut uskossansa, vaikka näki, että hänen ruumiinsa oli kuolettunut - sillä hän oli jo noin satavuotias - ja että Saaran kohtu oli kuolettunut;</span> <span class="verse"><a name="20">20</a>mutta Jumalan lupausta hän ei epäuskossa epäillyt, vaan vahvistui uskossa, antaen kunnian Jumalalle,</span> <span class="verse"><a name="21">21</a>ja oli täysin varma siitä, että minkä Jumala on luvannut, sen hän voi myös täyttää.</span> <span class="verse"><a name="22">22</a>Sentähden se luettiinkin hänelle vanhurskaudeksi.</span> <span class="verse"><a name="23">23</a>Mutta ei ainoastaan hänen tähtensä ole kirjoitettu, että se hänelle luettiin,</span> <span class="verse"><a name="24">24</a>vaan myös meidän tähtemme, joille se on luettava, kun uskomme häneen, joka kuolleista herätti Jeesuksen, meidän Herramme,</span> <span class="verse"><a name="25">25</a>joka on alttiiksi annettu meidän rikostemme tähden ja kuolleista herätetty meidän vanhurskauttamisemme tähden.</span> </p></div</div></div></body></html>