<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 6</strong></div><p><span class="verse"><a name="1">1</a>Mitä siis sanomme? Onko meidän pysyttävä synnissä, että armo suureksi tulisi?</span> <span class="verse"><a name="2">2</a>Pois se! Me, jotka olemme kuolleet pois synnistä, kuinka me vielä eläisimme siinä?</span> <span class="verse"><a name="3">3</a>Vai ettekö tiedä, että me kaikki, jotka olemme kastetut Kristukseen Jeesukseen, olemme hänen kuolemaansa kastetut?</span> <span class="verse"><a name="4">4</a>Niin olemme siis yhdessä hänen kanssaan haudatut kasteen kautta kuolemaan, että niinkuin Kristus herätettiin kuolleista Isän kirkkauden kautta, samoin pitää meidänkin uudessa elämässä vaeltaman.</span> <span class="verse"><a name="5">5</a>Sillä jos me olemme hänen kanssaan yhteenkasvaneita yhtäläisessä kuolemassa, niin olemme samoin myös yhtäläisessä ylösnousemuksessa,</span> <span class="verse"><a name="6">6</a>kun tiedämme sen, että meidän vanha ihmisemme on hänen kanssaan ristiinnaulittu, että synnin ruumis kukistettaisiin, niin ettemme enää syntiä palvelisi;</span> <span class="verse"><a name="7">7</a>sillä joka on kuollut, se on vanhurskautunut pois synnistä.</span> <span class="verse"><a name="8">8</a>Mutta jos olemme kuolleet Kristuksen kanssa, niin me uskomme saavamme myös elää hänen kanssaan,</span> <span class="verse"><a name="9">9</a>tietäen, että Kristus, sittenkuin hänet kuolleista herätettiin, ei enää kuole: kuolema ei enää häntä vallitse.</span> <span class="verse"><a name="10">10</a>Sillä minkä hän kuoli, sen hän kerta kaikkiaan kuoli pois synnistä; mutta minkä hän elää, sen hän elää Jumalalle.</span> <span class="verse"><a name="11">11</a>Niin tekin pitäkää itsenne synnille kuolleina, mutta Jumalalle elävinä Kristuksessa Jeesuksessa.</span> <span class="verse"><a name="12">12</a>Älköön siis synti hallitko teidän kuolevaisessa ruumiissanne, niin että olette kuuliaiset sen himoille,</span> <span class="verse"><a name="13">13</a>älkääkä antako jäseniänne vääryyden aseiksi synnille, vaan antakaa itsenne, kuolleista eläviksi tulleina, Jumalalle, ja jäsenenne vanhurskauden aseiksi Jumalalle.</span> <span class="verse"><a name="14">14</a>Sillä synnin ei pidä teitä vallitseman, koska ette ole lain alla, vaan armon alla.</span> <span class="verse"><a name="15">15</a>Kuinka siis on? Saammeko tehdä syntiä, koska emme ole lain alla, vaan armon alla? Pois se!</span> <span class="verse"><a name="16">16</a>Ettekö tiedä, että kenen palvelijoiksi, ketä tottelemaan, te antaudutte, sen palvelijoita te olette, jota te tottelette, joko synnin palvelijoita, kuolemaksi, tahi kuuliaisuuden, vanhurskaudeksi?</span> <span class="verse"><a name="17">17</a>Mutta kiitos Jumalalle, että te, jotka ennen olitte synnin palvelijoita, nyt olette tulleet sydämestänne kuuliaisiksi sille opin muodolle, jonka johtoon te olette annetut,</span> <span class="verse"><a name="18">18</a>ja että te synnistä vapautettuina olette tulleet vanhurskauden palvelijoiksi!</span> <span class="verse"><a name="19">19</a>Minä puhun ihmisten tavalla teidän lihanne heikkouden tähden. Sillä niinkuin te ennen annoitte jäsenenne saastaisuuden ja laittomuuden palvelijoiksi laittomuuteen, niin antakaa nyt jäsenenne vanhurskauden palvelijoiksi pyhitykseen.</span> <span class="verse"><a name="20">20</a>Sillä kun olitte synnin palvelijoita, niin te olitte vapaat vanhurskaudesta.</span> <span class="verse"><a name="21">21</a>Minkä hedelmän te siitä silloin saitte? Sen, jota te nyt häpeätte. Sillä sen loppu on kuolema.</span> <span class="verse"><a name="22">22</a>Mutta nyt, kun olette synnistä vapautetut ja Jumalan palvelijoiksi tulleet, on teidän hedelmänne pyhitys, ja sen loppu on iankaikkinen elämä.</span> <span class="verse"><a name="23">23</a>Sillä synnin palkka on kuolema, mutta Jumalan armolahja on iankaikkinen elämä Kristuksessa Jeesuksessa, meidän Herrassamme.</span> </p></div</div></div></body></html>