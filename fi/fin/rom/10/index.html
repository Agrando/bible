<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 10</strong></div><p><span class="verse"><a name="1">1</a>Veljet, minä toivon sydämestäni ja rukoilen Jumalaa heidän edestänsä, että he pelastuisivat.</span> <span class="verse"><a name="2">2</a>Sillä minä todistan heistä, että heillä on kiivaus Jumalan puolesta, mutta ei taidon mukaan;</span> <span class="verse"><a name="3">3</a>sillä kun he eivät tunne Jumalan vanhurskautta, vaan koettavat pystyttää omaa vanhurskauttaan, eivät he ole alistuneet Jumalan vanhurskauden alle.</span> <span class="verse"><a name="4">4</a>Sillä Kristus on lain loppu, vanhurskaudeksi jokaiselle, joka uskoo.</span> <span class="verse"><a name="5">5</a>Kirjoittaahan Mooses siitä vanhurskaudesta, joka laista tulee, että ihminen, joka sen täyttää, on siitä elävä.</span> <span class="verse"><a name="6">6</a>Mutta se vanhurskaus, joka uskosta tulee, sanoo näin: "Älä sano sydämessäsi: Kuka nousee taivaaseen?" se on: tuomaan Kristusta alas,</span> <span class="verse"><a name="7">7</a>tahi: "Kuka astuu alas syvyyteen?" se on: nostamaan Kristusta kuolleista.</span> <span class="verse"><a name="8">8</a>Mutta mitä se sanoo? "Sana on sinua lähellä, sinun suussasi ja sinun sydämessäsi"; se on se uskon sana, jota me saarnaamme.</span> <span class="verse"><a name="9">9</a>Sillä jos sinä tunnustat suullasi Jeesuksen Herraksi ja uskot sydämessäsi, että Jumala on hänet kuolleista herättänyt, niin sinä pelastut;</span> <span class="verse"><a name="10">10</a>sillä sydämen uskolla tullaan vanhurskaaksi ja suun tunnustuksella pelastutaan.</span> <span class="verse"><a name="11">11</a>Sanoohan Raamattu: "Ei yksikään, joka häneen uskoo, joudu häpeään".</span> <span class="verse"><a name="12">12</a>Tässä ei ole erotusta juutalaisen eikä kreikkalaisen välillä; sillä yksi ja sama on kaikkien Herra, rikas antaja kaikille, jotka häntä avuksi huutavat.</span> <span class="verse"><a name="13">13</a>Sillä "jokainen, joka huutaa avuksi Herran nimeä, pelastuu".</span> <span class="verse"><a name="14">14</a>Mutta kuinka he huutavat avuksensa sitä, johon eivät usko? Ja kuinka he voivat uskoa siihen, josta eivät ole kuulleet? Ja kuinka he voivat kuulla, ellei ole julistajaa?</span> <span class="verse"><a name="15">15</a>Ja kuinka kukaan voi julistaa, ellei ketään lähetetä? Niinkuin kirjoitettu on: "Kuinka suloiset ovat niiden jalat, jotka hyvää sanomaa julistavat!"</span> <span class="verse"><a name="16">16</a>Mutta eivät kaikki ole olleet kuuliaisia evankeliumille. Sillä Esaias sanoo: "Herra, kuka uskoo meidän saarnamme?"</span> <span class="verse"><a name="17">17</a>Usko tulee siis kuulemisesta, mutta kuuleminen Kristuksen sanan kautta.</span> <span class="verse"><a name="18">18</a>Mutta minä kysyn: eivätkö he ole kuulleet? Kyllä ovat: "Heidän äänensä on kulkenut kaikkiin maihin, ja heidän sanansa maan piirin ääriin".</span> <span class="verse"><a name="19">19</a>Minä kysyn: eikö Israelilla ole ollut siitä tietoa? Ensiksi jo Mooses sanoo: "Minä herätän teidän kiivautenne kansan kautta, joka ei ole kansa, ymmärtämättömän kansan kautta minä teitä kiihoitan".</span> <span class="verse"><a name="20">20</a>Ja Esaias on rohkea ja sanoo: "Minut ovat löytäneet ne, jotka eivät minua etsineet; minä olen ilmestynyt niille, jotka eivät minua kysyneet".</span> <span class="verse"><a name="21">21</a>Mutta Israelista hän sanoo: "Koko päivän minä olen ojentanut käsiäni tottelematonta ja uppiniskaista kansaa kohden".</span> </p></div</div></div></body></html>