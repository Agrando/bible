<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/rom">Romans</a> &gt <strong>Chapter 7</strong></div><p><span class="verse"><a name="1">1</a>Vai ettekö tiedä, veljet - minä puhun lain tunteville - että laki vallitsee ihmistä, niin kauan kuin hän elää?</span> <span class="verse"><a name="2">2</a>Niinpä sitoo laki naidun vaimon hänen elossa olevaan mieheensä; mutta jos mies kuolee, on vaimo irti tästä miehen laista.</span> <span class="verse"><a name="3">3</a>Sentähden hän saa avionrikkojan nimen, jos miehensä eläessä antautuu toiselle miehelle; mutta jos mies kuolee, on hän vapaa siitä laista, niin ettei hän ole avionrikkoja, jos menee toiselle miehelle.</span> <span class="verse"><a name="4">4</a>Niin, veljeni, teidätkin on kuoletettu laista Kristuksen ruumiin kautta, tullaksenne toisen omiksi, hänen, joka on kuolleista herätetty, että me kantaisimme hedelmää Jumalalle.</span> <span class="verse"><a name="5">5</a>Sillä kun olimme lihan vallassa, niin synnin himot, jotka laki herättää, vaikuttivat meidän jäsenissämme, niin että me kannoimme hedelmää kuolemalle,</span> <span class="verse"><a name="6">6</a>mutta nyt me olemme irti laista ja kuolleet pois siitä, mikä meidät piti vankeina, niin että me palvelemme Jumalaa Hengen uudessa tilassa emmekä kirjaimen vanhassa.</span> <span class="verse"><a name="7">7</a>Mitä siis sanomme? Onko laki syntiä? Pois se! Mutta syntiä en olisi tullut tuntemaan muuten kuin lain kautta; sillä en minä olisi tiennyt himosta, ellei laki olisi sanonut: "Älä himoitse".</span> <span class="verse"><a name="8">8</a>Mutta kun synti otti käskysanasta aiheen, herätti se minussa kaikkinaisia himoja; sillä ilman lakia on synti kuollut.</span> <span class="verse"><a name="9">9</a>Minä elin ennen ilman lakia; mutta kun käskysana tuli, niin synti virkosi,</span> <span class="verse"><a name="10">10</a>ja minä kuolin. Niin kävi ilmi, että käskysana, joka oli oleva minulle elämäksi, olikin minulle kuolemaksi.</span> <span class="verse"><a name="11">11</a>Sillä kun synti otti käskysanasta aiheen, petti se minut ja kuoletti minut käskysanan kautta.</span> <span class="verse"><a name="12">12</a>Niin, laki on kuitenkin pyhä ja käskysana pyhä, vanhurskas ja hyvä.</span> <span class="verse"><a name="13">13</a>Onko siis hyvä tullut minulle kuolemaksi? Pois se! Vaan synti, että se synniksi nähtäisiin, on hyvän kautta tuottanut minulle kuoleman, että synti tulisi ylenmäärin synnilliseksi käskysanan kautta.</span> <span class="verse"><a name="14">14</a>Sillä me tiedämme, että laki on hengellinen, mutta minä olen lihallinen, myyty synnin alaisuuteen.</span> <span class="verse"><a name="15">15</a>Sillä minä en tunne omakseni sitä, mitä teen; sillä minä en toteuta sitä, mitä tahdon, vaan mitä minä vihaan, sitä minä teen.</span> <span class="verse"><a name="16">16</a>Mutta jos minä teen sitä, mitä en tahdo, niin minä myönnän, että laki on hyvä.</span> <span class="verse"><a name="17">17</a>Niin en nyt enää tee sitä minä, vaan synti, joka minussa asuu.</span> <span class="verse"><a name="18">18</a>Sillä minä tiedän, ettei minussa, se on minun lihassani, asu mitään hyvää. Tahto minulla kyllä on, mutta voimaa hyvän toteuttamiseen ei;</span> <span class="verse"><a name="19">19</a>sillä sitä hyvää, mitä minä tahdon, minä en tee, vaan sitä pahaa, mitä en tahdo, minä teen.</span> <span class="verse"><a name="20">20</a>Jos minä siis teen sitä, mitä en tahdo, niin sen tekijä en enää ole minä, vaan synti, joka minussa asuu.</span> <span class="verse"><a name="21">21</a>Niin huomaan siis itsessäni, minä, joka tahdon hyvää tehdä, sen lain, että paha riippuu minussa kiinni;</span> <span class="verse"><a name="22">22</a>sillä sisällisen ihmiseni puolesta minä ilolla yhdyn Jumalan lakiin,</span> <span class="verse"><a name="23">23</a>mutta jäsenissäni minä näen toisen lain, joka sotii minun mieleni lakia vastaan ja pitää minut vangittuna synnin laissa, joka minun jäsenissäni on.</span> <span class="verse"><a name="24">24</a>Minä viheliäinen ihminen, kuka pelastaa minut tästä kuoleman ruumiista?</span> <span class="verse"><a name="25">25</a>Kiitos Jumalalle Jeesuksen Kristuksen, meidän Herramme, kautta! Niin minä siis tämmöisenäni palvelen mielellä Jumalan lakia, mutta lihalla synnin lakia.</span> </p></div</div></div></body></html>