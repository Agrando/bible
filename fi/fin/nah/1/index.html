<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/nah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/nah">Nahum</a> &gt <strong>Chapter 1</strong></div><p><span class="verse"><a name="1">1</a>Ennustus Niinivestä. Elkosilaisen Naahumin näyn kirja.</span> <span class="verse"><a name="2">2</a>Kiivas Jumala ja kostaja on Herra. Herra on kostaja ja vihastuvainen.  Herra kostaa vihollisilleen ja pitää vihaa vihamiehillensä.</span> <span class="verse"><a name="3">3</a>Herra on pitkämielinen ja suuri voimassansa, mutta Herra ei jätä  rankaisematta. Hänen tiensä käy tuulispäässä ja myrskyssä, ja pilvi on  hänen jalkojensa tomu.</span> <span class="verse"><a name="4">4</a>Hän nuhtelee merta ja kuivaa sen, ja kaikki virrat hän ehdyttää.  Baasan ja Karmel kuihtuvat, ja Libanonin kukoistus kuihtuu.</span> <span class="verse"><a name="5">5</a>Vuoret järkkyvät hänen edessänsä ja kukkulat sulavat. Hänen  kasvojensa voimasta kohoaa maa, maanpiiri ja kaikki sen asuvaiset.</span> <span class="verse"><a name="6">6</a>Kuka seisoo hänen tuimuutensa edessä, ja kuka kestää hänen vihansa  hehkua? Hänen vihastuksensa vuotaa niinkuin tuli, ja kalliot halkeilevat  hänen edessänsä.</span> <span class="verse"><a name="7">7</a>Hyvä on Herra, turva ahdistuksen päivänä, ja hän tuntee ne, jotka  häneen luottavat.</span> <span class="verse"><a name="8">8</a>Mutta paisuvalla tulvalla hän tekee lopun sen paikasta; ja  vihamiehiänsä hän ahdistaa pimeydellä.</span> <span class="verse"><a name="9">9</a>Mitä teillä on mielessä Herraa vastaan? Lopun hän tekee: ei nouse  ahdistus kahta kertaa.</span> <span class="verse"><a name="10">10</a>Sillä vaikka he olisivat yhteenkietoutuneita kuin orjantappurat ja  yhtä märkiä viinistä kuin itse heidän viininsä, heidät syö tuli niinkuin  kuivat oljet - kokonansa.</span> <span class="verse"><a name="11">11</a>Sinusta on lähtenyt se, jolla on paha mielessä Herraa vastaan,  turmion hankitsija.</span> <span class="verse"><a name="12">12</a>Näin sanoo Herra: Olkoot he kuinka täysissä voimissa, olkoon heitä  miten paljon tahansa, heidät tuhotaan; mennyttä he ovat.  Mutta jos minä  olenkin vaivannut sinua en minä sinua enää vaivaa.</span> <span class="verse"><a name="13">13</a>Nyt minä särjen hänen ikeensä painamasta sinua ja katkaisen sinun  kahleesi.</span> <span class="verse"><a name="14">14</a>Mutta sinusta on Herra antanut käskyn: Ei kasva enää sinun nimellesi  siementä. Minä hävitän sinun jumalasi temppelistä veistetyt ja valetut  jumalankuvat. Minä teen sinulle haudan, sillä sinä olet rauennut  tyhjiin.</span> <span class="verse"><a name="15">15</a>Katso, jo ovat vuorilla ilosanoman tuojan jalat, hänen, joka  julistaa rauhaa: "Juhli, Juuda, juhliasi, maksa lupauksesi; sillä ei  tule enää sinun kimppuusi turmiontuoja, hän on hävitetty kokonansa".</span> </p></div</div></div></body></html>