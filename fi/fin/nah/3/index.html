<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/nah">Nahum</a> &gt <strong>Chapter 3</strong></div><p><span class="verse"><a name="1">1</a>Voi verivelkojen kaupunkia, joka on täpötäynnä valhetta ja  raastosaalista; ei taukoa ryöstäminen!</span> <span class="verse"><a name="2">2</a>Kuule! Ruoskat läiskyvät, pyörät ryskyvät, hevoset kiitävät, vaunut  hyppivät,</span> <span class="verse"><a name="3">3</a>ratsut karkaavat pystyyn, miekat välkkyvät, keihäät salamoivat.  Paljon kaatuneita, läjittäin ruumiita, loppumatta raatoja! Heidän  raatoihinsa lankeillaan.</span> <span class="verse"><a name="4">4</a>Kaikki tämä porton suuren haureuden tähden, tuon ihanan sulottaren,  ovelan velhottaren, joka myi kansakunnat haureudellaan, sukukunnat  velhouksillansa.</span> <span class="verse"><a name="5">5</a>Katso, minä käyn sinun kimppuusi, sanoo Herra Sebaot, nostan sinun  liepeesi kasvojesi yli ja näytän kansakunnille sinun alastomuutesi,  valtakunnille sinun häpeäsi.</span> <span class="verse"><a name="6">6</a>Ja minä viskaan likaa sinun päällesi, häpäisen sinut ja panen sinut  julkinähtäväksi.</span> <span class="verse"><a name="7">7</a>Ja kaikki, jotka näkevät sinut, kaikkoavat sinusta kauas ja sanovat:  "Hävitetty on Niinive! Kuka sitä surkuttelisi, mistä minä etsisin  sinulle lohduttajia?"</span> <span class="verse"><a name="8">8</a>Oletko sinä parempi, kuin oli Noo-Ammon, joka istui hallitsijana  virtojen ääressä, vetten ympäröimänä, jolla oli virta varustuksena ja  virta muurina?</span> <span class="verse"><a name="9">9</a>Sen väkevyytenä oli Etiopia ja egyptiläiset, joilla ei ollut määrää.  Auttajinasi olivat Puut ja liibyalaiset.</span> <span class="verse"><a name="10">10</a>Sekin meni pakkosiirtolaisuuteen, vankeuteen. Senkin pienet lapset  murskattiin kaikkien katujen kulmissa, sen ylhäisistä heitettiin arpaa,  ja kaikki sen suurmiehet pantiin kahleisiin.</span> <span class="verse"><a name="11">11</a>Myös sinä olet juopuva ja vaipuva pimeyteen; myös sinä olet etsivä  suojaa vihamiehen uhatessa.</span> <span class="verse"><a name="12">12</a>Kaikki sinun varustuksesi ovat viikunapuita, joissa on  varhaisviikunoita: jos niitä pudistellaan, ne putoavat syöjän suuhun.</span> <span class="verse"><a name="13">13</a>Katso, sotaväkesi, mikä sinulla on, on naisia. Sinun maasi portit  ovat selkoselällään sinun vihamiehillesi. Tuli kuluttaa sinun salpasi.</span> <span class="verse"><a name="14">14</a>Ammenna itsellesi vettä piirityksen varalta, vahvista varustuksiasi,  astu liejuun, polje savea, käy kiinni tiilenmuottiin.</span> <span class="verse"><a name="15">15</a>Siinä on tuli sinut kuluttava, miekka on sinut tuhoava, se on syövä  sinut niinkuin syöjäsirkat, vaikka lisääntyisit kuin syöjäsirkat, vaikka  lisääntyisit heinäsirkkojen tavoin.</span> <span class="verse"><a name="16">16</a>Sinä olet lisännyt kauppiaasi lukuisammiksi kuin taivaan tähdet:  syöjäsirkat ryöstävät ja lentävät pois.</span> <span class="verse"><a name="17">17</a>Sinulla on ennusmiehiä kuin heinäsirkkoja, kirjureita kuin  sirkkaparvea, joka asettuu aidoille kylmänä päivänä; kun aurinko on  noussut, ne pakenevat, eikä kukaan tiedä paikkaa, missä ne ovat.</span> <span class="verse"><a name="18">18</a>Sinun paimenesi, Assurin kuningas, ovat nukkuneet, sinun ylhäisesi  jääneet liikkumattomiksi. Sinun väkesi on hajaantunut vuorille, eikä ole  kokoajaa.</span> </p></div</div></div></body></html>