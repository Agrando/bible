<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/nah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/nah">Nahum</a> &gt <strong>Chapter 2</strong></div><p><span class="verse"><a name="1">1</a>Hajottaja hyökkää sinua vastaan! Vartioitse varustuksia, tähystä  tietä, vahvista vyötäiset, kokoa kaikki voimasi.</span> <span class="verse"><a name="2">2</a>Sillä Herra saattaa entiselleen Jaakobin korkeuden niinkuin myös  Israelin korkeuden, sillä ryöstäjät ovat niitä ryöstäneet ja turmelleet  niiden viiniköynnökset.</span> <span class="verse"><a name="3">3</a>Hänen sankariensa kilvet ovat punaiset, urhot purppurapukuiset,  sotavaunut säihkyvät teräksen tulta hänen varustautumispäivänänsä, ja  kypressikeihäät heiluvat.</span> <span class="verse"><a name="4">4</a>Sotavaunut karkaavat hurjasti kaduilla, syöksyvät sekaisin toreilla;  ne ovat nähdä kuin tulenliekit, ne kiitävät kuin salamat.</span> <span class="verse"><a name="5">5</a>Hän muistaa ylhäisensä. Ne tulevat niin, että kaatuilevat,  kiiruhtavat sen muurille. Mutta suojakatos on pantu kuntoon.</span> <span class="verse"><a name="6">6</a>Virranpuoleiset portit on aukaistu, palatsi menehtyy pelkoon.</span> <span class="verse"><a name="7">7</a>Päätös on tullut: se on paljastettu, viety pois; ja sen orjattaret  huokailevat, kujertaen kuin kyyhkyset, lyöden rintoihinsa.</span> <span class="verse"><a name="8">8</a>Niinive on ollut kuin vetten täyttämä lammikko päiviensä alusta asti.  Nyt ne pakenevat! - "Seis! Seiskää!" Mutta yksikään ei käänny.</span> <span class="verse"><a name="9">9</a>Ryöstäkää hopeata, ryöstäkää kultaa. Loppumattomat ovat varat, ylen  paljon kaikkinaisia kalliita kaluja. -</span> <span class="verse"><a name="10">10</a>Tyhjänä kaikki, typötyhjänä, hävitettynä! Sydämet raukeavat, polvet  tutisevat, kaikki lanteet vapisevat, ja kaikkien kasvot ovat kalpeat.</span> <span class="verse"><a name="11">11</a>Missä on nyt leijonain tyyssija, nuorten jalopeurain syöntipaikka,  jossa leijona käyskenteli, naarasleijona ja leijonanpentu, kenenkään  peloittelematta?</span> <span class="verse"><a name="12">12</a>Leijona raateli, mitä sen pennut tarvitsivat, ja surmasi  naarasleijonillensa, täytti luolansa saaliilla ja tyyssijansa  raatelemallaan.</span> <span class="verse"><a name="13">13</a>Katso, minä käyn sinun kimppuusi, sanoo Herra Sebaot, poltan savuksi  sinun sotavaunusi, ja sinun nuoret jalopeurasi syö miekka. Minä lopetan  maan päältä sinun raatelusi, eikä kuulla enää sinun sanansaattajaisi  ääntä.</span> </p></div</div></div></body></html>