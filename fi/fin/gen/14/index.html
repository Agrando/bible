<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 14</strong></div><p><span class="verse"><a name="1">1</a>Ja tapahtui siihen aikaan, kun Amrafel oli Sinearin kuninkaana, Arjok  Ellasarin kuninkaana, Kedorlaomer Eelamin kuninkaana ja Tidal Goojimin  kuninkaana,</span> <span class="verse"><a name="2">2</a>että he alottivat sodan Beraa, Sodoman kuningasta, Birsaa, Gomorran  kuningasta, Sinabia, Adman kuningasta, Semeberiä, Seboimin kuningasta,  ja Belan, se on Sooarin, kuningasta vastaan.</span> <span class="verse"><a name="3">3</a>Nämä kaikki liittoutuivat kokoontuen Siddimin laaksoon, jossa  Suolameri nyt on.</span> <span class="verse"><a name="4">4</a>Kaksitoista vuotta he olivat olleet Kedorlaomerille alamaiset, mutta  kolmantenatoista vuotena he tekivät kapinan.</span> <span class="verse"><a name="5">5</a>Neljäntenätoista vuotena tulivat Kedorlaomer ja ne kuninkaat, jotka  olivat hänen kanssaan; ja he voittivat refalaiset Astarot-Karnaimissa ja  suusilaiset Haamissa, niin myös eemiläiset Kirjataimin tasangolla</span> <span class="verse"><a name="6">6</a>ja hoorilaiset heidän vuoristossaan, Seirissä, aina Eel-Paaraniin  asti, joka on erämaan laidassa.</span> <span class="verse"><a name="7">7</a>Ja he palasivat ja tulivat Mispatin lähteelle, se on Kaadekseen, ja  valloittivat koko amalekilaisten maan ja voittivat myöskin amorilaiset,  jotka asuivat Hasason-Taamarissa.</span> <span class="verse"><a name="8">8</a>Silloin lähtivät Sodoman kuningas, Gomorran kuningas, Adman kuningas,  Seboimin kuningas ja Belan, se on Sooarin, kuningas ja asettuivat  Siddimin laaksossa sotarintaan heitä vastaan -</span> <span class="verse"><a name="9">9</a>Eelamin kuningasta Kedorlaomeria, Goojimin kuningasta Tidalia,  Sinearin kuningasta Amrafelia ja Ellasarin kuningasta Arjokia vastaan,  neljä kuningasta viittä vastaan.</span> <span class="verse"><a name="10">10</a>Mutta Siddimin laakso oli täynnä maapihkakuoppia. Ja Sodoman ja  Gomorran kuninkaat pakenivat ja putosivat niihin; mutta henkiin jääneet  pakenivat vuoristoon.</span> <span class="verse"><a name="11">11</a>Ja he ottivat Sodomasta ja Gomorrasta kaiken tavaran ja kaikki  ruokavarat ja menivät matkaansa.</span> <span class="verse"><a name="12">12</a>Ja lähtiessään he ottivat mukaansa myöskin Lootin, Abramin  veljenpojan, ja hänen omaisuutensa; hän näet asui Sodomassa.</span> <span class="verse"><a name="13">13</a>Mutta muuan pakolainen tuli ja ilmoitti siitä Abramille,  hebrealaiselle; tämä asui tammistossa, joka oli amorilaisen Mamren,  Eskolin ja Aanerin veljen, oma, ja he olivat Abramin liittolaisia.</span> <span class="verse"><a name="14">14</a>Kun Abram kuuli, että hänen sukulaisensa oli otettu vangiksi, aseisti  hän luotettavimmat palvelijansa, jotka olivat hänen kodissaan syntyneet,  kolmesataa kahdeksantoista miestä, ja ajoi vihollisia takaa aina Daaniin  saakka.</span> <span class="verse"><a name="15">15</a>Ja hän jakoi väkensä ja hyökkäsi palvelijoineen yöllä vihollisten  kimppuun ja voitti heidät ja ajoi heitä takaa aina Hoobaan saakka, joka  on Damaskosta pohjoiseen.</span> <span class="verse"><a name="16">16</a>Ja hän toi takaisin kaiken tavaran; myöskin sukulaisensa Lootin ja  hänen tavaransa hän toi takaisin, niin myös vaimot ja muun väen.</span> <span class="verse"><a name="17">17</a>Kun hän oli paluumatkalla, voitettuaan Kedorlaomerin ja ne  kuninkaat, jotka olivat tämän kanssa, meni Sodoman kuningas häntä  vastaan Saaven laaksoon, jota sanotaan "Kuninkaan laaksoksi".</span> <span class="verse"><a name="18">18</a>Ja Melkisedek, Saalemin kuningas, toi leipää ja viiniä; hän oli  Jumalan, Korkeimman, pappi.</span> <span class="verse"><a name="19">19</a>Ja hän siunasi hänet sanoen: "Siunatkoon Abramia Jumala, Korkein,  taivaan ja maan luoja.</span> <span class="verse"><a name="20">20</a>Ja kiitetty olkoon Jumala, Korkein, joka antoi vihollisesi sinun  käsiisi." Ja Abram antoi hänelle kymmenykset kaikesta.</span> <span class="verse"><a name="21">21</a>Ja Sodoman kuningas sanoi Abramille: "Anna minulle väki ja pidä sinä  tavara".</span> <span class="verse"><a name="22">22</a>Mutta Abram sanoi Sodoman kuninkaalle: "Minä nostan käteni Herran,  Jumalan, Korkeimman, taivaan ja maan luojan, puoleen ja vannon:</span> <span class="verse"><a name="23">23</a>En totisesti ota, en langan päätä, en kengän paulaa enkä mitään  muuta, mikä on sinun, ettet sanoisi: 'Minä olen tehnyt Abramin  rikkaaksi'.</span> <span class="verse"><a name="24">24</a>En tahdo mitään, paitsi mitä palvelijat ovat kuluttaneet ja mikä on  niille miehille tuleva, jotka minua seurasivat, Aanerille, Eskolille ja  Mamrelle; he saakoot osansa."</span> </p></div</div></div></body></html>