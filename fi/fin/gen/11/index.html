<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 11</strong></div><p><span class="verse"><a name="1">1</a>Ja kaikessa maassa oli yksi kieli ja yksi puheenparsi.</span> <span class="verse"><a name="2">2</a>Kun he lähtivät liikkeelle itään päin, löysivät he lakeuden Sinearin  maassa ja asettuivat sinne.</span> <span class="verse"><a name="3">3</a>Ja he sanoivat toisillensa: "Tulkaa, tehkäämme tiiliä ja polttakaamme  ne koviksi". Ja tiiltä he käyttivät kivenä, ja maapihkaa he käyttivät  laastina.</span> <span class="verse"><a name="4">4</a>Ja he sanoivat: "Tulkaa, rakentakaamme itsellemme kaupunki ja torni,  jonka huippu ulottuu taivaaseen, ja tehkäämme itsellemme nimi, ettemme  hajaantuisi yli kaiken maan".</span> <span class="verse"><a name="5">5</a>Niin Herra astui alas katsomaan kaupunkia ja tornia, jonka  ihmislapset olivat rakentaneet.</span> <span class="verse"><a name="6">6</a>Ja Herra sanoi: "Katso, he ovat yksi kansa, ja heillä kaikilla on  yksi kieli, ja tämä on heidän ensimmäinen yrityksensä. Ja nyt ei heille  ole mahdotonta mikään, mitä aikovatkin tehdä.</span> <span class="verse"><a name="7">7</a>Tulkaa, astukaamme alas ja sekoittakaamme siellä heidän kielensä,  niin ettei toinen ymmärrä toisen kieltä."</span> <span class="verse"><a name="8">8</a>Ja niin Herra hajotti heidät sieltä yli kaiken maan, niin että he  lakkasivat kaupunkia rakentamasta.</span> <span class="verse"><a name="9">9</a>Siitä tuli sen nimeksi Baabel, koska Herra siellä sekoitti kaiken  maan kielen; ja sieltä Herra hajotti heidät yli kaiken maan.</span> <span class="verse"><a name="10">10</a>Tämä on kertomus Seemin suvusta. Kun Seem oli sadan vuoden vanha,  syntyi hänelle Arpaksad kaksi vuotta vedenpaisumuksen jälkeen.</span> <span class="verse"><a name="11">11</a>Ja Seem eli Arpaksadin syntymän jälkeen viisisataa vuotta, ja  hänelle syntyi poikia ja tyttäriä.</span> <span class="verse"><a name="12">12</a>Kun Arpaksad oli kolmenkymmenen viiden vuoden vanha, syntyi hänelle  Selah.</span> <span class="verse"><a name="13">13</a>Ja Arpaksad eli Selahin syntymän jälkeen neljäsataa kolme vuotta, ja  hänelle syntyi poikia ja tyttäriä.</span> <span class="verse"><a name="14">14</a>Kun Selah oli kolmenkymmenen vuoden vanha, syntyi hänelle Eeber.</span> <span class="verse"><a name="15">15</a>Ja Selah eli Eeberin syntymän jälkeen neljäsataa kolme vuotta, ja  hänelle syntyi poikia ja tyttäriä.</span> <span class="verse"><a name="16">16</a>Kun Eeber oli kolmenkymmenen neljän vuoden vanha, syntyi hänelle  Peleg.</span> <span class="verse"><a name="17">17</a>Ja Eeber eli Pelegin syntymän jälkeen neljäsataa kolmekymmentä  vuotta, ja hänelle syntyi poikia ja tyttäriä.</span> <span class="verse"><a name="18">18</a>Kun Peleg oli kolmenkymmenen vuoden vanha, syntyi hänelle Regu.</span> <span class="verse"><a name="19">19</a>Ja Peleg eli Regun syntymän jälkeen kaksisataa yhdeksän vuotta, ja  hänelle syntyi poikia ja tyttäriä.</span> <span class="verse"><a name="20">20</a>Kun Regu oli kolmenkymmenen kahden vuoden vanha, syntyi hänelle  Serug.</span> <span class="verse"><a name="21">21</a>Ja Regu eli Serugin syntymän jälkeen kaksisataa seitsemän vuotta, ja  hänelle syntyi poikia ja tyttäriä.</span> <span class="verse"><a name="22">22</a>Kun Serug oli kolmenkymmenen vuoden vanha, syntyi hänelle Naahor.</span> <span class="verse"><a name="23">23</a>Ja Serug eli Naahorin syntymän jälkeen kaksisataa vuotta, ja hänelle  syntyi poikia ja tyttäriä.</span> <span class="verse"><a name="24">24</a>Kun Naahor oli kahdenkymmenen yhdeksän vuoden vanha, syntyi hänelle  Terah.</span> <span class="verse"><a name="25">25</a>Ja Naahor eli Terahin syntymän jälkeen sata yhdeksäntoista vuotta,  ja hänelle syntyi poikia ja tyttäriä.</span> <span class="verse"><a name="26">26</a>Kun Terah oli seitsemänkymmenen vuoden vanha, syntyivät hänelle  Abram, Naahor ja Haaran.</span> <span class="verse"><a name="27">27</a>Ja tämä on kertomus Terahin suvusta. Terahille syntyivät Abram,  Naahor ja Haaran. Ja Haaranille syntyi Loot.</span> <span class="verse"><a name="28">28</a>Ja Haaran kuoli ennen isäänsä Terahia synnyinmaassansa, Kaldean  Uurissa.</span> <span class="verse"><a name="29">29</a>Ja Abram ja Naahor ottivat itsellensä vaimot; Abramin vaimon nimi  oli Saarai, ja Naahorin vaimon nimi oli Milka, Haaranin tytär; Haaran  oli Milkan ja Jiskan isä.</span> <span class="verse"><a name="30">30</a>Mutta Saarai oli hedelmätön, hänellä ei ollut lasta.</span> <span class="verse"><a name="31">31</a>Ja Terah otti poikansa Abramin ja poikansa pojan Lootin, Haaranin  pojan, ja miniänsä Saarain, poikansa Abramin vaimon, ja he lähtivät  heidän kanssaan Kaldean Uurista mennäksensä Kanaanin maahan, ja he  saapuivat Harraniin asti ja asuivat siellä.</span> <span class="verse"><a name="32">32</a>Ja Terahin ikä oli kaksisataa viisi vuotta; sitten Terah kuoli  Harranissa.</span> </p></div</div></div></body></html>