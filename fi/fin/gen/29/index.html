<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 29</strong></div><p><span class="verse"><a name="1">1</a>Ja Jaakob lähti matkaan ja tuli Idän miesten maalle.</span> <span class="verse"><a name="2">2</a>Ja katso, hän huomasi kedolla kaivon, ja katso, sen ääressä makasi  kolme lammaslaumaa, sillä siitä kaivosta oli tapana juottaa laumoja. Ja  kaivon suulla oli suuri kivi.</span> <span class="verse"><a name="3">3</a>Sentähden annettiin kaikkien laumojen kokoontua sinne ja sitten  vieritettiin kivi kaivon suulta ja juotettiin lampaat, jonka jälkeen  kivi taas pantiin paikoilleen kaivon suulle.</span> <span class="verse"><a name="4">4</a>Ja Jaakob sanoi heille: "Veljeni, mistä te olette?" He vastasivat:  "Harranista olemme".</span> <span class="verse"><a name="5">5</a>Hän kysyi heiltä: "Tunnetteko Laabanin, Naahorin pojan?" He  vastasivat: "Tunnemme".</span> <span class="verse"><a name="6">6</a>Ja hän kysyi heiltä: "Voiko hän hyvin?" He vastasivat: "Hyvin hän  voi; ja katso, Raakel, hänen tyttärensä, tulee tuolla lammasten kanssa".</span> <span class="verse"><a name="7">7</a>Hän sanoi: "Vielä on täysi päivä ja liian aikaista koota lauma;  juottakaa lampaat ja viekää ne takaisin laitumelle".</span> <span class="verse"><a name="8">8</a>He vastasivat: "Emme voi, ennenkuin kaikki laumat ovat koolla ja kivi  on vieritetty kaivon suulta; sitten juotamme lampaat".</span> <span class="verse"><a name="9">9</a>Hänen vielä puhuessaan heidän kanssaan tuli Raakel isänsä lammasten  kanssa, sillä hänen oli tapana olla paimenessa.</span> <span class="verse"><a name="10">10</a>Kun Jaakob näki Raakelin, enonsa Laabanin tyttären, ja enonsa  Laabanin lampaat, astui hän esiin ja vieritti kiven kaivon suulta ja  juotti enonsa Laabanin lampaat.</span> <span class="verse"><a name="11">11</a>Ja Jaakob suuteli Raakelia ja korotti äänensä ja itki.</span> <span class="verse"><a name="12">12</a>Niin Jaakob ilmoitti Raakelille, että hän oli hänen isänsä  sukulainen ja Rebekan poika; ja Raakel riensi pois ja ilmoitti sen  isällensä.</span> <span class="verse"><a name="13">13</a>Kun Laaban kuuli kerrottavan Jaakobista, sisarensa pojasta, riensi  hän häntä vastaan, syleili ja suuteli häntä ja toi hänet kotiinsa; ja  hän kertoi Laabanille kaikki, mitä oli tapahtunut.</span> <span class="verse"><a name="14">14</a>Ja Laaban sanoi hänelle: "Niin, sinä olet minun luutani ja lihaani".  Ja hän asui hänen luonaan kuukauden päivät.</span> <span class="verse"><a name="15">15</a>Ja Laaban sanoi Jaakobille: "Olet tosin sukulaiseni, mutta  palvelisitko silti minua palkatta? Sano minulle, mikä on palkkasi  oleva."</span> <span class="verse"><a name="16">16</a>Mutta Laabanilla oli kaksi tytärtä; vanhemman nimi oli Leea,  nuoremman nimi oli Raakel.</span> <span class="verse"><a name="17">17</a>Ja Leealla oli sameat silmät, mutta Raakelilla oli kaunis vartalo ja  kauniit kasvot.</span> <span class="verse"><a name="18">18</a>Ja Jaakob rakasti Raakelia; niin hän sanoi: "Minä palvelen sinua  seitsemän vuotta saadakseni Raakelin, nuoremman tyttäresi".</span> <span class="verse"><a name="19">19</a>Laaban vastasi: "Parempi on, että annan hänet sinulle, kuin että  antaisin hänet jollekin toiselle; jää luokseni".</span> <span class="verse"><a name="20">20</a>Jaakob palveli siis seitsemän vuotta saadakseen Raakelin, ja ne  tuntuivat hänestä muutamilta päiviltä; niin hän rakasti häntä.</span> <span class="verse"><a name="21">21</a>Senjälkeen Jaakob sanoi Laabanille: "Anna minulle vaimoni, sillä  aikani on nyt kulunut umpeen, mennäkseni hänen tykönsä".</span> <span class="verse"><a name="22">22</a>Silloin Laaban kutsui kokoon kaikki sen paikkakunnan asukkaat ja  laittoi pidot;</span> <span class="verse"><a name="23">23</a>mutta illalla hän otti tyttärensä Leean ja vei hänet hänen luokseen;  ja hän yhtyi häneen.</span> <span class="verse"><a name="24">24</a>Ja Laaban antoi orjattarensa Silpan tyttärellensä Leealle  orjattareksi.</span> <span class="verse"><a name="25">25</a>Aamulla hän näki, että se oli Leea. Ja hän sanoi Laabanille: "Mitä  oletkaan minulle tehnyt? Olenhan palvellut sinua saadakseni Raakelin!  Miksi petit minut?"</span> <span class="verse"><a name="26">26</a>Laaban vastasi: "Ei ole meidän maassamme tapana antaa nuorempaa  ennen vanhempaa.</span> <span class="verse"><a name="27">27</a>Vietä nyt vain tämä hääviikko loppuun, niin annetaan sinulle  toinenkin, kunhan olet palveluksessani vielä toiset seitsemän vuotta."</span> <span class="verse"><a name="28">28</a>Ja Jaakob suostui siihen, ja kun hän oli viettänyt sen viikon  loppuun, antoi Laaban myöskin tyttärensä Raakelin hänelle vaimoksi.</span> <span class="verse"><a name="29">29</a>Ja Laaban antoi orjattarensa Bilhan tyttärellensä Raakelille  orjattareksi.</span> <span class="verse"><a name="30">30</a>Ja hän yhtyi myös Raakeliin, ja Raakel oli hänelle rakkaampi kuin  Leea; ja hän palveli Laabanin luona vielä toiset seitsemän vuotta.</span> <span class="verse"><a name="31">31</a>Ja kun Herra näki, että Leeaa hyljittiin, avasi hän hänen kohtunsa;  mutta Raakel oli hedelmätön.</span> <span class="verse"><a name="32">32</a>Niin Leea tuli raskaaksi ja synnytti pojan ja antoi hänelle nimen  Ruuben, sanoen: "Herra on nähnyt minun kurjuuteni; nyt on mieheni  rakastava minua".</span> <span class="verse"><a name="33">33</a>Ja hän tuli jälleen raskaaksi ja synnytti pojan ja sanoi: "Herra on  kuullut, että minua hyljitään, ja on antanut minulle myös tämän". Niin  hän antoi hänelle nimen Simeon.</span> <span class="verse"><a name="34">34</a>Ja hän tuli jälleen raskaaksi ja synnytti pojan ja sanoi: "Nyt kai  mieheni vihdoinkin kiintyy minuun, sillä olenhan synnyttänyt hänelle  kolme poikaa". Sentähden hän antoi hänelle nimen Leevi.</span> <span class="verse"><a name="35">35</a>Ja hän tuli vieläkin raskaaksi ja synnytti pojan ja sanoi: "Nyt minä  kiitän Herraa". Sentähden hän antoi hänelle nimen Juuda.  Sitten hän  lakkasi synnyttämästä.</span> </p></div</div></div></body></html>