<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 28</strong></div><p><span class="verse"><a name="1">1</a>Silloin Iisak kutsui Jaakobin ja siunasi hänet; hän käski häntä ja  sanoi hänelle: "Älä ota vaimoksesi ketään Kanaanin tyttäristä,</span> <span class="verse"><a name="2">2</a>vaan nouse ja mene Mesopotamiaan, isoisäsi Betuelin kotiin, ja ota  sieltä itsellesi vaimo enosi Laabanin tyttäristä.</span> <span class="verse"><a name="3">3</a>Ja Jumala, Kaikkivaltias, siunatkoon sinua ja antakoon sinun tulla  hedelmälliseksi ja lisääntyä, niin että sinusta tulee suuri kansojen  joukko.</span> <span class="verse"><a name="4">4</a>Ja hän suokoon sinulle Aabrahamin siunauksen, sinulle ynnä sinun  jälkeläisillesi, että saisit omaksesi maan, jossa sinä muukalaisena asut  ja jonka Jumala on antanut Aabrahamille."</span> <span class="verse"><a name="5">5</a>Niin Iisak lähetti Jaakobin matkalle, ja hän lähti Mesopotamiaan  Laabanin luo, joka oli aramilaisen Betuelin poika ja Rebekan, Jaakobin  ja Eesaun äidin, veli.</span> <span class="verse"><a name="6">6</a>Kun Eesau näki, että Iisak oli siunannut Jaakobin ja lähettänyt hänet  Mesopotamiaan ottamaan sieltä itselleen vaimoa - sillä hän oli siunannut  hänet, käskenyt häntä ja sanonut: "Älä ota vaimoa Kanaanin tyttäristä" -</span> <span class="verse"><a name="7">7</a>ja että Jaakob oli totellut isäänsä ja äitiänsä ja lähtenyt  Mesopotamiaan,</span> <span class="verse"><a name="8">8</a>silloin hän huomasi, että Kanaanin tyttäret olivat hänen isälleen  Iisakille vastenmieliset;</span> <span class="verse"><a name="9">9</a>ja niin Eesau meni Ismaelin luo ja otti Mahalatin, Aabrahamin pojan  Ismaelin tyttären, Nebajotin sisaren, vaimokseen entisten lisäksi.</span> <span class="verse"><a name="10">10</a>Niin Jaakob lähti Beersebasta mennäksensä Harraniin.</span> <span class="verse"><a name="11">11</a>Ja hän osui erääseen paikkaan, johon yöpyi, sillä aurinko oli  laskenut; ja hän otti sen paikan kivistä yhden, pani sen päänsä  alaiseksi ja asettui nukkumaan siihen paikkaan.</span> <span class="verse"><a name="12">12</a>Niin hän näki unta, ja katso, maan päälle oli asetettu tikapuut,  joiden pää ulottui taivaaseen, ja katso, Jumalan enkelit kulkivat niitä  myöten ylös ja alas.</span> <span class="verse"><a name="13">13</a>Ja katso, Herra seisoi hänen edessään ja sanoi: "Minä olen Herra,  sinun Isäsi Aabrahamin Jumala ja Iisakin Jumala. Tämän maan, jonka  päällä sinä makaat, minä annan sinulle ja sinun jälkeläisillesi.</span> <span class="verse"><a name="14">14</a>Ja sinun jälkeläistesi paljous on oleva kuin maan tomu, ja sinä  leviät länteen ja itään, pohjoiseen ja etelään, ja sinussa ja sinun  siemenessäsi tulevat siunatuiksi kaikki sukukunnat maan päällä.</span> <span class="verse"><a name="15">15</a>Ja katso, minä olen sinun kanssasi ja varjelen sinua, missä ikinä  kuljet, ja saatan sinut takaisin tähän maahan; sillä minä en jätä sinua,  ennenkuin olen toteuttanut sen, minkä minä olen sinulle puhunut."</span> <span class="verse"><a name="16">16</a>Silloin Jaakob heräsi unestansa ja sanoi: "Herra on totisesti tässä  paikassa, enkä minä sitä tiennyt".</span> <span class="verse"><a name="17">17</a>Ja pelko valtasi hänet, ja hän sanoi: "Kuinka peljättävä onkaan tämä  paikka! Tässä on varmasti Jumalan huone ja taivaan portti."</span> <span class="verse"><a name="18">18</a>Ja Jaakob nousi varhain aamulla, otti kiven, jonka hän oli pannut  päänsä alaiseksi, ja nosti sen pystyyn patsaaksi ja vuodatti öljyä sen  päälle.</span> <span class="verse"><a name="19">19</a>Ja hän kutsui paikan Beeteliksi; mutta ennen oli kaupungin nimenä  Luus.</span> <span class="verse"><a name="20">20</a>Ja Jaakob teki lupauksen, sanoen: "Jos Jumala on minun kanssani ja  varjelee minut sillä tiellä, jota nyt kuljen, ja antaa minulle leipää  syödäkseni ja vaatteita pukeutuakseni,</span> <span class="verse"><a name="21">21</a>niin että saan palata rauhassa isäni kotiin, niin on Herra oleva  minun Jumalani;</span> <span class="verse"><a name="22">22</a>ja tämä kivi, jonka olen patsaaksi pystyttänyt, on oleva Jumalan  huone, ja kaikesta, mitä minulle suot, minä totisesti annan sinulle  kymmenykset".</span> </p></div</div></div></body></html>