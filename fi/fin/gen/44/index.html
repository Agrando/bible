<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 44</strong></div><p><span class="verse"><a name="1">1</a>Sen jälkeen Joosef käski huoneenhaltijaansa sanoen: "Täytä miesten  säkit viljalla, niin paljon kuin he voivat kuljettaa, ja pane itsekunkin  raha hänen säkkinsä suuhun.</span> <span class="verse"><a name="2">2</a>Ja nuorimman säkin suuhun pane minun maljani, tuo hopeamalja, ynnä  hänen viljarahansa." Ja hän teki, niinkuin Joosef käski.</span> <span class="verse"><a name="3">3</a>Aamulla päivän valjetessa miehet saivat aaseinensa lähteä matkalle.</span> <span class="verse"><a name="4">4</a>Mutta kun he olivat ehtineet vähän matkaa kaupungin ulkopuolelle,  sanoi Joosef huoneenhaltijalleen: "Nouse ja aja miehiä takaa, ja kun  saavutat heidät, sano heille: 'Minkätähden olette palkinneet hyvän  pahalla?</span> <span class="verse"><a name="5">5</a>Onhan se juuri se, josta isäntäni juo ja josta hän salaisia  tiedustelee. Te olette pahoin tehneet menetellessänne näin.'"</span> <span class="verse"><a name="6">6</a>Kun hän sitten saavutti heidät, puhui hän heille nämä sanat.</span> <span class="verse"><a name="7">7</a>He vastasivat hänelle: "Minkätähden herramme puhuu näin? Pois se,  että palvelijasi tekisivät niin!</span> <span class="verse"><a name="8">8</a>Katso, rahan, jonka löysimme säkkiemme suusta, me olemme tuoneet  takaisin sinulle Kanaanin maasta; kuinka siis olisimme varastaneet  hopeata tai kultaa herrasi talosta?</span> <span class="verse"><a name="9">9</a>Se palvelijoistasi, jolta se löydetään, kuolkoon; ja me muut tulemme  herramme orjiksi."</span> <span class="verse"><a name="10">10</a>Hän vastasi: "Olkoon niin, kuin olette puhuneet; se, jolta se  löydetään, olkoon minun orjani. Mutta te muut pääsette vapaiksi."</span> <span class="verse"><a name="11">11</a>Ja he laskivat nopeasti säkkinsä maahan, ja jokainen avasi säkkinsä.</span> <span class="verse"><a name="12">12</a>Ja hän etsi, alkaen vanhimmasta ja lopettaen nuorimpaan, ja malja  löytyi Benjaminin säkistä.</span> <span class="verse"><a name="13">13</a>Silloin he repäisivät vaatteensa, kuormasivat kukin tavaransa  aasinsa selkään ja palasivat kaupunkiin.</span> <span class="verse"><a name="14">14</a>Ja Juuda meni veljinensä Joosefin taloon, jossa tämä vielä oli, ja  he lankesivat maahan hänen eteensä.</span> <span class="verse"><a name="15">15</a>Silloin Joosef sanoi heille: "Mitä olettekaan tehneet! Ettekö  tienneet, että minun kaltaiseni mies saa salatut ilmi?"</span> <span class="verse"><a name="16">16</a>Juuda vastasi: "Mitä sanoisimmekaan herralleni, mitä puhuisimme ja  millä puolustautuisimme! Jumala on paljastanut palvelijaisi  syyllisyyden. Katso, me olemme herrani orjat, niin hyvin me muut kuin  se, jolta malja löytyi."</span> <span class="verse"><a name="17">17</a>Hän sanoi: "Pois se, että minä tekisin niin! Se, jolta malja löytyi,  olkoon minun orjani, mutta te muut menkää rauhassa kotiin isänne luo."</span> <span class="verse"><a name="18">18</a>Silloin Juuda astui hänen eteensä ja sanoi: "Oi herrani, salli  palvelijasi puhua sananen herrani kuullen, älköönkä vihasi syttykö  palvelijaasi kohtaan, sillä sinä olet niinkuin itse farao!</span> <span class="verse"><a name="19">19</a>Herrani kysyi palvelijoiltaan sanoen: 'Onko teillä isää tai veljeä?'</span> <span class="verse"><a name="20">20</a>Me vastasimme herralleni: 'Meillä on kotona vanha isä ja veli, joka  on syntynyt hänen vanhoilla päivillänsä ja on vielä nuori; mutta tämän  veli on kuollut, ja niin hän on jäänyt yksin äidistänsä, ja hänen isänsä  rakastaa häntä'.</span> <span class="verse"><a name="21">21</a>Niin sinä sanoit palvelijoillesi: 'Tuokaa hänet tänne minun  luokseni, että silmäni saisivat katsella häntä'.</span> <span class="verse"><a name="22">22</a>Me vastasimme herralleni: 'Nuorukainen ei saata jättää isäänsä,  sillä jos hän jättäisi isänsä, niin tämä kuolisi'.</span> <span class="verse"><a name="23">23</a>Mutta sinä sanoit palvelijoillesi: 'Jos nuorin veljenne ei tule  tänne teidän kanssanne, niin älkää enää näyttäytykö minun kasvojeni  edessä'.</span> <span class="verse"><a name="24">24</a>Ja me menimme kotiin palvelijasi, minun isäni, luo ja kerroimme  hänelle herrani sanat.</span> <span class="verse"><a name="25">25</a>Niin isämme sanoi: 'Menkää jälleen ostamaan meille vähän  elintarpeita'.</span> <span class="verse"><a name="26">26</a>Me sanoimme: 'Emme voi lähteä sinne; ainoastaan jos nuorin veljemme  seuraa mukanamme, me lähdemme, sillä me emme voi näyttäytyä sen miehen  kasvojen edessä, jollei nuorin veljemme ole mukanamme'.</span> <span class="verse"><a name="27">27</a>Niin palvelijasi, minun isäni, sanoi meille: 'Tiedättehän itse, että  vaimoni synnytti minulle kaksi poikaa.</span> <span class="verse"><a name="28">28</a>Toinen lähti pois luotani, ja minä sanoin: Varmaan hänet on raadeltu  kuoliaaksi, enkä minä ole häntä siitä päivin nähnyt.</span> <span class="verse"><a name="29">29</a>Jos te nyt viette minulta tämänkin ja jos onnettomuus kohtaa häntä,  niin te saatatte minun harmaat hapseni vaipumaan tuskalla tuonelaan.'</span> <span class="verse"><a name="30">30</a>Jos minä siis tulisin kotiin palvelijasi, isäni, luo eikä meillä  olisi mukanamme nuorukaista, johon hän on kaikesta sielustaan kiintynyt,</span> <span class="verse"><a name="31">31</a>niin hän nähdessään, ettei nuorukainen ole kanssamme, kuolisi, ja  me, sinun palvelijasi, saattaisimme palvelijasi, isämme, harmaat hapset  vaipumaan murheella tuonelaan.</span> <span class="verse"><a name="32">32</a>Sillä palvelijasi on luvannut isälleen vastata nuorukaisesta ja  sanonut: 'Jos en tuo häntä takaisin luoksesi, niin minä olen syyllinen  isäni edessä kaiken elinaikani'.</span> <span class="verse"><a name="33">33</a>Ja jääköön siis palvelijasi herralleni orjaksi nuorukaisen sijaan,  ja nuorukainen menköön kotiin veljiensä kanssa.</span> <span class="verse"><a name="34">34</a>Sillä kuinka minä voisin mennä kotiin isäni luo, jollei nuorukainen  olisi kanssani? En voisi nähdä sitä surkeutta, joka tulisi isäni  osaksi."</span> </p></div</div></div></body></html>