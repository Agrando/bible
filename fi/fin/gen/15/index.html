<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 15</strong></div><p><span class="verse"><a name="1">1</a>Näiden tapausten jälkeen tuli Abramille näyssä tämä Herran sana: "Älä  pelkää, Abram! Minä olen sinun kilpesi; sinun palkkasi on oleva sangen  suuri."</span> <span class="verse"><a name="2">2</a>Mutta Abram sanoi: "Oi Herra, Herra, mitä sinä minulle annat?  Minä  lähden täältä lapsetonna, ja omaisuuteni haltijaksi tulee damaskolainen  mies, Elieser."</span> <span class="verse"><a name="3">3</a>Ja Abram sanoi vielä: "Sinä et ole antanut minulle jälkeläistä;  katso, talossani syntynyt palvelija on minut perivä".</span> <span class="verse"><a name="4">4</a>Mutta katso, hänelle tuli tämä Herran sana: "Hän ei ole sinua perivä,  vaan joka lähtee sinun omasta ruumiistasi, hän on sinut perivä".</span> <span class="verse"><a name="5">5</a>Ja hän vei hänet ulos ja sanoi: "Katso taivaalle ja lue tähdet, jos  ne taidat lukea". Ja hän sanoi hänelle: "Niin paljon on sinulla oleva  jälkeläisiä".</span> <span class="verse"><a name="6">6</a>Ja Abram uskoi Herraan, ja Herra luki sen hänelle vanhurskaudeksi.</span> <span class="verse"><a name="7">7</a>Ja hän sanoi hänelle: "Minä olen Herra, joka toin sinut Kaldean  Uurista, antaakseni sinulle tämän maan omaksesi".</span> <span class="verse"><a name="8">8</a>Mutta hän sanoi: "Oi Herra, Herra, mistä minä tiedän, että saan sen  omakseni?"</span> <span class="verse"><a name="9">9</a>Ja hän sanoi hänelle: "Tuo minulle kolmivuotias hieho, kolmivuotias  vuohi ja kolmivuotias oinas sekä metsäkyyhkynen ja nuori kyyhkynen".</span> <span class="verse"><a name="10">10</a>Ja hän toi nämä kaikki ja halkaisi ne ja asetti puolikkaat  vastakkain; lintuja hän ei kuitenkaan halkaissut.</span> <span class="verse"><a name="11">11</a>Niin laskeutui petolintuja ruumiiden päälle, mutta Abram karkoitti  ne pois.</span> <span class="verse"><a name="12">12</a>Kun aurinko oli laskemaisillaan, valtasi raskas uni Abramin, ja  katso, kauhu ja suuri pimeys valtasi hänet.</span> <span class="verse"><a name="13">13</a>Ja Herra sanoi Abramille: "Niin tiedä totisesti, että sinun  jälkeläisesi tulevat elämään muukalaisina maassa, joka ei ole heidän  omansa, ja heidän on niitä palveleminen, ja ne sortavat heitä neljäsataa  vuotta.</span> <span class="verse"><a name="14">14</a>Mutta myös sen kansan, jota he palvelevat, minä tuomitsen; ja sitten  he pääsevät lähtemään, mukanaan paljon tavaraa.</span> <span class="verse"><a name="15">15</a>Mutta sinä saat mennä isiesi tykö rauhassa, ja sinut haudataan  päästyäsi korkeaan ikään.</span> <span class="verse"><a name="16">16</a>Ja neljännessä polvessa sinun jälkeläisesi palaavat tänne takaisin;  sillä amorilaisten syntivelka ei ole vielä täysi."</span> <span class="verse"><a name="17">17</a>Ja kun aurinko oli laskenut ja oli tullut pilkkopimeä, näkyi  suitsuava pätsi ja liekehtivä tuli, joka liikkui uhrikappaleiden  välissä.</span> <span class="verse"><a name="18">18</a>Sinä päivänä Herra teki Abramin kanssa liiton, sanoen: "Sinun  jälkeläisillesi minä annan tämän maan, Egyptin virrasta aina suureen  virtaan, Eufrat-virtaan saakka:</span> <span class="verse"><a name="19">19</a>keeniläiset, kenissiläiset, kadmonilaiset,</span> <span class="verse"><a name="20">20</a>heettiläiset, perissiläiset, refalaiset,</span> <span class="verse"><a name="21">21</a>amorilaiset, kanaanilaiset, girgasilaiset ja jebusilaiset".</span> </p></div</div></div></body></html>