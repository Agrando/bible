<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 49</strong></div><p><span class="verse"><a name="1">1</a>Sitten Jaakob kutsui poikansa ja sanoi: "Kokoontukaa, niin minä  ilmoitan teille, mitä teille päivien lopulla tapahtuu.</span> <span class="verse"><a name="2">2</a>Tulkaa kokoon ja kuulkaa, Jaakobin pojat, kuulkaa isäänne Israelia.</span> <span class="verse"><a name="3">3</a>Ruuben, sinä olet minun esikoiseni, minun voimani ja minun miehuuteni  ensimmäinen, ensi sijalla arvossa, ensi sijalla vallassa.</span> <span class="verse"><a name="4">4</a>Mutta sinä kuohahdat kuin vesi, et pysy ensi sijalla, sillä sinä  nousit isäsi leposijalle; silloin sinä sen saastutit. Niin, hän nousi  vuoteeseeni.</span> <span class="verse"><a name="5">5</a>Simeon ja Leevi, veljekset, heidän aseensa ovat väkivallan aseet.</span> <span class="verse"><a name="6">6</a>Heidän neuvoonsa ei suostu minun sieluni, heidän seuraansa ei yhdy  minun sydämeni; sillä vihassaan he murhasivat miehiä,  omavaltaisuudessaan he silpoivat härkiä.</span> <span class="verse"><a name="7">7</a>Kirottu olkoon heidän vihansa, sillä se on raju, heidän kiukkunsa,  sillä se on julma. Minä jakelen heidät Jaakobin sekaan ja hajotan heidät  Israelin sekaan.</span> <span class="verse"><a name="8">8</a>Juuda, sinua sinun veljesi ylistävät; sinun kätesi on vihollistesi  niskassa, sinua kumartavat isäsi pojat.</span> <span class="verse"><a name="9">9</a>Juuda on nuori leijona; saaliilta olet, poikani, noussut. Hän on  asettunut makaamaan, hän lepää kuin leijona, kuin naarasleijona - kuka  uskaltaa häntä häiritä?</span> <span class="verse"><a name="10">10</a>Ei siirry valtikka pois Juudalta eikä hallitsijansauva hänen  polviensa välistä, kunnes tulee hän, jonka se on ja jota kansat  tottelevat.</span> <span class="verse"><a name="11">11</a>Hän sitoo aasinsa viinipuuhun, viiniköynnökseen aasinsa varsan; hän  huuhtoo vaatteensa viinissä; viittansa rypäleen veressä.</span> <span class="verse"><a name="12">12</a>Hänen silmänsä ovat viinistä sameat, hänen hampaansa valkeat  maidosta.</span> <span class="verse"><a name="13">13</a>Sebulon asuu meren rannalla, laivojen rannikolla, hänen sivunsa on  Siidoniin päin.</span> <span class="verse"><a name="14">14</a>Isaskar on luiseva aasi, joka loikoilee karjatarhojen välissä.</span> <span class="verse"><a name="15">15</a>Hän huomasi lepopaikkansa suloiseksi ja maan ihanaksi; niin hän  taivutti olkansa taakan alle ja joutui työveroa tekemään.</span> <span class="verse"><a name="16">16</a>Daan hankkii oikeutta kansalleen, hänkin yhtenä Israelin  sukukunnista.</span> <span class="verse"><a name="17">17</a>Daan on käärmeenä tiellä, on polulla kyynä, joka puree hevosta  vuohiseen, niin että ratsastaja syöksyy selin maahan.</span> <span class="verse"><a name="18">18</a>Sinulta minä odotan pelastusta, Herra.</span> <span class="verse"><a name="19">19</a>Gaadia ahdistavat rosvojoukot, mutta hän itse ahdistaa heitä heidän  kintereillään.</span> <span class="verse"><a name="20">20</a>Asserista tulee lihavuus, hänen leipänsä, hän tarjoaa kuninkaan  herkkuja.</span> <span class="verse"><a name="21">21</a>Naftali on nopea peura; hän antaa kauniita sanoja.</span> <span class="verse"><a name="22">22</a>Joosef on nuori hedelmäpuu, nuori hedelmäpuu lähteen reunalla; sen  oksat ulottuvat yli muurin.</span> <span class="verse"><a name="23">23</a>Jousimiehet hätyyttävät häntä, ampuvat ja ahdistavat häntä.</span> <span class="verse"><a name="24">24</a>Mutta hänen jousensa pysyy lujana, ja hänen käsivartensa ovat  notkeat Jaakobin Väkevän avulla, kaitsijan, Israelin kallion,</span> <span class="verse"><a name="25">25</a>isäsi Jumalan, avulla, joka sinua auttakoon, Kaikkivaltiaan avulla,  joka sinua siunatkoon, antakoon siunauksia taivaasta ylhäältä,  siunauksia syvyydestä alhaalta, siunauksia nisistä ja kohdusta.</span> <span class="verse"><a name="26">26</a>Sinun isäsi siunaukset kohoavat yli minun vanhempaini siunausten,  yli ikuisten kukkulain ihanuuden. Ne laskeutukoot Joosefin pään päälle,  veljiensä ruhtinaan päälaelle.</span> <span class="verse"><a name="27">27</a>Benjamin on raatelevainen susi; aamulla hän syö riistaa, ja illalla  hän jakaa saalista."</span> <span class="verse"><a name="28">28</a>Nämä ovat kaikki Israelin sukukunnat, luvultaan kaksitoista, ja  tämän puhui heille heidän isänsä siunatessaan heidät; hän siunasi  jokaisen erikseen erityisellä siunauksella.</span> <span class="verse"><a name="29">29</a>Ja hän käski heitä ja sanoi heille: "Minut otetaan pois heimoni  tykö; haudatkaa minut isieni viereen, siihen luolaan, joka on  heettiläisen Efronin vainiolla,</span> <span class="verse"><a name="30">30</a>luolaan, joka on Makpelan vainiolla, itään päin Mamresta Kanaanin  maassa, jonka vainion Aabraham osti heettiläiseltä Efronilta  perintöhaudakseen.</span> <span class="verse"><a name="31">31</a>Siihen on haudattu Aabraham ja hänen vaimonsa Saara, siihen on  haudattu Iisak ja hänen vaimonsa Rebekka, ja siihen minäkin hautasin  Leean,</span> <span class="verse"><a name="32">32</a>siihen vainioon, joka luolineen on ostettu heettiläisiltä."</span> <span class="verse"><a name="33">33</a>Kun Jaakob oli antanut määräyksensä pojilleen, veti hän jalkansa  vuoteeseen ja kuoli ja tuli otetuksi heimonsa tykö.</span> </p></div</div></div></body></html>