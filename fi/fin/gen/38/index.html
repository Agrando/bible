<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 38</strong></div><p><span class="verse"><a name="1">1</a>Siihen aikaan Juuda lähti pois veljiensä luota ja asettui erään  Adullamissa asuvan miehen luo, jonka nimi oli Hiira.</span> <span class="verse"><a name="2">2</a>Siellä Juuda näki Suua nimisen kanaanilaisen miehen tyttären, ja hän  otti tämän luokseen ja yhtyi häneen.</span> <span class="verse"><a name="3">3</a>Ja hän tuli raskaaksi ja synnytti pojan; ja hän antoi hänelle nimen  Eer.</span> <span class="verse"><a name="4">4</a>Ja taas hän tuli raskaaksi ja synnytti pojan ja antoi hänelle nimen  Oonan.</span> <span class="verse"><a name="5">5</a>Ja hän synnytti vieläkin pojan ja antoi hänelle nimen Seela; ja  synnyttäessään hänet hän oli Kesibissä.</span> <span class="verse"><a name="6">6</a>Ja Juuda otti Eerille, esikoisellensa, vaimon, jonka nimi oli Taamar.</span> <span class="verse"><a name="7">7</a>Mutta Eer, Juudan esikoinen, ei ollut Herralle otollinen; sentähden  Herra antoi hänen kuolla.</span> <span class="verse"><a name="8">8</a>Niin Juuda sanoi Oonanille: "Yhdy veljesi leskeen ja ota hänet  avioksesi ja herätä siemen veljellesi".</span> <span class="verse"><a name="9">9</a>Mutta kun Oonan tiesi, ettei jälkeläinen olisi oleva hänen, niin hän  antoi, aina kun yhtyi veljensä vaimoon, siemenensä mennä maahan, ettei  hankkisi jälkeläistä veljelleen.</span> <span class="verse"><a name="10">10</a>Mutta se, minkä hän teki, oli paha Herran silmissä; sentähden hän  antoi hänenkin kuolla.</span> <span class="verse"><a name="11">11</a>Silloin Juuda sanoi miniällensä Taamarille: "Asu leskenä isäsi  talossa, kunnes poikani Seela joutuu täysikasvuiseksi". Hän näet  ajatteli: "Kun ei vain tämäkin kuolisi niinkuin hänen veljensä".  Niin  Taamar meni pois ja jäi asumaan isänsä kotiin.</span> <span class="verse"><a name="12">12</a>Pitkän aikaa sen jälkeen Suuan tytär, Juudan vaimo, kuoli.  Suruajan  mentyä Juuda lähti ystävänsä adullamilaisen Hiiran kanssa Timnaan  lammastensa keritsiäisiin.</span> <span class="verse"><a name="13">13</a>Niin tuotiin Taamarille tämä sanoma: "Katso, appesi menee Timnaan  keritsemään lampaitaan".</span> <span class="verse"><a name="14">14</a>Silloin hän riisui pois leskenvaatteensa ja verhoutui huntuun  peittäytyen siihen ja istui Eenaimin portille, Timnaan vievän tien  varteen. Sillä hän oli nähnyt, että vaikka Seela oli täysikasvuinen, ei  häntä annettu hänelle vaimoksi.</span> <span class="verse"><a name="15">15</a>Kun nyt Juuda näki hänet, luuli hän häntä portoksi; sillä hän oli  peittänyt kasvonsa.</span> <span class="verse"><a name="16">16</a>Ja hän poikkesi hänen luokseen tiepuoleen ja sanoi: "Anna minun  yhtyä sinuun". Hän näet ei tiennyt, että nainen oli hänen miniänsä. Tämä  vastasi: "Mitä annat minulle saadaksesi yhtyä minuun?"</span> <span class="verse"><a name="17">17</a>Hän sanoi: "Lähetän sinulle vohlan laumastani". Nainen vastasi:  "Annatko minulle pantin, kunnes sen lähetät?"</span> <span class="verse"><a name="18">18</a>Hän sanoi: "Mitä on minun annettava sinulle pantiksi?" Hän vastasi:  "Sinettisi, nauhasi ja sauvasi, joka on kädessäsi". Niin hän antoi ne  hänelle ja yhtyi häneen, ja hän tuli hänestä raskaaksi.</span> <span class="verse"><a name="19">19</a>Ja hän nousi ja meni sieltä ja pani pois huntunsa ja pukeutui  leskenvaatteisiinsa.</span> <span class="verse"><a name="20">20</a>Mutta Juuda lähetti adullamilaisen ystävänsä viemään vohlaa,  saadaksensa takaisin pantin naiselta; mutta hän ei löytänyt häntä.</span> <span class="verse"><a name="21">21</a>Ja hän kyseli sen paikkakunnan miehiltä ja sanoi: "Missä on se  pyhäkköportto, joka istui Eenaimissa tien varressa?" He vastasivat: "Ei  täällä ole ollut mitään pyhäkköporttoa".</span> <span class="verse"><a name="22">22</a>Ja hän palasi Juudan luo ja sanoi: "En löytänyt häntä; ja myös sen  paikkakunnan miehet sanoivat, ettei siellä ole ollutkaan mitään  pyhäkköporttoa".</span> <span class="verse"><a name="23">23</a>Silloin Juuda sanoi: "Pitäköön sen sitten, ettemme joutuisi häpeään.  Katso, minä olen lähettänyt tämän vohlan, mutta sinä et ole löytänyt  häntä."</span> <span class="verse"><a name="24">24</a>Noin kolmen kuukauden kuluttua ilmoitettiin Juudalle: "Sinun miniäsi  Taamar on harjoittanut haureutta, ja haureudesta hän on myös tullut  raskaaksi". Juuda sanoi: "Viekää hänet poltettavaksi".</span> <span class="verse"><a name="25">25</a>Mutta kun häntä vietiin, lähetti hän sanan apelleen sanoen: "Minä  olen raskaana siitä miehestä, jonka nämä ovat". Ja hän käski sanoa:  "Tarkasta, kenen tämä sinetti, nämä nauhat ja tämä sauva ovat".</span> <span class="verse"><a name="26">26</a>Ja Juuda tunsi ne ja sanoi: "Hän on oikeassa minua vastaan, koska  minä en antanut häntä pojalleni Seelalle". Ei hän kuitenkaan enää  yhtynyt häneen.</span> <span class="verse"><a name="27">27</a>Kun hänen synnyttämisensä aika tuli, katso, hänen kohdussaan oli  kaksoiset.</span> <span class="verse"><a name="28">28</a>Ja hänen synnyttäessään pisti toinen kätensä ulos; kätilövaimo otti  punaista lankaa ja sitoi sen hänen käteensä ja sanoi: "Tämä tuli ensiksi  ulos".</span> <span class="verse"><a name="29">29</a>Mutta kun hän sitten taas veti kätensä takaisin, katso, silloin tuli  hänen veljensä ulos; ja kätilövaimo sanoi: "Minkä repeämän oletkaan  reväissyt itsellesi!" Ja hän sai nimen Peres.</span> <span class="verse"><a name="30">30</a>Sitten tuli hänen veljensä, jonka kädessä oli punainen lanka; ja hän  sai nimen Serah.</span> </p></div</div></div></body></html>