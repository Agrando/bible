<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 22</strong></div><p><span class="verse"><a name="1">1</a>Näiden tapausten jälkeen Jumala koetteli Aabrahamia ja sanoi hänelle:  "Aabraham!" Hän vastasi: "Tässä olen".</span> <span class="verse"><a name="2">2</a>Ja hän sanoi: "Ota Iisak, ainokainen poikasi, jota rakastat, ja mene  Moorian maahan ja uhraa hänet siellä polttouhriksi vuorella, jonka minä  sinulle sanon".</span> <span class="verse"><a name="3">3</a>Varhain seuraavana aamuna Aabraham satuloi aasinsa ja otti mukaansa  kaksi palvelijaansa sekä poikansa Iisakin, ja halottuaan polttouhripuita  hän lähti menemään siihen paikkaan, jonka Jumala oli hänelle sanonut.</span> <span class="verse"><a name="4">4</a>Kolmantena päivänä Aabraham nosti silmänsä ja näki sen paikan kaukaa.</span> <span class="verse"><a name="5">5</a>Silloin Aabraham sanoi palvelijoilleen: "Jääkää tähän aasin kanssa.  Minä ja poika menemme tuonne rukoilemaan; sitten me palaamme luoksenne."</span> <span class="verse"><a name="6">6</a>Ja Aabraham otti polttouhripuut ja sälytti ne poikansa Iisakin  selkään; itse hän otti käteensä tulen ja veitsen, ja niin he astuivat  molemmat yhdessä.</span> <span class="verse"><a name="7">7</a>Iisak puhui isällensä Aabrahamille sanoen: "Isäni!" Tämä vastasi:  "Tässä olen, poikani". Ja hän sanoi: "Katso, tässä on tuli ja halot,  mutta missä on lammas polttouhriksi?"</span> <span class="verse"><a name="8">8</a>Aabraham vastasi: "Jumala on katsova itselleen lampaan polttouhriksi,  poikani". Ja he astuivat molemmat yhdessä.</span> <span class="verse"><a name="9">9</a>Ja kun he olivat tulleet siihen paikkaan, jonka Jumala oli hänelle  sanonut, rakensi Aabraham siihen alttarin, latoi sille halot, sitoi  poikansa Iisakin ja pani hänet alttarille halkojen päälle.</span> <span class="verse"><a name="10">10</a>Ja Aabraham ojensi kätensä ja tarttui veitseen teurastaakseen  poikansa.</span> <span class="verse"><a name="11">11</a>Silloin Herran enkeli huusi hänelle taivaasta sanoen: "Aabraham,  Aabraham!" Hän vastasi: "Tässä olen".</span> <span class="verse"><a name="12">12</a>Niin hän sanoi: "Älä satuta kättäsi poikaan äläkä tee hänelle  mitään, sillä nyt minä tiedän, että sinä pelkäät Jumalaa, kun et  kieltänyt minulta ainokaista poikaasi".</span> <span class="verse"><a name="13">13</a>Niin Aabraham nosti silmänsä ja huomasi takanansa oinaan, joka oli  sarvistaan takertunut pensaikkoon. Ja Aabraham meni, otti oinaan ja  uhrasi sen polttouhriksi poikansa sijasta.</span> <span class="verse"><a name="14">14</a>Ja Aabraham pani sen paikan nimeksi "Herra näkee". Niinpä vielä tänä  päivänä sanotaan: "Vuorella, missä Herra ilmestyy".</span> <span class="verse"><a name="15">15</a>Ja Herran enkeli huusi Aabrahamille toistamiseen taivaasta</span> <span class="verse"><a name="16">16</a>ja sanoi: "Minä vannon itse kauttani, sanoo Herra: Sentähden että  tämän teit etkä kieltänyt minulta ainokaista poikaasi,</span> <span class="verse"><a name="17">17</a>minä runsaasti siunaan sinua ja teen sinun jälkeläistesi luvun  paljoksi kuin taivaan tähdet ja hiekka, joka on meren rannalla, ja sinun  jälkeläisesi valtaavat vihollistensa portit.</span> <span class="verse"><a name="18">18</a>Ja sinun siemenessäsi tulevat siunatuiksi kaikki kansakunnat maan  päällä, sentähden että olit minun äänelleni kuuliainen."</span> <span class="verse"><a name="19">19</a>Sitten Aabraham palasi palvelijainsa luo, ja he nousivat ja kulkivat  yhdessä Beersebaan. Ja Aabraham jäi asumaan Beersebaan.</span> <span class="verse"><a name="20">20</a>Näiden tapausten jälkeen ilmoitettiin Aabrahamille: "Katso, myöskin  Milka on synnyttänyt poikia sinun veljellesi Naahorille".</span> <span class="verse"><a name="21">21</a>Nämä olivat Uus, hänen esikoisensa, tämän veli Buus, Kemuel, Aramin  isä,</span> <span class="verse"><a name="22">22</a>Kesed, Haso, Pildas, Jidlaf ja Betuel;</span> <span class="verse"><a name="23">23</a>ja Betuelille syntyi Rebekka. Nämä kahdeksan synnytti Milka  Naahorille, Aabrahamin veljelle.</span> <span class="verse"><a name="24">24</a>Ja hänen sivuvaimonsa, nimeltä Reuma, synnytti myös lapsia: Tebahin,  Gahamin, Tahaan ja Maakan.</span> </p></div</div></div></body></html>