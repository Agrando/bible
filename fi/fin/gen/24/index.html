<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 24</strong></div><p><span class="verse"><a name="1">1</a>Ja Aabraham oli vanha ja iälliseksi tullut, ja Herra oli siunannut  Aabrahamia kaikessa.</span> <span class="verse"><a name="2">2</a>Niin Aabraham sanoi palvelijallensa, talonsa vanhimmalle, joka  hallitsi kaikkea, mitä hänellä oli: "Pane kätesi kupeeni alle.</span> <span class="verse"><a name="3">3</a>Minä vannotan sinua Herran, taivaan ja maan Jumalan, kautta, ettet  ota pojalleni vaimoa kanaanilaisten tyttäristä, joiden keskuudessa minä  asun,</span> <span class="verse"><a name="4">4</a>vaan menet minun omaan maahani ja sukuni luo ja otat sieltä vaimon  pojalleni Iisakille."</span> <span class="verse"><a name="5">5</a>Palvelija sanoi hänelle: "Entä jos tyttö ei tahdo seurata minua tähän  maahan, onko minun silloin vietävä poikasi takaisin siihen maahan, josta  olet lähtenyt?"</span> <span class="verse"><a name="6">6</a>Aabraham vastasi hänelle: "Varo, ettet vie poikaani takaisin sinne.</span> <span class="verse"><a name="7">7</a>Herra, taivaan Jumala, joka otti minut pois isäni kodista ja  synnyinmaastani, hän, joka puhui minulle ja vannoi minulle sanoen:  'Sinun jälkeläisillesi minä annan tämän maan', hän lähettää enkelinsä  sinun edelläsi, niin että saat sieltä vaimon pojalleni.</span> <span class="verse"><a name="8">8</a>Mutta jos tyttö ei tahdo seurata sinua, niin olet tästä valasta  vapaa. Älä vain vie poikaani sinne takaisin."</span> <span class="verse"><a name="9">9</a>Niin palvelija pani kätensä herransa Aabrahamin kupeen alle ja lupasi  sen hänelle valalla vannoen.</span> <span class="verse"><a name="10">10</a>Ja palvelija otti herransa kameleista kymmenen sekä kaikkinaisia  kalleuksia herransa tavaroista; ja hän nousi ja lähti Mesopotamiaan,  Naahorin kaupunkiin.</span> <span class="verse"><a name="11">11</a>Ja hän antoi kamelien asettua kaupungin ulkopuolelle vesikaivon  ääreen lepäämään, illan suussa, jolloin naiset tulivat vettä  ammentamaan.</span> <span class="verse"><a name="12">12</a>Ja hän sanoi: "Herra, minun herrani Aabrahamin Jumala, suo minulle  tänään menestystä ja tee laupeus herralleni Aabrahamille.</span> <span class="verse"><a name="13">13</a>Katso, minä seison tässä lähteellä, ja kaupunkilaisten tyttäret  tulevat ammentamaan vettä.</span> <span class="verse"><a name="14">14</a>Niin tapahtukoon, että se tyttö, jolle minä sanon: 'Kallista tänne  vesiastiaasi juodakseni', ja joka vastaa: 'Juo, minä juotan  kamelisikin', on juuri se, jonka sinä olet määrännyt palvelijallesi  Iisakille; ja siitä minä tiedän, että olet tehnyt laupeuden herralleni."</span> <span class="verse"><a name="15">15</a>Tuskin hän oli lakannut puhumasta, niin tuli siihen Rebekka, joka  oli Aabrahamin veljen Naahorin ja hänen vaimonsa Milkan pojan, Betuelin,  tytär; ja hänellä oli vesiastia olallaan.</span> <span class="verse"><a name="16">16</a>Ja tyttö oli näöltään hyvin ihana, neitsyt, johon ei mies ollut  koskenut. Ja hän astui alas lähteelle, täytti astiansa ja tuli ylös.</span> <span class="verse"><a name="17">17</a>Silloin palvelija riensi häntä vastaan ja sanoi: "Anna minun juoda  vähän vettä astiastasi".</span> <span class="verse"><a name="18">18</a>Hän vastasi: "Juo, herrani". Ja hän laski nopeasti astiansa alas  kädelleen ja antoi hänen juoda.</span> <span class="verse"><a name="19">19</a>Ja annettuaan hänen juoda hän sanoi: "Minä ammennan vettä myös sinun  kameleillesi, kunnes ne ovat juoneet kyllikseen".</span> <span class="verse"><a name="20">20</a>Niin hän tyhjensi nopeasti astiansa kaukaloon ja riensi jälleen  kaivolle ammentamaan vettä ja ammensi kaikille hänen kameleilleen.</span> <span class="verse"><a name="21">21</a>Ja mies katseli häntä ääneti saadakseen tietää, oliko Herra antanut  hänen matkansa onnistua vai ei.</span> <span class="verse"><a name="22">22</a>Kun kamelit olivat juoneet, otti mies kultaisen nenärenkaan, joka  painoi puolen sekeliä, ja hänen käsiinsä kaksi rannerengasta, jotka  painoivat kymmenen kultasekeliä.</span> <span class="verse"><a name="23">23</a>Ja hän kysyi: "Kenenkä tytär olet? Sano minulle. Onko isäsi talossa  tilaa yötä ollaksemme?"</span> <span class="verse"><a name="24">24</a>Hän vastasi hänelle: "Olen Betuelin, Naahorin ja Milkan pojan,  tytär".</span> <span class="verse"><a name="25">25</a>Ja hän sanoi hänelle vielä: "Meillä on runsaasti olkia ja rehua;  myöskin yösijaa on meillä antaa".</span> <span class="verse"><a name="26">26</a>Silloin mies kumartui maahan ja rukoili Herraa</span> <span class="verse"><a name="27">27</a>ja sanoi: "Kiitetty olkoon Herra, minun herrani Aabrahamin Jumala,  joka ei ole ottanut pois armoansa ja totuuttansa minun herraltani. Herra  on johdattanut minut tätä tietä herrani veljen kotiin."</span> <span class="verse"><a name="28">28</a>Mutta tyttö riensi ilmoittamaan äitinsä perheelle, mitä oli  tapahtunut.</span> <span class="verse"><a name="29">29</a>Rebekalla oli veli, jonka nimi oli Laaban; ja Laaban riensi ulos  miehen luo lähteelle.</span> <span class="verse"><a name="30">30</a>Sillä kun hän näki nenärenkaan ja rannerenkaat sisarensa käsissä ja  kuuli sisarensa Rebekan kertovan ja sanovan: "Näin mies puhui minulle",  meni hän miehen luo; ja katso, hän seisoi vielä kamelien luona  lähteellä.</span> <span class="verse"><a name="31">31</a>Ja hän sanoi hänelle: "Tule sisään, sinä Herran siunattu.  Minkätähden seisot ulkona? Minä olen valmistanut tilaa talossa ja sijaa  kameleille."</span> <span class="verse"><a name="32">32</a>Niin mies tuli taloon, ja Laaban riisui kamelit ja antoi kameleille  olkia ja rehua sekä hänelle ja hänen seuralaisilleen vettä jalkojen  pesemiseksi.</span> <span class="verse"><a name="33">33</a>Sitten pantiin ruokaa hänen eteensä, mutta hän sanoi: "En syö,  ennenkuin olen puhunut asiani". Laaban vastasi: "Puhu".</span> <span class="verse"><a name="34">34</a>Hän sanoi: "Minä olen Aabrahamin palvelija.</span> <span class="verse"><a name="35">35</a>Herra on suuresti siunannut minun herraani, niin että hänestä on  tullut mahtava mies; hän on antanut hänelle pikkukarjaa ja raavaskarjaa,  hopeata ja kultaa, palvelijoita ja palvelijattaria, kameleja ja aaseja.</span> <span class="verse"><a name="36">36</a>Ja Saara, herrani vaimo, on vanhalla iällänsä synnyttänyt herralleni  pojan; ja tälle hän on antanut kaiken omaisuutensa.</span> <span class="verse"><a name="37">37</a>Ja herrani vannotti minua sanoen: 'Älä ota pojalleni vaimoa  kanaanilaisten tyttäristä, joiden maassa minä asun,</span> <span class="verse"><a name="38">38</a>vaan mene minun isäni kotiin ja sukuni luo ja ota sieltä pojalleni  vaimo'.</span> <span class="verse"><a name="39">39</a>Silloin minä sanoin herralleni: 'Entä jos tyttö ei seuraa minua?'</span> <span class="verse"><a name="40">40</a>Hän vastasi minulle: 'Herra, jonka edessä minä olen vaeltanut,  lähettää enkelinsä sinun kanssasi ja antaa matkasi onnistua, niin että  saat pojalleni vaimon minun suvustani ja isäni perheestä.</span> <span class="verse"><a name="41">41</a>Silloin, kun saavut sukuni luo, olet vapaa valasta, jonka minulle  vannoit; jos he eivät häntä sinulle anna, olet valasta vapaa'.</span> <span class="verse"><a name="42">42</a>Niin minä tänään tulin lähteelle ja sanoin: 'Herra, minun herrani  Aabrahamin Jumala, jos annat onnistua sen matkan, jolla olen,</span> <span class="verse"><a name="43">43</a>salli tapahtua niin, että se neitonen, joka minun seisoessani tässä  vesilähteellä tulee ammentamaan vettä ja sanoessani hänelle: 'Anna minun  juoda vähän vettä astiastasi',</span> <span class="verse"><a name="44">44</a>vastaa minulle: 'Juo itse, ja minä ammennan myös sinun kameleillesi'  - että hän on se vaimo, jonka Herra on määrännyt minun herrani pojalle.</span> <span class="verse"><a name="45">45</a>Tuskin olin lakannut näin puhumasta itsekseni, niin katso, Rebekka  tuli sinne, vesiastia olallansa, astui alas lähteelle ja ammensi. Ja  minä sanoin hänelle: 'Anna minun juoda'.</span> <span class="verse"><a name="46">46</a>Hän laski nopeasti astian alas olaltansa ja sanoi: 'Juo, minä juotan  myös sinun kamelisi'. Niin minä join, ja hän juotti myös kamelit.</span> <span class="verse"><a name="47">47</a>Ja minä kysyin häneltä sanoen: 'Kenenkä tytär sinä olet?' Hän  vastasi: 'Olen Betuelin, Naahorin ja Milkan pojan, tytär'. Niin minä  panin nenärenkaan hänen nenäänsä ja rannerenkaat hänen käsiinsä.</span> <span class="verse"><a name="48">48</a>Ja minä kumarruin maahan ja rukoilin Herraa, kiittäen Herraa, minun  herrani Aabrahamin Jumalaa, joka oli johdattanut minut oikeata tietä  saamaan herrani veljen tyttären hänen pojalleen.</span> <span class="verse"><a name="49">49</a>Ja jos nyt tahdotte osoittaa suosiota ja uskollisuutta minun  herralleni, niin ilmoittakaa se minulle; jollette, niin ilmoittakaa  minulle sekin, kääntyäkseni toisaalle, oikealle tai vasemmalle."</span> <span class="verse"><a name="50">50</a>Laaban ja Betuel vastasivat sanoen: "Herralta tämä on tullut; emme  voi tässä asiassa puhua sinulle hyvää emmekä pahaa.</span> <span class="verse"><a name="51">51</a>Katso, siinä on Rebekka edessäsi, ota hänet ja mene. Tulkoon hän  herrasi pojan vaimoksi, niinkuin Herra on sanonut."</span> <span class="verse"><a name="52">52</a>Kuultuaan heidän sanansa Aabrahamin palvelija kumartui maahan Herran  eteen.</span> <span class="verse"><a name="53">53</a>Sitten palvelija otti esille hopea- ja kultakaluja sekä vaatteita ja  antoi ne Rebekalle. Myöskin hänen veljelleen ja äidilleen hän antoi  kallisarvoisia lahjoja.</span> <span class="verse"><a name="54">54</a>Ja he söivät ja joivat, hän ja hänen seuralaisensa, ja olivat siellä  yötä. Mutta kun he olivat nousseet seuraavana aamuna, sanoi hän:  "Päästäkää minut menemään herrani luo".</span> <span class="verse"><a name="55">55</a>Tytön veli ja äiti vastasivat: "Anna tytön viipyä luonamme vielä  joku aika, edes kymmenen päivää. Sitten saat lähteä."</span> <span class="verse"><a name="56">56</a>Mutta hän sanoi heille: "Älkää viivyttäkö minua, koska Herra on  antanut matkani onnistua. Päästäkää minut menemään, tahdon lähteä  herrani luo."</span> <span class="verse"><a name="57">57</a>He vastasivat: "Kutsukaamme tänne tyttö ja kysykäämme  häneltä itseltään".</span> <span class="verse"><a name="58">58</a>Ja he kutsuivat Rebekan ja sanoivat hänelle: "Tahdotko lähteä tämän  miehen kanssa?" Hän vastasi: "Tahdon".</span> <span class="verse"><a name="59">59</a>Niin he lähettivät sisarensa Rebekan imettäjineen matkalle  Aabrahamin palvelijan ja hänen miestensä mukana.</span> <span class="verse"><a name="60">60</a>Ja he siunasivat Rebekan ja lausuivat hänelle: "Oi sisaremme,  tulkoon sinusta tuhat kertaa kymmenentuhatta, ja vallatkoot sinun  jälkeläisesi vihamiestensä portit!"</span> <span class="verse"><a name="61">61</a>Ja Rebekka nousi palvelijattarineen, ja he istuivat kamelien selkään  ja seurasivat miestä. Niin palvelija otti Rebekan mukaansa ja lähti  matkalle.</span> <span class="verse"><a name="62">62</a>Ja Iisak oli tulossa Lahai-Roin kaivon tienoilta; hän asui näet  Etelämaassa.</span> <span class="verse"><a name="63">63</a>Ja Iisak oli illan suussa lähtenyt kedolle käyskentelemään, ja kun  hän nosti silmänsä, näki hän kamelien lähestyvän.</span> <span class="verse"><a name="64">64</a>Kun Rebekka nosti silmänsä ja näki Iisakin, laskeutui hän nopeasti  maahan kamelin selästä</span> <span class="verse"><a name="65">65</a>ja kysyi palvelijalta: "Kuka on tuo mies, joka tulee kedolla meitä  vastaan?" Palvelija vastasi: "Hän on minun herrani". Niin hän otti  hunnun ja verhoutui siihen.</span> <span class="verse"><a name="66">66</a>Ja palvelija kertoi Iisakille kaikki, mitä hän oli toimittanut.</span> <span class="verse"><a name="67">67</a>Ja Iisak vei Rebekan äitinsä Saaran majaan ja otti hänet luokseen,  ja hänestä tuli hänen vaimonsa, ja hän rakasti häntä.  Niin Iisak sai  lohdutuksen äitinsä kuoltua.</span> </p></div</div></div></body></html>