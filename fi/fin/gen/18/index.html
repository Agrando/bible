<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 18</strong></div><p><span class="verse"><a name="1">1</a>Ja Herra ilmestyi hänelle Mamren tammistossa, jossa hän istui  telttamajansa ovella päivän ollessa palavimmillaan.</span> <span class="verse"><a name="2">2</a>Kun hän nosti silmänsä ja katseli, niin katso, kolme miestä seisoi  hänen edessänsä; nähdessään heidät hän riensi heitä vastaan majan ovelta  ja kumartui maahan</span> <span class="verse"><a name="3">3</a>ja sanoi: "Herrani, jos olen saanut armon sinun silmiesi edessä, älä  mene palvelijasi ohitse.</span> <span class="verse"><a name="4">4</a>Sallikaa tuoda vähän vettä pestäksenne jalkanne ja levätkää puun  siimeksessä.</span> <span class="verse"><a name="5">5</a>Minä tuon palasen leipää virkistääksenne itseänne, ennenkuin jatkatte  matkaanne, sillä kaiketi sitä varten olette poikenneet palvelijanne  luo." He sanoivat: "Tee, niinkuin olet puhunut".</span> <span class="verse"><a name="6">6</a>Ja Aabraham kiiruhti majaan Saaran tykö ja sanoi: "Hae joutuin kolme  vakallista lestyjä jauhoja, sotke ja leivo kaltiaisia".</span> <span class="verse"><a name="7">7</a>Sitten Aabraham riensi karjaan, otti nuoren ja kauniin vasikan ja  antoi palvelijalle, joka ryhtyi nopeasti sitä valmistamaan.</span> <span class="verse"><a name="8">8</a>Ja hän otti voita ja maitoa sekä vasikan, jonka hän oli  valmistuttanut, ja pani ne heidän eteensä; itse hän seisoi heidän  luonansa puun alla sillä aikaa, kuin he söivät.</span> <span class="verse"><a name="9">9</a>Ja he kysyivät häneltä: "Missä vaimosi Saara on?" Hän vastasi:  "Tuolla majassa".</span> <span class="verse"><a name="10">10</a>Ja hän sanoi: "Minä palaan luoksesi tulevana vuonna tähän aikaan, ja  katso, vaimollasi Saaralla on silloin oleva poika".  Mutta Saara  kuunteli majan ovella hänen takanansa.</span> <span class="verse"><a name="11">11</a>Mutta Aabraham ja Saara olivat iäkkäät, eikä Saaran enää ollut,  niinkuin naisten tavallisesti on.</span> <span class="verse"><a name="12">12</a>Sentähden Saara naurahti itseksensä ja ajatteli: "Heräisikö minussa,  näin kuihduttuani, vielä halu? Ja myös minun herrani on vanha."</span> <span class="verse"><a name="13">13</a>Mutta Herra sanoi Aabrahamille: "Miksi Saara nauroi ajatellen:  'Synnyttäisinkö minä todella, minä, joka olen näin vanha?'</span> <span class="verse"><a name="14">14</a>Onko mikään Herralle mahdotonta? Tähän aikaan minä palaan luoksesi  tulevana vuonna, ja Saaralla on silloin poika."</span> <span class="verse"><a name="15">15</a>Ja Saara kielsi sanoen: "En minä nauranut"; sillä hän pelkäsi.  Mutta hän sanoi: "Ei ole niin; sinä nauroit".</span> <span class="verse"><a name="16">16</a>Silloin miehet nousivat siitä ja kääntyivät Sodomaan päin, ja  Aabraham kulki heidän kanssaan saattaaksensa heitä.</span> <span class="verse"><a name="17">17</a>Ja Herra sanoi: "Salaisinko minä Aabrahamilta, mitä olen tekevä?</span> <span class="verse"><a name="18">18</a>Onhan Aabrahamista tuleva suuri ja väkevä kansa, ja kaikki  kansakunnat maan päällä tulevat hänessä siunatuiksi.</span> <span class="verse"><a name="19">19</a>Sillä minä olen valinnut hänet, että hän käskisi lapsiansa ja  perhettänsä, joka jää hänen jälkeensä, noudattamaan Herran tietä ja  tekemään sitä, mikä vanhurskaus ja oikeus on, jotta Herra antaisi  Aabrahamille tapahtua, mitä hän on hänelle luvannut."</span> <span class="verse"><a name="20">20</a>Niin Herra sanoi: "Valitushuuto Sodoman ja Gomorran tähden on suuri,  ja heidän syntinsä ovat ylen raskaat.</span> <span class="verse"><a name="21">21</a>Sentähden minä menen alas katsomaan, ovatko he todella tehneet  kaiken sen, josta huuto on minun eteeni tullut, vai eivätkö; minä tahdon  sen tietää."</span> <span class="verse"><a name="22">22</a>Ja miehet kääntyivät sieltä ja kulkivat Sodomaan päin, mutta  Aabraham jäi vielä seisomaan Herran eteen.</span> <span class="verse"><a name="23">23</a>Ja Aabraham lähestyi häntä ja sanoi: "Aiotko siis hukuttaa  vanhurskaan yhdessä jumalattoman kanssa?</span> <span class="verse"><a name="24">24</a>Entä jos kaupungissa on viisikymmentä vanhurskasta; aiotko hukuttaa  heidät etkä säästä paikkaa siellä olevain viidenkymmenen vanhurskaan  tähden?</span> <span class="verse"><a name="25">25</a>Pois se, että sinä näin tekisit: surmaisit vanhurskaan yhdessä  jumalattoman kanssa, niin että vanhurskaan kävisi samoin kuin  jumalattoman! Pois se sinusta! Eikö kaiken maan tuomari tekisi  oikeutta?"</span> <span class="verse"><a name="26">26</a>Ja Herra sanoi: "Jos löydän Sodoman kaupungista viisikymmentä  vanhurskasta, niin minä heidän tähtensä säästän koko paikan".</span> <span class="verse"><a name="27">27</a>Aabraham vastasi ja sanoi: "Katso, olen rohjennut puhua Herralleni,  vaikka olen tomu ja tuhka.</span> <span class="verse"><a name="28">28</a>Entä jos viidestäkymmenestä vanhurskaasta puuttuu viisi; hävitätkö  viiden tähden koko kaupungin?" Hän sanoi: "En hävitä, jos löydän sieltä  neljäkymmentä viisi".</span> <span class="verse"><a name="29">29</a>Ja hän puhui vielä hänelle sanoen: "Entä jos siellä on  neljäkymmentä?" Hän vastasi: "Niiden neljänkymmenen tähden jätän sen  tekemättä".</span> <span class="verse"><a name="30">30</a>Aabraham sanoi: "Älköön Herrani vihastuko, että vielä puhun.  Entä  jos siellä on kolmekymmentä?" Hän vastasi: "En tee sitä, jos löydän  sieltä kolmekymmentä".</span> <span class="verse"><a name="31">31</a>Mutta hän sanoi: "Katso, minä olen rohjennut puhua Herralleni.  Entä  jos siellä on kaksikymmentä?" Hän vastasi: "Niiden kahdenkymmenen tähden  jätän hävittämättä".</span> <span class="verse"><a name="32">32</a>Ja hän sanoi: "Älköön Herrani vihastuko, että puhun vielä tämän  ainoan kerran. Entä jos siellä on kymmenen?" Hän vastasi: "Niiden  kymmenen tähden jätän hävittämättä".</span> <span class="verse"><a name="33">33</a>Ja Herra lähti pois, senjälkeen kuin hän oli lakannut puhumasta  Aabrahamin kanssa, ja Aabraham palasi kotiinsa.</span> </p></div</div></div></body></html>