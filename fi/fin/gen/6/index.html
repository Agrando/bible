<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 6</strong></div><p><span class="verse"><a name="1">1</a>Kun ihmiset alkoivat lisääntyä maan päällä ja heille syntyi tyttäriä,</span> <span class="verse"><a name="2">2</a>huomasivat Jumalan pojat ihmisten tyttäret ihaniksi ja ottivat  vaimoikseen kaikki, jotka he parhaiksi katsoivat.</span> <span class="verse"><a name="3">3</a>Silloin Herra sanoi: "Minun Henkeni ei ole vallitseva ihmisessä  iankaikkisesti, koska hän on liha. Niin olkoon hänen aikansa sata  kaksikymmentä vuotta."</span> <span class="verse"><a name="4">4</a>Siihen aikaan eli maan päällä jättiläisiä, ja myöhemminkin, kun  Jumalan pojat yhtyivät ihmisten tyttäriin ja nämä synnyttivät heille  lapsia; nämä olivat noita muinaisajan kuuluisia sankareita.</span> <span class="verse"><a name="5">5</a>Mutta kun Herra näki, että ihmisten pahuus oli suuri maan päällä ja  että kaikki heidän sydämensä aivoitukset ja ajatukset olivat kaiken  aikaa ainoastaan pahat,</span> <span class="verse"><a name="6">6</a>niin Herra katui tehneensä ihmiset maan päälle, ja hän tuli  murheelliseksi sydämessänsä.</span> <span class="verse"><a name="7">7</a>Ja Herra sanoi: "Minä hävitän maan päältä ihmiset, jotka minä loin,  sekä ihmiset että karjan, matelijat ja taivaan linnut; sillä minä kadun  ne tehneeni".</span> <span class="verse"><a name="8">8</a>Mutta Nooa sai armon Herran silmien edessä.</span> <span class="verse"><a name="9">9</a>Tämä on kertomus Nooan suvusta. Nooa oli aikalaistensa keskuudessa  hurskas ja nuhteeton mies ja vaelsi Jumalan yhteydessä.</span> <span class="verse"><a name="10">10</a>Ja Nooalle syntyi kolme poikaa, Seem, Haam ja Jaafet.</span> <span class="verse"><a name="11">11</a>Mutta maa turmeltui Jumalan edessä, ja maa tuli täyteen väkivaltaa.</span> <span class="verse"><a name="12">12</a>Niin Jumala näki, että maa oli turmeltunut; sillä kaikki liha oli  turmellut vaelluksensa maan päällä.</span> <span class="verse"><a name="13">13</a>Silloin Jumala sanoi Nooalle: "Minä olen päättänyt tehdä lopun  kaikesta lihasta, sillä maa on heidän tähtensä täynnä väkivaltaa; katso,  minä hävitän heidät ynnä maan.</span> <span class="verse"><a name="14">14</a>Tee itsellesi arkki honkapuista, rakenna arkki täyteen kammioita, ja  tervaa se sisältä ja ulkoa.</span> <span class="verse"><a name="15">15</a>Ja näin on sinun se rakennettava: kolmesataa kyynärää olkoon arkin  pituus, viisikymmentä kyynärää sen leveys ja kolmekymmentä kyynärää sen  korkeus.</span> <span class="verse"><a name="16">16</a>Tee arkkiin valoaukko, ja tee se kyynärän korkuiseksi, ja sijoita  arkin ovi sen kylkeen; rakenna siihen kolme kerrosta, alimmainen,  keskimmäinen ja ylimmäinen.</span> <span class="verse"><a name="17">17</a>Sillä katso, minä annan vedenpaisumuksen tulla yli maan hävittämään  taivaan alta kaiken lihan, kaiken, jossa on elämän henki; kaikki, mikä  on maan päällä, on hukkuva.</span> <span class="verse"><a name="18">18</a>Mutta sinun kanssasi minä teen liiton, ja sinun on mentävä arkkiin,  sinun ja sinun poikiesi, vaimosi ja miniäisi sinun kanssasi.</span> <span class="verse"><a name="19">19</a>Ja kaikista eläimistä, kaikesta lihasta, sinun on vietävä arkkiin  kaksi kutakin lajia säilyttääksesi ne hengissä kanssasi; niitä olkoon  koiras ja naaras.</span> <span class="verse"><a name="20">20</a>Lintuja lajiensa mukaan, karjaeläimiä lajiensa mukaan ja kaikkia  maan matelijoita lajiensa mukaan tulkoon kaksi kutakin lajia sinun  luoksesi, säilyttääksesi ne hengissä.</span> <span class="verse"><a name="21">21</a>Ja hanki itsellesi kaikkinaista ravintoa, syötäväksi kelpaavaa, ja  kokoa sitä talteesi, että se olisi ruuaksi sinulle ja heille."</span> <span class="verse"><a name="22">22</a>Ja Nooa teki näin; aivan niin kuin Jumala hänen käski tehdä, niin  hän teki.</span> </p></div</div></div></body></html>