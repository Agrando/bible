<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 46</strong></div><p><span class="verse"><a name="1">1</a>Niin Israel lähti matkalle mukanaan kaikki, mitä hänellä oli.  Ja kun  hän saapui Beersebaan, uhrasi hän teurasuhreja isänsä Iisakin Jumalalle.</span> <span class="verse"><a name="2">2</a>Ja Jumala puhui Israelille näyssä yöllä; hän sanoi: "Jaakob, Jaakob!"  Tämä vastasi: "Tässä olen".</span> <span class="verse"><a name="3">3</a>Niin hän sanoi: "Minä olen Jumala, sinun isäsi Jumala; älä pelkää  mennä Egyptiin, sillä minä teen sinut siellä suureksi kansaksi.</span> <span class="verse"><a name="4">4</a>Minä menen sinun kanssasi Egyptiin, ja minä myös johdatan sinut  sieltä takaisin. Ja Joosefin käsi on sulkeva sinun silmäsi."</span> <span class="verse"><a name="5">5</a>Ja Jaakob lähti Beersebasta, ja Israelin pojat nostivat isänsä  Jaakobin, lapsensa ja vaimonsa vaunuihin, jotka farao oli lähettänyt  häntä noutamaan.</span> <span class="verse"><a name="6">6</a>Ja he ottivat karjansa ja tavaransa, jotka he olivat hankkineet  Kanaanin maassa, ja tulivat niin Egyptiin, Jaakob ynnä kaikki hänen  jälkeläisensä.</span> <span class="verse"><a name="7">7</a>Poikansa ja poikiensa pojat, tyttärensä ja poikiensa tyttäret, kaikki  jälkeläisensä, hän vei mukanaan Egyptiin.</span> <span class="verse"><a name="8">8</a>Nämä ovat Israelin lasten nimet, niiden, jotka tulivat Egyptiin:  Jaakob ja hänen poikansa. Jaakobin esikoinen oli Ruuben.</span> <span class="verse"><a name="9">9</a>Ruubenin pojat olivat Hanok, Pallu, Hesron ja Karmi.</span> <span class="verse"><a name="10">10</a>Simeonin pojat olivat Jemuel, Jaamin, Oohad, Jaakin, Soohar ja Saul,  kanaanilaisen vaimon poika.</span> <span class="verse"><a name="11">11</a>Leevin pojat olivat Geerson, Kehat ja Merari.</span> <span class="verse"><a name="12">12</a>Juudan pojat olivat Eer, Oonan, Seela, Peres ja Serah; mutta Eer ja  Oonan kuolivat Kanaanin maassa. Pereksen pojat olivat Hesron ja Haamul.</span> <span class="verse"><a name="13">13</a>Isaskarin pojat olivat Toola, Puvva, Joob ja Simron.</span> <span class="verse"><a name="14">14</a>Sebulonin pojat olivat Sered, Eelon ja Jahleel.</span> <span class="verse"><a name="15">15</a>Nämä olivat Leean pojat; ne hän synnytti Jaakobille Mesopotamiassa  sekä tyttären Diinan. Näitä Jaakobin poikia ja tyttäriä oli kaikkiaan  kolmekymmentä kolme henkeä.</span> <span class="verse"><a name="16">16</a>Gaadin pojat olivat Sifjon ja Haggi, Suuni ja Esbon, Eeri ja Arodi  ja Areli.</span> <span class="verse"><a name="17">17</a>Asserin pojat olivat Jimna, Jisva, Jisvi ja Beria; heidän sisarensa  oli Serah. Berian pojat olivat Heber ja Malkiel.</span> <span class="verse"><a name="18">18</a>Nämä olivat Silpan lapset, hänen, jonka Laaban antoi tyttärellensä  Leealle, ja hän synnytti ne Jaakobille, kuusitoista henkeä.</span> <span class="verse"><a name="19">19</a>Raakelin, Jaakobin vaimon, pojat olivat Joosef ja Benjamin.</span> <span class="verse"><a name="20">20</a>Ja pojat, jotka syntyivät Joosefille Egyptin maassa, olivat Manasse  ja Efraim; nämä synnytti hänelle Aasenat, Oonin papin Poti-Feran tytär.</span> <span class="verse"><a name="21">21</a>Benjaminin pojat olivat Bela, Beker ja Asbel, Geera ja Naaman, Eehi  ja Roos, Muppim ja Huppim ja Ard.</span> <span class="verse"><a name="22">22</a>Nämä olivat Raakelin pojat, jotka syntyivät Jaakobille, kaikkiaan  neljätoista henkeä.</span> <span class="verse"><a name="23">23</a>Daanin poika oli Husim.</span> <span class="verse"><a name="24">24</a>Naftalin pojat olivat Jahseel, Guuni, Jeeser ja Sillem.</span> <span class="verse"><a name="25">25</a>Nämä olivat Bilhan pojat, hänen, jonka Laaban antoi tyttärellensä  Raakelille, ja hän synnytti ne Jaakobille, kaikkiaan seitsemän henkeä.</span> <span class="verse"><a name="26">26</a>Kaikkiaan oli niitä, jotka Jaakobin kanssa siirtyivät Egyptiin ja  olivat lähteneet hänen kupeistansa, paitsi Jaakobin miniöitä, yhteensä  kuusikymmentä kuusi henkeä.</span> <span class="verse"><a name="27">27</a>Ja Joosefin poikia, jotka syntyivät hänelle Egyptissä, oli kaksi.  Jaakobin perheen jäseniä, jotka siirtyivät Egyptiin, oli kaikkiaan  seitsemänkymmentä henkeä.</span> <span class="verse"><a name="28">28</a>Ja hän lähetti Juudan edellänsä Joosefin luo ilmoittamaan hänelle  tulostaan Gooseniin. Niin he tulivat Goosenin maakuntaan.</span> <span class="verse"><a name="29">29</a>Ja Joosef valjastutti vaununsa ja meni isäänsä Israelia vastaan  Gooseniin. Ja kun hän saapui hänen eteensä, lankesi hän hänen kaulaansa  ja itki kauan hänen kaulassaan.</span> <span class="verse"><a name="30">30</a>Ja Israel sanoi Joosefille: "Nyt minä kuolen mielelläni, kun olen  nähnyt sinun kasvosi ja tiedän, että sinä vielä elät".</span> <span class="verse"><a name="31">31</a>Sen jälkeen Joosef sanoi veljilleen ja isänsä perheelle: "Minä menen  ilmoittamaan faraolle ja sanon hänelle: 'Minun veljeni ja minun isäni  perhe, jotka ovat olleet Kanaanin maassa, ovat saapuneet luokseni.</span> <span class="verse"><a name="32">32</a>Ja nämä miehet ovat paimenia, sillä he hoitavat karjaa; ja he ovat  tuoneet mukanaan lampaansa, karjansa ja kaiken muun omaisuutensa.'</span> <span class="verse"><a name="33">33</a>Kun siis farao kutsuu teidät eteensä ja kysyy: 'Mikä teidän  ammattinne on?'</span> <span class="verse"><a name="34">34</a>niin vastatkaa: 'Me, sinun palvelijasi, olemme hoitaneet karjaa  nuoruudestamme tähän asti, me niinkuin meidän isämmekin' - että saisitte  asettua Goosenin maakuntaan. Sillä kaikki paimenet ovat egyptiläisille  kauhistus."</span> </p></div</div></div></body></html>