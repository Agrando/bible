<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 7</strong></div><p><span class="verse"><a name="1">1</a>Ja Herra sanoi Nooalle: "Mene sinä ja koko perheesi arkkiin, sillä  sinut minä olen tässä sukukunnassa havainnut hurskaaksi edessäni.</span> <span class="verse"><a name="2">2</a>Kaikkia puhtaita eläimiä ota luoksesi seitsemän paria, koiraita ja  naaraita, mutta epäpuhtaita eläimiä kutakin yksi pari, koiras ja naaras.</span> <span class="verse"><a name="3">3</a>Niin myös taivaan lintuja seitsemän paria, koiraita ja naaraita, että  siemen säilyisi elossa koko maan päällä.</span> <span class="verse"><a name="4">4</a>Sillä seitsemän päivän kuluttua minä annan sataa maan päälle  neljäkymmentä päivää ja neljäkymmentä yötä ja hävitän maan päältä kaikki  olennot, jotka olen tehnyt."</span> <span class="verse"><a name="5">5</a>Ja Nooa teki näin, aivan niin kuin Herra oli hänen käskenyt tehdä.</span> <span class="verse"><a name="6">6</a>Nooa oli kuudensadan vuoden vanha, kun vedenpaisumus tuli maan  päälle.</span> <span class="verse"><a name="7">7</a>Ja Nooa ja hänen poikansa, vaimonsa ja miniänsä hänen kanssaan  menivät arkkiin vedenpaisumusta pakoon.</span> <span class="verse"><a name="8">8</a>Puhtaita eläimiä ja epäpuhtaita eläimiä, lintuja ja kaikkia, joita  maassa matelee,</span> <span class="verse"><a name="9">9</a>meni Nooan luo arkkiin kaksittain, koiras ja naaras, niinkuin Jumala  oli Nooalle käskyn antanut.</span> <span class="verse"><a name="10">10</a>Ja niiden seitsemän päivän kuluttua tuli vedenpaisumus maan päälle.</span> <span class="verse"><a name="11">11</a>Ja sinä vuonna, jona Nooa oli kuudensadan vuoden vanha, sen toisena  kuukautena, kuukauden seitsemäntenätoista päivänä, sinä päivänä  puhkesivat kaikki suuren syvyyden lähteet, ja taivaan akkunat aukenivat.</span> <span class="verse"><a name="12">12</a>Ja satoi rankasti maan päälle neljäkymmentä päivää ja neljäkymmentä  yötä.</span> <span class="verse"><a name="13">13</a>Juuri sinä päivänä menivät Nooa sekä Seem, Haam ja Jaafet, Nooan  pojat, ja Nooan vaimo ja hänen kolme miniäänsä heidän kanssaan arkkiin;</span> <span class="verse"><a name="14">14</a>he ja kaikki metsäeläimet lajiensa mukaan ja kaikki karjaeläimet  lajiensa mukaan ja kaikki matelijat, jotka maan päällä matelevat,  lajiensa mukaan ja kaikki linnut lajiensa mukaan, kaikki lintuset,  kaikki, mikä siivekästä on.</span> <span class="verse"><a name="15">15</a>Ja ne menivät Nooan luo arkkiin kaksittain, kaikki liha, kaikki,  jossa oli elämän henki.</span> <span class="verse"><a name="16">16</a>Ja ne, jotka menivät sisälle, olivat koiras ja naaras kaikesta  lihasta, niinkuin Jumala oli hänelle käskyn antanut. Ja Herra sulki oven  hänen jälkeensä.</span> <span class="verse"><a name="17">17</a>Silloin tuli vedenpaisumus maan päälle, tuli neljänäkymmenenä  päivänä; ja vedet paisuivat ja nostivat arkin, niin että se kohosi  korkealle maasta.</span> <span class="verse"><a name="18">18</a>Ja vedet saivat vallan ja paisuivat suuresti maan päällä, ja arkki  ajelehti veden pinnalla.</span> <span class="verse"><a name="19">19</a>Ja vedet nousivat nousemistaan maan päällä, niin että kaikki korkeat  vuoret kaiken taivaan alla peittyivät.</span> <span class="verse"><a name="20">20</a>Viisitoista kyynärää vesi nousi vuorten yli, niin että ne  peittyivät.</span> <span class="verse"><a name="21">21</a>Silloin hukkui kaikki liha, joka maan päällä liikkui: linnut,  karjaeläimet, metsäeläimet ja kaikki pikkueläimet, joita maassa vilisi,  sekä kaikki ihmiset.</span> <span class="verse"><a name="22">22</a>Kaikki, joiden sieramissa oli elämän hengen henkäys, kaikki, jotka  elivät kuivalla maalla, kuolivat.</span> <span class="verse"><a name="23">23</a>Niin Herra hävitti kaikki olennot, jotka maan päällä olivat, niin  hyvin ihmiset kuin myös karjaeläimet, matelijat ja taivaan linnut; ne  hävisivät maan päältä. Ainoastaan Nooa sekä ne, jotka olivat hänen  kanssansa arkissa, jäivät henkiin.</span> <span class="verse"><a name="24">24</a>Ja vedet vallitsivat maan päällä sata viisikymmentä päivää.</span> </p></div</div></div></body></html>