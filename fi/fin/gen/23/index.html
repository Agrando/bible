<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 23</strong></div><p><span class="verse"><a name="1">1</a>Ja Saara eli sadan kahdenkymmenen seitsemän vuoden vanhaksi; niin  vanhaksi eli Saara.</span> <span class="verse"><a name="2">2</a>Ja Saara kuoli Kirjat-Arbassa, se on Hebronissa, Kanaanin maassa. Ja  Aabraham meni murehtimaan Saaraa ja itkemään häntä.</span> <span class="verse"><a name="3">3</a>Senjälkeen Aabraham nousi ja lähti vainajan luota ja puhui  heettiläisille sanoen:</span> <span class="verse"><a name="4">4</a>"Minä olen muukalainen ja vieras teidän keskuudessanne; antakaa  minulle perintöhauta maassanne, haudatakseni ja kätkeäkseni siihen  vainajani".</span> <span class="verse"><a name="5">5</a>Heettiläiset vastasivat Aabrahamille, sanoen hänelle:</span> <span class="verse"><a name="6">6</a>"Kuule meitä, herra. Sinä olet Jumalan ruhtinas meidän  keskuudessamme; hautaa vainajasi parhaaseen hautaamme. Ei kukaan meistä  kiellä sinua hautaamasta vainajaasi hautaansa."</span> <span class="verse"><a name="7">7</a>Niin Aabraham nousi ja kumarsi maan kansalle, heettiläisille,</span> <span class="verse"><a name="8">8</a>ja puhui heille sanoen: "Jos teidän mieleenne on, että minä hautaan  ja kätken vainajani, niin kuulkaa minua ja taivuttakaa Efron, Sooharin  poika,</span> <span class="verse"><a name="9">9</a>antamaan minulle Makpelan luola, joka on hänen omansa ja on hänen  vainionsa perällä. Täydestä hinnasta hän antakoon sen minulle  perintöhaudaksi teidän keskuudessanne."</span> <span class="verse"><a name="10">10</a>Mutta Efron istui siellä heettiläisten joukossa. Ja Efron,  heettiläinen, vastasi Aabrahamille heettiläisten kuullen, kaikkien,  jotka kulkivat hänen kaupunkinsa portista, sanoen:</span> <span class="verse"><a name="11">11</a>"Ei, herrani, vaan kuule minua. Vainion minä lahjoitan sinulle ja  myöskin luolan, joka siinä on, minä lahjoitan sinulle; kansalaisteni  nähden minä sen sinulle lahjoitan. Hautaa vainajasi."</span> <span class="verse"><a name="12">12</a>Ja Aabraham kumarsi maan kansalle</span> <span class="verse"><a name="13">13</a>ja puhui Efronille, maan kansan kuullen, sanoen: "Jospa kuitenkin -  oi, kuule minua! Minä maksan vainion hinnan; ota se minulta ja anna  minun haudata siihen vainajani."</span> <span class="verse"><a name="14">14</a>Efron vastasi Aabrahamille, sanoen hänelle:</span> <span class="verse"><a name="15">15</a>"Herrani, kuule minua. Neljänsadan hopeasekelin maa, mitä se minulle  ja sinulle merkitsee? Hautaa vainajasi."</span> <span class="verse"><a name="16">16</a>Kuultuaan Efronin sanat Aabraham punnitsi Efronille sen rahasumman,  jonka tämä oli maininnut heettiläisten kuullen, neljäsataa hopeasekeliä,  kaupassa käypää.</span> <span class="verse"><a name="17">17</a>Niin Efronin vainio, joka on Makpelassa itään päin Mamresta, sekä  vainio että siellä oleva luola ynnä kaikki puut, jotka kasvoivat  vainiolla, koko sillä alueella,</span> <span class="verse"><a name="18">18</a>joutuivat Aabrahamin omaksi kaikkien heettiläisten nähden, jotka  kulkivat hänen kaupunkinsa portista.</span> <span class="verse"><a name="19">19</a>Senjälkeen Aabraham hautasi vaimonsa Saaran luolaan, joka on  Makpelan vainiolla, itään päin Mamresta, se on Hebronista, Kanaanin  maassa.</span> <span class="verse"><a name="20">20</a>Niin vainio ja siellä oleva luola siirtyi heettiläisiltä  Aabrahamille, perintöhaudaksi.</span> </p></div</div></div></body></html>