<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 16</strong></div><p><span class="verse"><a name="1">1</a>Saarai, Abramin vaimo, ei synnyttänyt hänelle lasta. Mutta Saarailla  oli egyptiläinen orjatar, jonka nimi oli Haagar.</span> <span class="verse"><a name="2">2</a>Ja Saarai sanoi Abramille: "Katso, Herra on sulkenut minut  synnyttämästä; yhdy siis minun orjattareeni, ehkä minä saisin lapsia  hänestä". Ja Abram kuuli Saaraita.</span> <span class="verse"><a name="3">3</a>Ja Saarai, Abramin vaimo, otti egyptiläisen orjattarensa Haagarin,  sitten kuin Abram oli asunut kymmenen vuotta Kanaanin maassa, ja antoi  hänet miehellensä Abramille vaimoksi.</span> <span class="verse"><a name="4">4</a>Ja hän yhtyi Haagariin, ja Haagar tuli raskaaksi. Kun hän huomasi  olevansa raskaana, tuli hänen emäntänsä halvaksi hänen silmissään.</span> <span class="verse"><a name="5">5</a>Silloin Saarai sanoi Abramille: "Minun kärsimäni vääryys kohdatkoon  sinua; minä annoin orjattareni sinun syliisi, mutta kun hän huomasi  olevansa raskaana, tulin minä halvaksi hänen silmissään. Herra  tuomitkoon meidän välillämme, minun ja sinun."</span> <span class="verse"><a name="6">6</a>Abram sanoi Saaraille: "Katso, orjattaresi on sinun vallassasi, tee  hänelle, mitä tahdot". Niin Saarai kuritti häntä, ja hän pakeni hänen  luotaan.</span> <span class="verse"><a name="7">7</a>Ja Herran enkeli tapasi hänet vesilähteeltä erämaassa, sen lähteen  luota, joka on Suurin tien varressa.</span> <span class="verse"><a name="8">8</a>Ja hän sanoi: "Haagar, Saarain orjatar, mistä tulet ja mihin menet?"  Hän vastasi: "Olen paossa emäntääni Saaraita".</span> <span class="verse"><a name="9">9</a>Ja Herran enkeli sanoi hänelle: "Palaa emäntäsi tykö ja nöyrry hänen  kätensä alle".</span> <span class="verse"><a name="10">10</a>Ja Herran enkeli sanoi hänelle: "Minä teen sinun jälkeläistesi luvun  niin suureksi, ettei heitä voida lukea heidän paljoutensa tähden".</span> <span class="verse"><a name="11">11</a>Vielä Herran enkeli puhui hänelle: "Katso, sinä olet raskaana ja  synnytät pojan ja kutsut hänet Ismaeliksi, sillä Herra on kuullut sinun  hätäsi.</span> <span class="verse"><a name="12">12</a>Hänestä tulee mies kuin villiaasi: hänen kätensä on kaikkia vastaan,  ja kaikkien käsi on häntä vastaan, ja hän on kaikkien veljiensä  niskassa."</span> <span class="verse"><a name="13">13</a>Ja Haagar nimitti Herraa, joka oli häntä puhutellut, nimellä: "Sinä  olet ilmestyksen Jumala". Sillä hän sanoi: "Olenko minä tässä  vilaukselta saanut nähdä hänet, joka minut näkee?"</span> <span class="verse"><a name="14">14</a>Sentähden kutsutaan kaivoa nimellä Lahai-Roin kaivo; se on Kaadeksen  ja Beredin välillä.</span> <span class="verse"><a name="15">15</a>Ja Haagar synnytti Abramille pojan, ja Abram antoi pojallensa, jonka  Haagar oli hänelle synnyttänyt, nimen Ismael.</span> <span class="verse"><a name="16">16</a>Ja Abram oli kahdeksankymmenen kuuden vuoden vanha, kun Haagar  synnytti hänelle Ismaelin.</span> </p></div</div></div></body></html>