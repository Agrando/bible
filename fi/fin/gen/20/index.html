<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 20</strong></div><p><span class="verse"><a name="1">1</a>Ja Aabraham siirtyi sieltä Etelämaahan ja asettui Kaadeksen ja Suurin  välimaille; ja hän asui jonkun aikaa Gerarissa.</span> <span class="verse"><a name="2">2</a>Ja Aabraham sanoi vaimostansa Saarasta: "Hän on minun sisareni". Niin  Abimelek, Gerarin kuningas, lähetti noutamaan Saaran luoksensa.</span> <span class="verse"><a name="3">3</a>Mutta Jumala tuli Abimelekin tykö yöllä unessa ja sanoi hänelle:  "Katso, sinun on kuoltava sen vaimon tähden, jonka olet ottanut, sillä  hän on toisen miehen aviovaimo".</span> <span class="verse"><a name="4">4</a>Mutta Abimelek ei ollut ryhtynyt häneen, ja hän sanoi: "Herra,  surmaatko syyttömänkin?</span> <span class="verse"><a name="5">5</a>Eikö hän itse sanonut minulle: 'Hän on minun sisareni'? Ja samoin  tämäkin sanoi: 'Hän on minun veljeni'. Olen tehnyt tämän vilpittömin  sydämin ja viattomin käsin."</span> <span class="verse"><a name="6">6</a>Ja Jumala sanoi hänelle unessa: "Niin, minä tiedän, että sinä teit  sen vilpittömin sydämin. Sentähden minä estinkin sinut tekemästä syntiä  minua vastaan enkä sallinut sinun kajota häneen.</span> <span class="verse"><a name="7">7</a>Niin anna nyt miehelle hänen vaimonsa takaisin, sillä hän on  profeetta, ja hän on rukoileva sinun puolestasi, että saisit elää.  Mutta jollet anna häntä takaisin, niin tiedä, että olet kuolemalla  kuoleva, sinä ja kaikki sinun omaisesi."</span> <span class="verse"><a name="8">8</a>Niin Abimelek nousi varhain aamulla ja kutsui kaikki palvelijansa ja  kertoi heille tämän kaiken; ja miehet olivat kovin peloissaan.</span> <span class="verse"><a name="9">9</a>Ja Abimelek kutsui Aabrahamin ja sanoi hänelle: "Mitä oletkaan meille  tehnyt! Mitä minä olen rikkonut sinua vastaan, koska olet saattanut  minut ja minun valtakuntani syypääksi näin suureen rikokseen? Sinä olet  tehnyt minulle, mitä ei sovi tehdä."</span> <span class="verse"><a name="10">10</a>Ja Abimelek sanoi vielä Aabrahamille: "Mikä oli tarkoituksesi, kun  tämän teit?"</span> <span class="verse"><a name="11">11</a>Aabraham vastasi: "Minä ajattelin näin: 'Tällä paikkakunnalla ei  varmaankaan peljätä Jumalaa; he surmaavat minut vaimoni tähden'.</span> <span class="verse"><a name="12">12</a>Ja hän onkin todella minun sisareni, isäni tytär, vaikkei olekaan  äitini tytär; ja niin hänestä tuli minun vaimoni.</span> <span class="verse"><a name="13">13</a>Mutta kun Jumala lähetti minut kulkemaan pois isäni kodista, sanoin  minä hänelle: 'Osoita minulle se rakkaus, että, mihin paikkaan ikinä  tulemmekin, sanot minusta: hän on minun veljeni'."</span> <span class="verse"><a name="14">14</a>Silloin Abimelek otti pikkukarjaa ja raavaskarjaa, palvelijoita ja  palvelijattaria ja antoi ne Aabrahamille. Ja hän lähetti hänelle  takaisin hänen vaimonsa Saaran.</span> <span class="verse"><a name="15">15</a>Ja Abimelek sanoi: "Katso, minun maani on avoinna edessäsi; asu,  missä mielesi tekee!"</span> <span class="verse"><a name="16">16</a>Ja Saaralle hän sanoi: "Katso, minä annan veljellesi tuhat sekeliä  hopeata. Olkoot ne sinulle hyvitykseksi kaikkien niiden edessä, jotka  sinun kanssasi ovat; niin olet kaikkien edessä todistettu viattomaksi."</span> <span class="verse"><a name="17">17</a>Mutta Aabraham rukoili Jumalaa, ja Jumala paransi Abimelekin ja  hänen vaimonsa ja hänen orjattarensa, niin että he synnyttivät lapsia.</span> <span class="verse"><a name="18">18</a>Sillä Herra oli sulkenut jokaisen kohdun Abimelekin huoneessa  Saaran, Aabrahamin vaimon, tähden.</span> </p></div</div></div></body></html>