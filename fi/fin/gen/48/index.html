<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 48</strong></div><p><span class="verse"><a name="1">1</a>Tämän jälkeen tuotiin Joosefille sana: "Katso, isäsi on sairaana". Ja  hän otti mukaansa molemmat poikansa, Manassen ja Efraimin.</span> <span class="verse"><a name="2">2</a>Ja Jaakobille ilmoitettiin ja sanottiin: "Katso, poikasi Joosef on  tullut sinun luoksesi". Niin Israel kokosi voimansa ja nousi istumaan  vuoteessaan.</span> <span class="verse"><a name="3">3</a>Ja Jaakob sanoi Joosefille: "Jumala, Kaikkivaltias, ilmestyi minulle  Luusissa Kanaanin maassa ja siunasi minut</span> <span class="verse"><a name="4">4</a>ja sanoi minulle: 'Katso, minä teen sinut hedelmälliseksi ja annan  sinun lisääntyä, annan tulla sinusta suuren kansojen joukon, ja minä  annan sinun jälkeläisillesi tämän maan ikuiseksi perintömaaksi'.</span> <span class="verse"><a name="5">5</a>Kaksi poikaasi, jotka ovat sinulle syntyneet Egyptin maassa,  ennenkuin minä tulin luoksesi Egyptiin, olkoot minun omani; Efraim ja  Manasse olkoot minun omani niinkuin Ruuben ja Simeon.</span> <span class="verse"><a name="6">6</a>Mutta ne lapsesi, jotka ovat syntyneet sinulle heidän jälkeensä,  olkoot sinun; nimitettäköön heitä veljiensä nimellä heidän  perintöosassaan.</span> <span class="verse"><a name="7">7</a>Palatessani Mesopotamiasta kuoli minulta Raakel matkalla Kanaanissa,  kun vielä oli jonkun verran matkaa Efrataan; ja minä hautasin hänet  siellä Efratan" - se on Beetlehemin - "tien varteen".</span> <span class="verse"><a name="8">8</a>Kun nyt Israel huomasi Joosefin pojat, kysyi hän: "Keitä nämä ovat?"</span> <span class="verse"><a name="9">9</a>Joosef vastasi isälleen: "Ne ovat minun poikani, jotka Jumala on  minulle täällä antanut". Hän sanoi: "Tuo heidät minun luokseni  siunatakseni heidät".</span> <span class="verse"><a name="10">10</a>Mutta Israelin silmät olivat vanhuudesta hämärät, niin ettei hän  voinut nähdä. Niin Joosef toi heidät hänen luokseen, ja hän suuteli  heitä ja syleili heitä.</span> <span class="verse"><a name="11">11</a>Ja Israel sanoi Joosefille: "En olisi uskonut saavani nähdä sinun  kasvojasi; ja katso, Jumala on suonut minun nähdä sinun  jälkeläisiäsikin".</span> <span class="verse"><a name="12">12</a>Ja Joosef otti heidät pois hänen polviltansa ja kumartui maahan  kasvoilleen.</span> <span class="verse"><a name="13">13</a>Sitten Joosef tarttui heihin molempiin, Efraimiin oikealla  kädellänsä, vasemmalla Israelista, ja Manasseen vasemmalla kädellänsä,  oikealla Israelista, ja toi heidät niin hänen eteensä.</span> <span class="verse"><a name="14">14</a>Mutta Israel ojensi oikean kätensä ja laski sen Efraimin pään  päälle, vaikka tämä oli nuorempi, ja vasemman kätensä Manassen pään  päälle; hän pani siis kätensä ristikkäin, sillä Manasse oli esikoinen.</span> <span class="verse"><a name="15">15</a>Ja hän siunasi Joosefin sanoen: "Jumala, jonka kasvojen edessä minun  isäni Aabraham ja Iisak ovat vaeltaneet, Jumala, joka on minua kainnut  syntymästäni hamaan tähän päivään asti,</span> <span class="verse"><a name="16">16</a>enkeli, joka on minut pelastanut kaikesta pahasta, siunatkoon näitä  nuorukaisia; heitä mainittaessa mainittakoon minun nimeni ja minun  isieni Aabrahamin ja Iisakin nimi, ja he lisääntykööt suuresti keskellä  maata".</span> <span class="verse"><a name="17">17</a>Mutta kun Joosef huomasi, että hänen isänsä laski oikean kätensä  Efraimin pään päälle, pani hän sen pahakseen ja tarttui isänsä käteen  siirtääkseen sen Efraimin pään päältä Manassen pään päälle.</span> <span class="verse"><a name="18">18</a>Ja Joosef sanoi isälleen: "Ei niin, isäni, sillä tämä on esikoinen;  pane oikea kätesi hänen päänsä päälle".</span> <span class="verse"><a name="19">19</a>Mutta hänen isänsä epäsi ja sanoi: "Kyllä tiedän, poikani, kyllä  tiedän; hänestäkin on tuleva kansa, hänkin on tuleva suureksi, mutta  hänen nuorempi veljensä on kuitenkin tuleva häntä suuremmaksi, ja hänen  jälkeläisistään on tuleva kansan paljous".</span> <span class="verse"><a name="20">20</a>Ja niin hän siunasi heidät sinä päivänä, sanoen: "Sinun nimelläsi  siunataan Israelissa, sanotaan: Jumala tehköön sinut Efraimin ja  Manassen kaltaiseksi". Niin hän asetti Efraimin Manassen edelle.</span> <span class="verse"><a name="21">21</a>Ja Israel sanoi Joosefille: "Katso, minä kuolen, mutta Jumala on  teidän kanssanne ja vie teidät takaisin isienne maahan.</span> <span class="verse"><a name="22">22</a>Ja lisäksi siihen, minkä veljesi saavat, minä annan sinulle  vuorenharjanteen, jonka olen miekallani ja jousellani ottanut  amorilaisilta."</span> </p></div</div></div></body></html>