<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 40</strong></div><p><span class="verse"><a name="1">1</a>Ja tapahtui jonkun ajan kuluttua, että Egyptin kuninkaan  juomanlaskija ja leipoja rikkoivat herraansa, Egyptin kuningasta,  vastaan.</span> <span class="verse"><a name="2">2</a>Ja farao vihastui näihin kahteen hoviherraansa, ylimmäiseen  juomanlaskijaan ja ylimmäiseen leipojaan,</span> <span class="verse"><a name="3">3</a>ja panetti heidät vankeuteen henkivartijain päämiehen taloon, samaan  vankilaan, jossa Joosef oli vankina.</span> <span class="verse"><a name="4">4</a>Ja henkivartijain päämies antoi heille Joosefin heitä palvelemaan.  Niin he olivat jonkun aikaa vankeudessa.</span> <span class="verse"><a name="5">5</a>Ollessaan vankilassa vangittuina he molemmat, Egyptin kuninkaan  juomanlaskija ja leipoja, näkivät samana yönä unta, kumpikin unensa, ja  kummankin unella oli oma selityksensä.</span> <span class="verse"><a name="6">6</a>Ja kun Joosef aamulla tuli heidän luokseen, huomasi hän heidät  alakuloisiksi.</span> <span class="verse"><a name="7">7</a>Silloin hän kysyi faraon hoviherroilta, jotka olivat hänen kanssansa  vankeudessa hänen isäntänsä talossa: "Miksi te olette tänään niin  murheellisen näköiset?"</span> <span class="verse"><a name="8">8</a>He vastasivat hänelle: "Olemme kumpikin nähneet unen, eikä ole niiden  selittäjää". Ja Joosef sanoi heille: "Unien selitykset ovat Jumalan;  kertokaa kuitenkin minulle".</span> <span class="verse"><a name="9">9</a>Niin ylimmäinen juomanlaskija kertoi unensa Joosefille ja sanoi  hänelle: "Minä näin unta, ja katso, minun edessäni oli viinipuu;</span> <span class="verse"><a name="10">10</a>viinipuussa oli kolme oksaa, ja samassa kun se alkoi versoa, sen  kukat puhkesivat ja marjat sen rypäleissä kypsyivät.</span> <span class="verse"><a name="11">11</a>Ja minulla oli faraon malja kädessäni, ja minä otin marjat ja  pusersin niistä mehun faraon maljaan ja annoin maljan faraon käteen."</span> <span class="verse"><a name="12">12</a>Ja Joosef sanoi hänelle: "Tämä on sen selitys: kolme oksaa merkitsee  kolmea päivää.</span> <span class="verse"><a name="13">13</a>Kolmen päivän kuluttua farao korottaa sinun pääsi ja asettaa sinut  jälleen virkaasi. Ja sinä annat faraon maljan hänen käteensä niinkuin  ennenkin, kun olit hänen juomanlaskijansa.</span> <span class="verse"><a name="14">14</a>Mutta muista minua, kun sinun hyvin käy, ja tee minulle laupeus  mainitsemalla minusta faraolle ja toimittamalla minut pois tästä  talosta.</span> <span class="verse"><a name="15">15</a>Sillä minut on varastettu hebrealaisten maasta, enkä minä ole  täälläkään tehnyt mitään, mistä minut olisi tullut panna tähän  vankikuoppaan."</span> <span class="verse"><a name="16">16</a>Kun ylimmäinen leipoja näki, että Joosef antoi hyvän selityksen,  sanoi hän hänelle: "Myöskin minä näin unen, ja katso, kolme  nisuleipäkoria oli minun pääni päällä.</span> <span class="verse"><a name="17">17</a>Ja ylimmässä korissa oli kaikenlaisia leivoksia faraon syötäväksi,  mutta linnut söivät ne korista, joka oli minun pääni päällä."</span> <span class="verse"><a name="18">18</a>Joosef vastasi ja sanoi: "Tämä on sen selitys: kolme koria merkitsee  kolmea päivää.</span> <span class="verse"><a name="19">19</a>Kolmen päivän kuluttua farao korottaa sinun pääsi ripustamalla sinut  hirsipuuhun, ja taivaan linnut syövät sinun lihasi."</span> <span class="verse"><a name="20">20</a>Kolmantena päivänä sen jälkeen, faraon syntymäpäivänä, tämä laittoi  pidot kaikille palvelijoilleen. Silloin hän korotti palvelijainsa  joukosta sekä ylimmäisen juomanlaskijan että ylimmäisen leipojan pään.</span> <span class="verse"><a name="21">21</a>Ylimmäisen juomanlaskijan hän asetti hänen entiseen juomanlaskijan  toimeensa, niin että hän sai antaa maljan faraon käteen;</span> <span class="verse"><a name="22">22</a>mutta ylimmäisen leipojan hän hirtätti, niinkuin Joosef oli heille  selityksessään sanonut.</span> <span class="verse"><a name="23">23</a>Mutta ylimmäinen juomanlaskija ei muistanut Joosefia, vaan unhotti  hänet.</span> </p></div</div></div></body></html>