<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 42</strong></div><p><span class="verse"><a name="1">1</a>Mutta kun Jaakob sai tietää, että Egyptissä oli viljaa, sanoi hän  pojillensa: "Mitä epäröitte?"</span> <span class="verse"><a name="2">2</a>Ja hän sanoi: "Katso, minä olen kuullut, että Egyptissä on viljaa.  Menkää sinne ja ostakaa meille sieltä viljaa, että pysyisimme hengissä  emmekä kuolisi."</span> <span class="verse"><a name="3">3</a>Niin kymmenen Joosefin veljeä lähti ostamaan viljaa Egyptistä.</span> <span class="verse"><a name="4">4</a>Mutta Benjaminia, Joosefin veljeä, Jaakob ei lähettänyt hänen  veljiensä mukana, sillä hän pelkäsi, että häntä kohtaisi jokin  onnettomuus.</span> <span class="verse"><a name="5">5</a>Niin Israelin pojat tulivat muiden tulijain mukana ostamaan viljaa,  sillä Kanaanin maassa oli nälänhätä.</span> <span class="verse"><a name="6">6</a>Mutta Joosef oli vallanpitäjänä maassa; hän myi viljaa kaikelle maan  kansalle. Niin Joosefin veljet tulivat ja kumartuivat hänen edessään  kasvoilleen maahan.</span> <span class="verse"><a name="7">7</a>Ja Joosef näki veljensä, ja hän tunsi heidät, mutta tekeytyi heille  vieraaksi, puhutteli heitä ankarasti ja kysyi heiltä: "Mistä te  tulette?" He vastasivat: "Kanaanin maasta tulemme, ostamaan  elintarpeita".</span> <span class="verse"><a name="8">8</a>Ja Joosef tunsi veljensä, mutta he eivät tunteneet häntä.</span> <span class="verse"><a name="9">9</a>Silloin Joosef muisti unet, jotka hän oli nähnyt heistä, ja sanoi  heille: "Te olette vakoojia; olette tulleet katsomaan, mistä maa olisi  avoin".</span> <span class="verse"><a name="10">10</a>He vastasivat hänelle: "Ei, herra; palvelijasi ovat tulleet ostamaan  elintarpeita.</span> <span class="verse"><a name="11">11</a>Me olemme kaikki saman miehen poikia, olemme rehellisiä miehiä;  palvelijasi eivät ole vakoojia."</span> <span class="verse"><a name="12">12</a>Mutta hän sanoi heille: "Ei ole niin, vaan te olette tulleet  katsomaan, mistä maa olisi avoin".</span> <span class="verse"><a name="13">13</a>He vastasivat: "Meitä, sinun palvelijoitasi, on kaksitoista  veljestä, saman miehen poikia Kanaanin maasta; nuorin on nyt kotona  isämme luona, ja yhtä ei enää ole".</span> <span class="verse"><a name="14">14</a>Joosef sanoi heille: "Niin on, kuin olen teille puhunut: te olette  vakoojia.</span> <span class="verse"><a name="15">15</a>Näin te tulette koeteltaviksi: niin totta kuin farao elää, te ette  pääse täältä lähtemään, ellei nuorin veljenne tule tänne.</span> <span class="verse"><a name="16">16</a>Lähettäkää yksi joukostanne noutamaan veljenne tänne, mutta teidän  muiden on jääminen tänne vangeiksi, että koeteltaisiin, oletteko  puhuneet totta; muuten, niin totta kuin farao elää, te olette vakoojia."</span> <span class="verse"><a name="17">17</a>Ja hän panetti heidät vankeuteen kolmeksi päiväksi.</span> <span class="verse"><a name="18">18</a>Mutta kolmantena päivänä Joosef sanoi heille: "Jos tahdotte elää,  niin tehkää näin, sillä minä olen Jumalaa pelkääväinen:</span> <span class="verse"><a name="19">19</a>jos olette rehellisiä miehiä, niin jääköön yksi teistä, veljeksistä,  vangiksi vankilaan, jossa teitä säilytettiin, mutta te muut menkää  viemään kotiin viljaa perheittenne nälänhätään.</span> <span class="verse"><a name="20">20</a>Ja tuokaa nuorin veljenne minun luokseni. Jos teidän puheenne siten  todeksi vahvistuu, niin vältätte kuoleman." Ja heidän täytyi tehdä niin.</span> <span class="verse"><a name="21">21</a>Mutta he sanoivat toinen toisellensa: "Totisesti, me olemme  syylliset sen tähden, mitä teimme veljellemme; sillä me näimme hänen  sielunsa tuskan, kun hän anoi meiltä armoa, emmekä kuulleet häntä.  Sentähden on meille tullut tämä tuska."</span> <span class="verse"><a name="22">22</a>Ruuben vastasi heille sanoen: "Enkö minä sanonut teille: 'Älkää  tehkö pahoin nuorukaista vastaan!' Mutta te ette kuulleet minua;  katsokaa, nyt kostetaan hänen verensä."</span> <span class="verse"><a name="23">23</a>Mutta he eivät tienneet, että Joosef ymmärsi heitä, sillä hän puhui  heille tulkin kautta.</span> <span class="verse"><a name="24">24</a>Ja hän kääntyi pois heistä ja itki. Sitten hän kääntyi taas heihin  päin ja puhui heidän kanssaan. Ja hän otti heidän joukostaan Simeonin ja  vangitutti hänet heidän nähtensä.</span> <span class="verse"><a name="25">25</a>Ja Joosef käski täyttää heidän säkkinsä viljalla ja panna jokaisen  rahat takaisin hänen säkkiinsä sekä antaa heille evästä matkalle. Ja  heille tehtiin niin.</span> <span class="verse"><a name="26">26</a>Ja he sälyttivät viljansa aasien selkään ja lähtivät sieltä.</span> <span class="verse"><a name="27">27</a>Kun sitten eräs heistä yöpaikassa avasi säkkinsä syöttääkseen  aasiansa, huomasi hän rahansa säkin suussa.</span> <span class="verse"><a name="28">28</a>Hän sanoi veljilleen: "Minulle on annettu rahani takaisin; katso, se  on minun säkissäni". Silloin heidän sydämensä vavahti, ja he katsoivat  säikähtyneinä toisiinsa sanoen: "Mitä Jumala on meille tehnyt?"</span> <span class="verse"><a name="29">29</a>Tultuansa isänsä Jaakobin luo Kanaanin maahan he ilmoittivat hänelle  kaikki, mitä heille oli tapahtunut, ja sanoivat:</span> <span class="verse"><a name="30">30</a>"Mies, joka on sen maan valtiaana, puhutteli meitä ankarasti ja  kohteli meitä, niinkuin olisimme olleet maata vakoilemassa.</span> <span class="verse"><a name="31">31</a>Mutta me sanoimme hänelle: 'Olemme rehellisiä miehiä emmekä mitään  vakoojia;</span> <span class="verse"><a name="32">32</a>meitä on kaksitoista veljestä, saman isän poikia; yhtä ei enää ole,  ja nuorin on nyt kotona isämme luona Kanaanin maassa'.</span> <span class="verse"><a name="33">33</a>Mutta mies, sen maan valtias, sanoi meille: 'Siitä minä saan tietää,  oletteko rehellisiä miehiä: jättäkää yksi veljistänne minun luokseni;  ottakaa sitten viljaa perheittenne nälänhätään.</span> <span class="verse"><a name="34">34</a>Ja menkää ja tuokaa nuorin veljenne luokseni, saadakseni tietää,  ettette ole vakoojia, vaan rehellisiä miehiä. Sitten minä annan teille  veljenne takaisin, ja te saatte vapaasti liikkua maassa'."</span> <span class="verse"><a name="35">35</a>Kun he sitten tyhjensivät säkkinsä, niin katso, kunkin rahakukkaro  oli hänen säkissään; ja nähdessään rahakukkaronsa he sekä heidän isänsä  peljästyivät.</span> <span class="verse"><a name="36">36</a>Ja heidän isänsä Jaakob sanoi heille: "Te teette minut  lapsettomaksi; Joosefia ei enää ole, Simeonia ei enää ole, ja  Benjamininkin te tahdotte viedä minulta; kaikki tämä kohtaa minua".</span> <span class="verse"><a name="37">37</a>Ruuben vastasi isälleen sanoen: "Saat surmata minun molemmat  poikani, jos en tuo häntä sinulle takaisin; anna hänet minun huostaani,  niin minä tuon hänet sinulle takaisin".</span> <span class="verse"><a name="38">38</a>Mutta hän sanoi: "Ei minun poikani saa lähteä teidän kanssanne,  sillä hänen veljensä on kuollut, ja hän on yksin jäljellä; jos  onnettomuus kohtaa häntä matkalla, jolle aiotte lähteä, niin te saatatte  minun harmaat hapseni vaipumaan murheella tuonelaan".</span> </p></div</div></div></body></html>