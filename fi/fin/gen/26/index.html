<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 26</strong></div><p><span class="verse"><a name="1">1</a>Mutta maahan tuli nälänhätä, toinen kuin se nälänhätä, joka oli ollut  aikaisemmin, Aabrahamin päivinä. Silloin Iisak meni Abimelekin,  filistealaisten kuninkaan, luo Gerariin.</span> <span class="verse"><a name="2">2</a>Ja Herra ilmestyi hänelle ja sanoi: "Älä mene Egyptiin, vaan jää  asumaan maahan, jonka minä sinulle sanon.</span> <span class="verse"><a name="3">3</a>Oleskele muukalaisena tässä maassa, ja minä olen sinun kanssasi ja  siunaan sinua. Sillä sinulle ja sinun jälkeläisillesi minä annan kaikki  nämä maat ja pidän valan, jonka minä olen vannonut sinun isällesi  Aabrahamille.</span> <span class="verse"><a name="4">4</a>Ja minä teen sinun jälkeläistesi luvun paljoksi kuin taivaan tähdet  ja annan jälkeläisillesi kaikki nämä maat, ja sinun siemenessäsi tulevat  siunatuiksi kaikki kansakunnat maan päällä,</span> <span class="verse"><a name="5">5</a>sentähden että Aabraham kuuli minua ja noudatti, mitä minä  noudatettavaksi annoin, minun käskyjäni, säädöksiäni ja opetuksiani."</span> <span class="verse"><a name="6">6</a>Niin Iisak asettui Gerariin.</span> <span class="verse"><a name="7">7</a>Ja kun sen paikkakunnan miehet kysyivät hänen vaimostansa, sanoi hän:  "Hän on minun sisareni". Hän näet pelkäsi sanoa: "Hän on minun vaimoni",  sillä hän ajatteli: "Nuo miehet voivat tappaa minut Rebekan tähden,  sillä hän on näöltään kaunis".</span> <span class="verse"><a name="8">8</a>Kun hän oli viipynyt siellä jonkun aikaa, niin tapahtui, että  Abimelek, filistealaisten kuningas, kerran katsellessaan ulos akkunasta  näki Iisakin hyväilevän vaimoansa.</span> <span class="verse"><a name="9">9</a>Niin Abimelek kutsutti Iisakin ja sanoi: "Katso, hänhän on sinun  vaimosi! Miksi olet sanonut: 'Hän on minun sisareni'?" Iisak vastasi  hänelle: "Minä ajattelin, että minut muuten ehkä tapetaan hänen  tähtensä".</span> <span class="verse"><a name="10">10</a>Abimelek sanoi: "Mitä oletkaan meille tehnyt! Kuinka helposti  olisikaan voinut tapahtua, että joku kansasta olisi maannut sinun  vaimosi kanssa, ja niin sinä olisit saattanut meidät syyhyn!"</span> <span class="verse"><a name="11">11</a>Ja Abimelek antoi käskyn kaikelle kansalle, sanoen: "Joka koskee  tähän mieheen tai hänen vaimoonsa, se on kuolemalla rangaistava".</span> <span class="verse"><a name="12">12</a>Ja Iisak kylvi siinä maassa ja sai sinä vuonna satakertaisesti,  sillä Herra siunasi häntä.</span> <span class="verse"><a name="13">13</a>Ja hän rikastui ja hyötyi hyötymistään, kunnes hänestä tuli hyvin  rikas.</span> <span class="verse"><a name="14">14</a>Ja hänellä oli laumoittain sekä pikkukarjaa että raavaskarjaa ja  paljon palvelijoita, niin että filistealaiset alkoivat kadehtia häntä.</span> <span class="verse"><a name="15">15</a>Ja filistealaiset tukkivat kaikki ne kaivot, jotka hänen isänsä  palvelijat olivat kaivaneet hänen isänsä Aabrahamin päivinä, ja  täyttivät ne mullalla.</span> <span class="verse"><a name="16">16</a>Silloin Abimelek sanoi Iisakille: "Mene pois luotamme, sillä sinä  olet tullut paljon väkevämmäksi meitä".</span> <span class="verse"><a name="17">17</a>Niin Iisak lähti sieltä ja leiriytyi Gerarin laaksoon ja asui  siellä.</span> <span class="verse"><a name="18">18</a>Ja Iisak kaivatti uudelleen auki ne vesikaivot, jotka hänen isänsä  Aabrahamin päivinä olivat kaivetut, mutta jotka filistealaiset olivat  Aabrahamin kuoltua tukkineet, ja antoi niille jälleen ne nimet, jotka  hänen isänsä oli niille antanut.</span> <span class="verse"><a name="19">19</a>Ja Iisakin palvelijat kaivoivat laaksossa ja löysivät sieltä kaivon,  jossa oli juoksevaa vettä.</span> <span class="verse"><a name="20">20</a>Mutta Gerarin paimenet alkoivat riidellä Iisakin paimenten kanssa,  sanoen: "Vesi on meidän". Niin hän kutsui kaivon Eesekiksi, koska he  olivat riidelleet hänen kanssaan.</span> <span class="verse"><a name="21">21</a>Senjälkeen he kaivoivat toisen kaivon ja joutuivat riitaan siitäkin;  niin hän antoi sille nimen Sitna.</span> <span class="verse"><a name="22">22</a>Sitten hän muutti sieltä pois ja kaivoi vielä yhden kaivon.  Siitä  ei syntynyt riitaa. Sentähden hän nimitti sen Rehobotiksi ja sanoi: "Nyt  Herra on antanut meille tilaa, niin että voimme lisääntyä maassa".</span> <span class="verse"><a name="23">23</a>Sieltä hän meni Beersebaan.</span> <span class="verse"><a name="24">24</a>Ja Herra ilmestyi hänelle sinä yönä ja sanoi: "Minä olen sinun isäsi  Aabrahamin Jumala; älä pelkää, sillä minä olen sinun kanssasi ja siunaan  sinua ja teen sinun jälkeläistesi luvun suureksi palvelijani Aabrahamin  tähden".</span> <span class="verse"><a name="25">25</a>Silloin hän rakensi sinne alttarin, huusi avuksi Herran nimeä ja  pystytti sinne telttansa. Ja Iisakin palvelijat kaivoivat siihen kaivon.</span> <span class="verse"><a name="26">26</a>Niin Abimelek lähti hänen luokseen Gerarista ystävänsä Ahusatin ja  sotapäällikkönsä Piikolin seuraamana.</span> <span class="verse"><a name="27">27</a>Mutta Iisak sanoi heille: "Minkätähden tulette minun luokseni,  vaikka olette minulle vihamieliset ja karkoititte minut luotanne?"</span> <span class="verse"><a name="28">28</a>He vastasivat: "Me olemme selvästi nähneet, että Herra on sinun  kanssasi. Sentähden ajattelimme: 'Olkoon sinun ja meidän välillämme  valallinen sopimus; me tahdomme tehdä sinun kanssasi liiton,</span> <span class="verse"><a name="29">29</a>ettet tee meille mitään pahaa, niinkuin emme mekään ole sinuun  koskeneet, vaan olemme tehneet sinulle ainoastaan hyvää ja sallineet  sinun lähteä rauhassa'. Sinä olet nyt Herran siunattu."</span> <span class="verse"><a name="30">30</a>Silloin hän laittoi heille pidot, ja he söivät ja joivat.</span> <span class="verse"><a name="31">31</a>Varhain seuraavana aamuna he vannoivat valan toisillensa; senjälkeen  Iisak päästi heidät menemään, ja he lähtivät hänen luotaan rauhassa.</span> <span class="verse"><a name="32">32</a>Samana päivänä Iisakin palvelijat tulivat ja kertoivat hänelle  kaivosta, jonka olivat kaivaneet, sanoen hänelle:</span> <span class="verse"><a name="33">33</a>"Me löysimme vettä". Ja hän antoi sille nimen Siba. Sentähden on  kaupungin nimi vielä tänäkin päivänä Beerseba.</span> <span class="verse"><a name="34">34</a>Kun Eesau oli neljänkymmenen vuoden vanha, otti hän vaimoikseen  Jehuditin, heettiläisen Beerin tyttären, ja Baasematin, heettiläisen  Eelonin tyttären.</span> <span class="verse"><a name="35">35</a>Näistä tuli Iisakille ja Rebekalle katkera suru.</span> </p></div</div></div></body></html>