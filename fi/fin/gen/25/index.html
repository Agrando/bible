<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 25</strong></div><p><span class="verse"><a name="1">1</a>Ja Aabraham otti vielä vaimon, ja hänen nimensä oli Ketura.</span> <span class="verse"><a name="2">2</a>Ja hän synnytti hänelle Simranin ja Joksanin, Medanin ja Midianin,  Jisbakin ja Suuahin.</span> <span class="verse"><a name="3">3</a>Mutta Joksanille syntyi Seba ja Dedan. Dedanin jälkeläisiä olivat:  assurilaiset, letusilaiset ja leummilaiset.</span> <span class="verse"><a name="4">4</a>Ja Midianin pojat olivat Eefa, Eefer, Hanok, Abida ja Eldaa.  Kaikki  nämä ovat Keturan jälkeläisiä.</span> <span class="verse"><a name="5">5</a>Ja Aabraham antoi kaiken omaisuutensa Iisakille.</span> <span class="verse"><a name="6">6</a>Mutta sivuvaimojensa pojille Aabraham antoi lahjoja; ja hän lähetti  heidät vielä eläessänsä pois poikansa Iisakin luota itään päin,  Itäiselle maalle.</span> <span class="verse"><a name="7">7</a>Tämä on Aabrahamin elinvuosien luku: sata seitsemänkymmentä viisi  vuotta.</span> <span class="verse"><a name="8">8</a>Ja Aabraham vaipui kuolemaan korkeassa iässä, vanhana ja elämästä  kyllänsä saaneena, ja tuli otetuksi heimonsa tykö.</span> <span class="verse"><a name="9">9</a>Ja hänen poikansa Iisak ja Ismael hautasivat hänet Makpelan luolaan,  heettiläisen Efronin, Sooharin pojan, vainiolle, joka on itään päin  Mamresta,</span> <span class="verse"><a name="10">10</a>sille vainiolle, jonka Aabraham oli ostanut heettiläisiltä; siihen  haudattiin Aabraham ja hänen vaimonsa Saara.</span> <span class="verse"><a name="11">11</a>Ja Aabrahamin kuoltua Jumala siunasi hänen poikaansa Iisakia.  Ja  Iisak asui Lahai-Roin kaivon tienoilla.</span> <span class="verse"><a name="12">12</a>Ja tämä on kertomus Ismaelin suvusta, Aabrahamin pojan, jonka Saaran  egyptiläinen orjatar Haagar synnytti Aabrahamille.</span> <span class="verse"><a name="13">13</a>Nämä ovat Ismaelin poikien nimet heidän nimiensä ja polveutumisensa  mukaan: Nebajot, Ismaelin esikoinen, Keedar, Adbeel, Mibsam,</span> <span class="verse"><a name="14">14</a>Misma, Duuma, Massa,</span> <span class="verse"><a name="15">15</a>Hadad, Teema, Jetur, Naafis ja Keedma.</span> <span class="verse"><a name="16">16</a>Nämä ovat Ismaelin pojat ja nämä heidän nimensä heidän kyliensä ja  leiripaikkojensa mukaan, kaksitoista ruhtinasta heimokuntineen.</span> <span class="verse"><a name="17">17</a>Ja tämä on Ismaelin elinvuosien luku: sata kolmekymmentä seitsemän  vuotta; ja hän vaipui kuolemaan ja tuli otetuksi heimonsa tykö.</span> <span class="verse"><a name="18">18</a>Ja he asuivat Havilasta aina Suuriin asti, joka on Egyptistä itään  päin Assyriaan mentäessä. Hän kävi kaikkien veljiensä kimppuun.</span> <span class="verse"><a name="19">19</a>Ja tämä on kertomus Iisakin, Aabrahamin pojan, suvusta.  Aabrahamille syntyi Iisak.</span> <span class="verse"><a name="20">20</a>Ja Iisak oli neljänkymmenen vuoden vanha, kun hän otti vaimokseen  Rebekan, joka oli aramilaisen Betuelin tytär Mesopotamiasta ja  aramilaisen Laabanin sisar.</span> <span class="verse"><a name="21">21</a>Ja Iisak rukoili Herraa vaimonsa puolesta, sillä tämä oli  hedelmätön. Ja Herra kuuli hänen rukouksensa, ja hänen vaimonsa Rebekka  tuli raskaaksi.</span> <span class="verse"><a name="22">22</a>Ja lapset sysäsivät toisiaan hänen kohdussansa. Niin hän sanoi: "Jos  näin käy, minkätähden minä elän?" Ja hän meni kysymään Herralta.</span> <span class="verse"><a name="23">23</a>Ja Herra sanoi hänelle: "Kaksi kansaa on sinun kohdussasi, kaksi  heimoa erkanee sinun ruumiistasi, toinen heimo on toista voimakkaampi,  vanhempi palvelee nuorempaa".</span> <span class="verse"><a name="24">24</a>Kun hänen synnyttämisensä aika oli tullut, katso, hänen kohdussaan  oli kaksoiset.</span> <span class="verse"><a name="25">25</a>Joka ensiksi tuli hänen kohdustaan, oli ruskea ja yliyltään niinkuin  karvainen vaippa; sentähden pantiin hänelle nimeksi Eesau.</span> <span class="verse"><a name="26">26</a>Senjälkeen tuli ulos hänen veljensä, ja hän piti kädellään Eesaun  kantapäästä. Ja hänelle pantiin nimeksi Jaakob. Iisak oli kuudenkymmenen  vuoden vanha heidän syntyessänsä.</span> <span class="verse"><a name="27">27</a>Ja pojat kasvoivat suuriksi, ja Eesausta tuli taitava metsästäjä,  aron mies; Jaakob sitä vastoin oli hiljainen mies, joka pysyi kotosalla.</span> <span class="verse"><a name="28">28</a>Iisak rakasti enemmän Eesauta, sillä hän söi mielellänsä  metsänriistaa, mutta Rebekka rakasti enemmän Jaakobia.</span> <span class="verse"><a name="29">29</a>Kerran, kun Jaakob oli keittänyt itselleen keiton, tuli Eesau  kedolta nälästä nääntyneenä.</span> <span class="verse"><a name="30">30</a>Ja Eesau sanoi Jaakobille: "Anna minun särpiä tuota ruskeata, tuota  ruskeata keittoa, sillä minä olen nälästä nääntynyt".  Sentähden hän sai  nimen Edom.</span> <span class="verse"><a name="31">31</a>Mutta Jaakob sanoi: "Myy minulle ensin esikoisuutesi".</span> <span class="verse"><a name="32">32</a>Eesau vastasi: "Katso, minä kuolen kuitenkin, mitä minä  esikoisuudellani teen?"</span> <span class="verse"><a name="33">33</a>Jaakob sanoi: "Vanno minulle ensin". Ja hän vannoi hänelle ja myi  esikoisuutensa Jaakobille.</span> <span class="verse"><a name="34">34</a>Ja Jaakob antoi Eesaulle leipää ja hernekeittoa. Ja hän söi ja joi,  nousi ja meni matkoihinsa. Niin halpana Eesau piti esikoisuutensa.</span> </p></div</div></div></body></html>