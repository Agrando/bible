<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 17</strong></div><p><span class="verse"><a name="1">1</a>Kun Abram oli yhdeksänkymmenen yhdeksän vuoden vanha, ilmestyi Herra  hänelle ja sanoi hänelle: "Minä olen Jumala, Kaikkivaltias; vaella minun  edessäni ja ole nuhteeton.</span> <span class="verse"><a name="2">2</a>Ja minä teen liittoni meidän välillemme, minun ja sinun, ja lisään  sinut ylen runsaasti."</span> <span class="verse"><a name="3">3</a>Ja Abram lankesi kasvoilleen, ja Jumala puhui hänelle sanoen:</span> <span class="verse"><a name="4">4</a>"Katso, tämä on minun liittoni sinun kanssasi: sinusta tulee kansojen  paljouden isä.</span> <span class="verse"><a name="5">5</a>Niin älköön sinua enää kutsuttako Abramiksi, vaan nimesi olkoon  Aabraham, sillä minä teen sinusta kansojen paljouden isän.</span> <span class="verse"><a name="6">6</a>Minä teen sinut sangen hedelmälliseksi ja annan sinusta tulla  kansoja, ja sinusta on polveutuva kuninkaita.</span> <span class="verse"><a name="7">7</a>Ja minä teen liiton sinun kanssasi ja sinun jälkeläistesi kanssa,  sukupolvesta sukupolveen, iankaikkisen liiton, ollakseni sinun ja sinun  jälkeläistesi Jumala,</span> <span class="verse"><a name="8">8</a>ja minä annan sinulle ja sinun jälkeläisillesi sen maan, jossa sinä  muukalaisena asut, koko Kanaanin maan, ikuiseksi omaisuudeksi; ja minä  olen heidän Jumalansa."</span> <span class="verse"><a name="9">9</a>Ja Jumala sanoi Aabrahamille: "Mutta sinä pidä minun liittoni, sinä  ja sinun jälkeläisesi, sukupolvesta sukupolveen.</span> <span class="verse"><a name="10">10</a>Ja tämä on minun liittoni sinun ja sinun jälkeläistesi kanssa;  pitäkää se: ympärileikatkaa jokainen miehenpuoli keskuudessanne.</span> <span class="verse"><a name="11">11</a>Ympärileikatkaa esinahkanne liha, ja se olkoon liiton merkki meidän  välillämme, minun ja teidän.</span> <span class="verse"><a name="12">12</a>Sukupolvesta sukupolveen ympärileikattakoon jokainen poikalapsi  teidän keskuudessanne kahdeksan päivän vanhana, niin hyvin kotona  syntynyt palvelija kuin muukalaiselta, keneltä tahansa, rahalla ostettu,  joka ei ole sinun jälkeläisiäsi.</span> <span class="verse"><a name="13">13</a>Ympärileikattakoon sekä kotonasi syntynyt että rahalla ostamasi; ja  niin minun liittoni on oleva merkitty teidän lihaanne iankaikkiseksi  liitoksi.</span> <span class="verse"><a name="14">14</a>Mutta ympärileikkaamaton miehenpuoli, jonka esinahan liha ei ole  ympärileikattu, hävitettäköön kansastansa; hän on rikkonut minun  liittoni."</span> <span class="verse"><a name="15">15</a>Ja Jumala sanoi Aabrahamille: "Älä kutsu vaimoasi Saaraita enää  Saaraiksi, vaan Saara olkoon hänen nimensä.</span> <span class="verse"><a name="16">16</a>Ja minä siunaan häntä ja annan hänestäkin sinulle pojan; niin, minä  siunaan häntä, ja hänestä tulee kansakuntia, polveutuu kansojen  kuninkaita."</span> <span class="verse"><a name="17">17</a>Aabraham lankesi kasvoillensa ja naurahti, sillä hän ajatteli  sydämessään: "Voiko satavuotiaalle syntyä poika, ja voiko Saara, joka on  yhdeksänkymmenen vuoden vanha, vielä synnyttää?"</span> <span class="verse"><a name="18">18</a>Ja Aabraham sanoi Jumalalle: "Kunpa edes Ismael saisi elää sinun  edessäsi!"</span> <span class="verse"><a name="19">19</a>Niin Jumala sanoi: "Totisesti, sinun vaimosi Saara synnyttää sinulle  pojan, ja sinun on pantava hänen nimekseen Iisak, ja minä teen liittoni  hänen kanssaan iankaikkiseksi liitoksi hänen jälkeläisillensä.</span> <span class="verse"><a name="20">20</a>Mutta myös Ismaelista minä olen kuullut sinun rukouksesi; katso,  minä siunaan häntä ja teen hänet hedelmälliseksi ja annan hänen  lisääntyä ylen runsaasti. Hänestä on polveutuva kaksitoista ruhtinasta,  ja minä teen hänestä suuren kansan.</span> <span class="verse"><a name="21">21</a>Mutta liittoni minä teen Iisakin kanssa, jonka Saara sinulle  synnyttää tähän aikaan tulevana vuonna."</span> <span class="verse"><a name="22">22</a>Kun Jumala oli lakannut puhumasta Aabrahamin kanssa, kohosi hän ylös  hänen luotansa.</span> <span class="verse"><a name="23">23</a>Ja Aabraham otti poikansa Ismaelin sekä kaikki kotona syntyneet ja  kaikki rahalla ostamansa palvelijat, kaikki Aabrahamin perheen  miehenpuolet, ja ympärileikkasi sinä samana päivänä heidän esinahkansa  lihan, niinkuin Jumala oli hänelle sanonut.</span> <span class="verse"><a name="24">24</a>Aabraham oli yhdeksänkymmenen yhdeksän vuoden vanha, kun hänen  esinahkansa liha ympärileikattiin.</span> <span class="verse"><a name="25">25</a>Ja hänen poikansa Ismael oli kolmentoista vuoden vanha, kun hänen  esinahkansa liha ympärileikattiin.</span> <span class="verse"><a name="26">26</a>Aabraham ja hänen poikansa Ismael ympärileikattiin sinä samana  päivänä;</span> <span class="verse"><a name="27">27</a>ja kaikki hänen perheensä miehet, sekä kotona syntyneet että  muukalaisilta rahalla ostetut, ympärileikattiin hänen kanssaan.</span> </p></div</div></div></body></html>