<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 3</strong></div><p><span class="verse"><a name="1">1</a>Mutta käärme oli kavalin kaikista kedon eläimistä, jotka Herra Jumala  oli tehnyt; ja se sanoi vaimolle: "Onko Jumala todellakin sanonut:  'Älkää syökö kaikista paratiisin puista'?"</span> <span class="verse"><a name="2">2</a>Niin vaimo vastasi käärmeelle: "Me saamme syödä muiden puiden  hedelmiä paratiisissa,</span> <span class="verse"><a name="3">3</a>mutta sen puun hedelmästä, joka on keskellä paratiisia, on Jumala  sanonut: 'Älkää syökö siitä älkääkä koskeko siihen, ettette kuolisi'."</span> <span class="verse"><a name="4">4</a>Niin käärme sanoi vaimolle: "Ette suinkaan kuole;</span> <span class="verse"><a name="5">5</a>vaan Jumala tietää, että sinä päivänä, jona te siitä syötte,  aukenevat teidän silmänne, ja te tulette niinkuin Jumala tietämään hyvän  ja pahan".</span> <span class="verse"><a name="6">6</a>Ja vaimo näki, että siitä puusta oli hyvä syödä ja että se oli ihana  katsella ja suloinen puu antamaan ymmärrystä; ja hän otti sen hedelmästä  ja söi ja antoi myös miehellensä, joka oli hänen kanssansa, ja hänkin  söi.</span> <span class="verse"><a name="7">7</a>Silloin aukenivat heidän molempain silmät, ja he huomasivat olevansa  alasti; ja he sitoivat yhteen viikunapuun lehtiä ja tekivät itselleen  vyöverhot.</span> <span class="verse"><a name="8">8</a>Ja he kuulivat, kuinka Herra Jumala käyskenteli paratiisissa illan  viileydessä. Ja mies vaimoineen lymysi Herran Jumalan kasvojen edestä  paratiisin puiden sekaan.</span> <span class="verse"><a name="9">9</a>Mutta Herra Jumala huusi miestä ja sanoi hänelle: "Missä olet?"</span> <span class="verse"><a name="10">10</a>Hän vastasi: "Minä kuulin sinun askeleesi paratiisissa ja pelkäsin,  sillä minä olen alasti, ja sentähden minä lymysin".</span> <span class="verse"><a name="11">11</a>Ja hän sanoi: "Kuka sinulle ilmoitti, että olet alasti? Etkö syönyt  siitä puusta, josta minä kielsin sinua syömästä?"</span> <span class="verse"><a name="12">12</a>Mies vastasi: "Vaimo, jonka annoit olemaan minun kanssani, antoi  minulle siitä puusta, ja minä söin".</span> <span class="verse"><a name="13">13</a>Niin Herra Jumala sanoi vaimolle: "Mitäs olet tehnyt?" Vaimo  vastasi: "Käärme petti minut, ja minä söin".</span> <span class="verse"><a name="14">14</a>Ja Herra Jumala sanoi käärmeelle: "Koska tämän teit, kirottu ole  sinä kaikkien karjaeläinten ja kaikkien metsän eläinten joukossa.  Vatsallasi sinun pitää käymän ja tomua syömän koko elinaikasi.</span> <span class="verse"><a name="15">15</a>Ja minä panen vainon sinun ja vaimon välille ja sinun siemenesi ja  hänen siemenensä välille; se on polkeva rikki sinun pääsi, ja sinä olet  pistävä sitä kantapäähän."</span> <span class="verse"><a name="16">16</a>Ja vaimolle hän sanoi: "Minä teen suuriksi sinun raskautesi vaivat,  kivulla sinun pitää synnyttämän lapsia; mutta mieheesi on sinun halusi  oleva, ja hän on sinua vallitseva".</span> <span class="verse"><a name="17">17</a>Ja Aadamille hän sanoi: "Koska kuulit vaimoasi ja söit puusta, josta  minä kielsin sinua sanoen: 'Älä syö siitä', niin kirottu olkoon maa  sinun tähtesi. Vaivaa nähden sinun pitää elättämän itseäsi siitä koko  elinaikasi;</span> <span class="verse"><a name="18">18</a>orjantappuroita ja ohdakkeita se on kasvava sinulle, ja kedon  ruohoja sinun on syötävä.</span> <span class="verse"><a name="19">19</a>Otsasi hiessä sinun pitää syömän leipäsi, kunnes tulet maaksi  jälleen, sillä siitä sinä olet otettu. Sillä maasta sinä olet, ja maaksi  pitää sinun jälleen tuleman."</span> <span class="verse"><a name="20">20</a>Ja mies antoi vaimolleen nimen Eeva, sillä hänestä tuli kaiken  elävän äiti.</span> <span class="verse"><a name="21">21</a>Ja Herra Jumala teki Aadamille ja hänen vaimollensa puvut nahasta ja  puki ne heidän yllensä.</span> <span class="verse"><a name="22">22</a>Ja Herra Jumala sanoi: "Katso, ihminen on tullut sellaiseksi kuin  joku meistä, niin että hän tietää hyvän ja pahan. Kun ei hän nyt vain  ojentaisi kättänsä ja ottaisi myös elämän puusta ja söisi ja eläisi  iankaikkisesti!"</span> <span class="verse"><a name="23">23</a>Niin Herra Jumala ajoi hänet pois Eedenin paratiisista viljelemään  maata, josta hän oli otettu.</span> <span class="verse"><a name="24">24</a>Ja hän karkoitti ihmisen ja asetti Eedenin paratiisin itäpuolelle  kerubit ynnä välkkyvän, leimuavan miekan vartioitsemaan elämän puun  tietä.</span> </p></div</div></div></body></html>