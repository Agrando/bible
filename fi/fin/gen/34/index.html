<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 34</strong></div><p><span class="verse"><a name="1">1</a>Ja Diina, Leean tytär, jonka hän oli synnyttänyt Jaakobille, meni  tapaamaan sen maan tyttäriä.</span> <span class="verse"><a name="2">2</a>Ja Sikem, joka oli hivviläisen Hamorin, sen maan ruhtinaan, poika,  näki hänet, otti hänet luokseen, makasi hänen kanssaan ja teki hänelle  väkivaltaa.</span> <span class="verse"><a name="3">3</a>Ja hänen sydämensä kiintyi Diinaan, Jaakobin tyttäreen, ja hän  rakasti tyttöä ja viihdytteli häntä.</span> <span class="verse"><a name="4">4</a>Ja Sikem puhui isällensä Hamorille sanoen: "Hanki minulle tämä tyttö  vaimoksi".</span> <span class="verse"><a name="5">5</a>Ja Jaakob oli saanut kuulla, että Sikem oli raiskannut hänen  tyttärensä Diinan; mutta kun hänen poikansa olivat hänen laumansa kanssa  kedolla, oli Jaakob vaiti siksi, kunnes he palasivat.</span> <span class="verse"><a name="6">6</a>Ja Hamor, Sikemin isä, meni Jaakobin luo puhuttelemaan häntä.</span> <span class="verse"><a name="7">7</a>Ja Jaakobin pojat tulivat kedolta. Kuultuaan, mitä oli tapahtunut,  miehet sydäntyivät ja vihastuivat kovin siitä, että hän oli tehnyt  häpeällisen teon Israelissa, kun oli maannut Jaakobin tyttären; sillä  semmoista ei saa tehdä.</span> <span class="verse"><a name="8">8</a>Niin Hamor puhui heille sanoen: "Poikani Sikemin sydän on mielistynyt  teidän sisareenne; antakaa hänet hänelle vaimoksi.</span> <span class="verse"><a name="9">9</a>Lankoutukaa meidän kanssamme, antakaa te tyttäriänne meille, ja  ottakaa te itsellenne meidän tyttäriämme,</span> <span class="verse"><a name="10">10</a>ja jääkää asumaan meidän luoksemme. Maa on oleva teille avoinna,  asukaa siinä ja kierrelkää siinä ja asettukaa sinne."</span> <span class="verse"><a name="11">11</a>Ja Sikem sanoi tytön isälle ja veljille: "Suokaa minun saada armo  silmienne edessä, ja mitä te vaaditte minulta, sen minä annan.</span> <span class="verse"><a name="12">12</a>Vaatikaa minulta kuinka suuri morsiamen hinta ja kuinka suuret  antimet tahansa: minä annan, mitä te minulta vaaditte. Antakaa minulle  vain se tyttö vaimoksi."</span> <span class="verse"><a name="13">13</a>Mutta Jaakobin pojat vastasivat Sikemille ja hänen isällensä  Hamorille puhuen petollisesti, sentähden että hän oli raiskannut heidän  sisarensa Diinan;</span> <span class="verse"><a name="14">14</a>he sanoivat heille: "Emme voi tehdä sitä, että antaisimme sisaremme  ympärileikkaamattomalle miehelle, sillä se olisi meistä häpeällistä.</span> <span class="verse"><a name="15">15</a>Me suostumme ainoastaan sillä ehdolla, että te tulette meidän  kaltaisiksemme, niin että kaikki miehenpuolenne ympärileikataan.</span> <span class="verse"><a name="16">16</a>Silloin me annamme omia tyttäriämme teille ja otamme itsellemme  teidän tyttäriänne, ja me asetumme teidän luoksenne ja tulemme yhdeksi  kansaksi.</span> <span class="verse"><a name="17">17</a>Mutta jos te ette kuule meitä ettekä ympärileikkauta itseänne, niin  me otamme sisaremme ja menemme tiehemme."</span> <span class="verse"><a name="18">18</a>Ja heidän puheensa kelpasi Hamorille ja Sikemille, Hamorin pojalle.</span> <span class="verse"><a name="19">19</a>Eikä nuori mies viivytellyt niin tekemästä, sillä hän oli mieltynyt  Jaakobin tyttäreen; ja hän oli suuremmassa arvossa kuin kukaan muu hänen  isänsä perheessä.</span> <span class="verse"><a name="20">20</a>Niin menivät Hamor ja hänen poikansa Sikem kaupunkinsa porttiin ja  puhuivat kaupunkinsa miehille sanoen:</span> <span class="verse"><a name="21">21</a>"Näillä miehillä on rauha mielessä meitä kohtaan; antakaamme heidän  siis asettua tähän maahan ja kierrellä siinä, onhan maa tilava heillekin  joka suuntaan. Ottakaamme me heidän tyttäriänsä vaimoiksemme, ja  antakaamme me tyttäriämme heille.</span> <span class="verse"><a name="22">22</a>Mutta ainoastaan sillä ehdolla miehet suostuvat asettumaan meidän  luoksemme, tullaksensa meidän kanssamme yhdeksi kansaksi, että kaikki  miehenpuolemme ympärileikataan, niinkuin he itsekin ovat ympärileikatut.</span> <span class="verse"><a name="23">23</a>Tulevathan silloin heidän karjansa ja tavaransa ja kaikki heidän  juhtansa meidän omiksemme. Suostukaamme siis, niin he asettuvat  luoksemme."</span> <span class="verse"><a name="24">24</a>Ja he kuulivat Hamoria ja hänen poikaansa Sikemiä; kaikki, jotka  kulkivat hänen kaupunkinsa portista; ja niin kaikki miehenpuolet,  kaikki, jotka kulkivat hänen kaupunkinsa portista, ympärileikkauttivat  itsensä.</span> <span class="verse"><a name="25">25</a>Mutta kolmantena päivänä, kun he olivat kipeimmillään, Jaakobin  kaksi poikaa, Simeon ja Leevi, Diinan veljet, ottivat kumpikin miekkansa  ja hyökkäsivät, kenenkään aavistamatta, kaupunkiin ja tappoivat jokaisen  miehenpuolen.</span> <span class="verse"><a name="26">26</a>Myöskin Hamorin ja hänen poikansa Sikemin he tappoivat miekan  terällä, ottivat Diinan Sikemin talosta ja menivät pois.</span> <span class="verse"><a name="27">27</a>Ja Jaakobin pojat karkasivat haavoitettujen kimppuun ja ryöstivät  kaupungin, sentähden että he olivat raiskanneet heidän sisarensa.</span> <span class="verse"><a name="28">28</a>Ja he anastivat heidän pikkukarjansa ja raavaskarjansa ja aasinsa ja  kaikki, mitä oli sekä kaupungissa että kedolla.</span> <span class="verse"><a name="29">29</a>Ja kaikki heidän tavaransa, kaikki heidän lapsensa ja vaimonsa he  veivät saaliinaan, ja he ryöstivät samoin kaiken muun, mitä taloissa  oli.</span> <span class="verse"><a name="30">30</a>Niin Jaakob sanoi Simeonille ja Leeville: "Te olette syösseet minut  onnettomuuteen, saattaneet minut tämän maan asukkaiden, kanaanilaisten  ja perissiläisten, vihoihin. Minun joukkoni on vähäinen; jos he  kokoontuvat minua vastaan, niin he tuhoavat minut, ja niin minut ja  minun sukuni hävitetään."</span> <span class="verse"><a name="31">31</a>Mutta he vastasivat: "Pitikö hänen kohdella meidän sisartamme  niinkuin porttoa!"</span> </p></div</div></div></body></html>