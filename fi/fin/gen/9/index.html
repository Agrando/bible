<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 9</strong></div><p><span class="verse"><a name="1">1</a>Ja Jumala siunasi Nooan ja hänen poikansa ja sanoi heille: "Olkaa  hedelmälliset ja lisääntykää ja täyttäkää maa.</span> <span class="verse"><a name="2">2</a>Ja peljätkööt ja vaviskoot teitä kaikki eläimet maan päällä ja kaikki  taivaan linnut ja kaikki, jotka maassa matelevat, ja kaikki meren kalat;  ne olkoot teidän valtaanne annetut.</span> <span class="verse"><a name="3">3</a>Kaikki, mikä liikkuu ja elää, olkoon teille ravinnoksi; niinkuin minä  olen antanut teille viheriäiset kasvit, niin minä annan teille myös  tämän kaiken.</span> <span class="verse"><a name="4">4</a>Älkää vain syökö lihaa, jossa sen sielu, sen veri, vielä on.</span> <span class="verse"><a name="5">5</a>Mutta teidän oman verenne minä kostan; jokaiselle eläimelle minä sen  kostan, ja myöskin ihmisille minä kostan ihmisen sielun, toiselle toisen  sielun.</span> <span class="verse"><a name="6">6</a>Joka ihmisen veren vuodattaa, hänen verensä on ihminen vuodattava,  sillä Jumala on tehnyt ihmisen kuvaksensa.</span> <span class="verse"><a name="7">7</a>Ja te olkaa hedelmälliset ja lisääntykää, enentykää maassa ja  lisääntykää siinä."</span> <span class="verse"><a name="8">8</a>Ja Jumala puhui Nooalle ja hänen pojillensa, jotka olivat hänen  kanssansa, sanoen:</span> <span class="verse"><a name="9">9</a>"Katso, minä teen liiton teidän ja teidän jälkeläistenne kanssa</span> <span class="verse"><a name="10">10</a>ja kaikkien elävien olentojen kanssa, jotka luonanne ovat, lintujen,  karjaeläinten ja kaikkien metsäeläinten kanssa, jotka luonanne ovat,  kaikkien kanssa, jotka arkista lähtivät, kaikkien maan eläinten kanssa.</span> <span class="verse"><a name="11">11</a>Minä teen liiton teidän kanssanne: ei koskaan enää pidä kaikkea  lihaa hukutettaman vedenpaisumuksella, eikä vedenpaisumus koskaan enää  maata turmele."</span> <span class="verse"><a name="12">12</a>Ja Jumala sanoi: "Tämä on sen liiton merkki, jonka minä ikuisiksi  ajoiksi teen itseni ja teidän ja kaikkien elävien olentojen välillä,  jotka teidän luonanne ovat:</span> <span class="verse"><a name="13">13</a>minä panen kaareni pilviin, ja se on oleva liiton merkkinä minun ja  maan välillä.</span> <span class="verse"><a name="14">14</a>Ja kun minä kokoan pilviä maan päälle ja kaari näkyy pilvissä,</span> <span class="verse"><a name="15">15</a>muistan minä liittoni, joka on minun ja teidän ja kaikkien elävien  olentojen, kaiken lihan välillä, eikä vesi enää paisu tulvaksi  hävittämään kaikkea lihaa.</span> <span class="verse"><a name="16">16</a>Niin kaari on oleva pilvissä, ja minä katselen sitä muistaakseni  iankaikkista liittoa Jumalan ja kaikkien elävien olentojen, kaiken lihan  välillä, joka maan päällä on."</span> <span class="verse"><a name="17">17</a>Ja Jumala sanoi Nooalle: "Tämä on sen liiton merkki, jonka minä olen  tehnyt itseni ja kaiken lihan välillä, joka maan päällä on".</span> <span class="verse"><a name="18">18</a>Ja Nooan pojat, jotka lähtivät arkista, olivat Seem, Haam ja Jaafet.  Ja Haam oli Kanaanin isä.</span> <span class="verse"><a name="19">19</a>Nämä kolme ovat Nooan pojat, ja heistä kaikki maan asukkaat  polveutuvat.</span> <span class="verse"><a name="20">20</a>Ja Nooa oli peltomies ja ensimmäinen, joka istutti viinitarhan.</span> <span class="verse"><a name="21">21</a>Mutta kun hän joi viiniä, niin hän juopui ja makasi alasti  majassansa.</span> <span class="verse"><a name="22">22</a>Ja Haam, Kanaanin isä, näki isänsä hävyn ja kertoi siitä molemmille  veljillensä ulkona.</span> <span class="verse"><a name="23">23</a>Niin Seem ja Jaafet ottivat vaipan ja panivat molemmat sen  hartioilleen ja menivät selin sisään ja peittivät isänsä hävyn; ja  heidän kasvonsa olivat käännetyt toisaalle, niin etteivät he nähneet  isänsä häpyä.</span> <span class="verse"><a name="24">24</a>Kun Nooa heräsi päihtymyksestänsä ja sai tietää, mitä hänen nuorin  poikansa oli hänelle tehnyt,</span> <span class="verse"><a name="25">25</a>niin hän sanoi: "Kirottu olkoon Kanaan, olkoon hän veljiensä orjain  orja".</span> <span class="verse"><a name="26">26</a>Vielä hän sanoi: "Kiitetty olkoon Herra, Seemin Jumala, ja olkoon  Kanaan heidän orjansa.</span> <span class="verse"><a name="27">27</a>Jumala laajentakoon Jaafetin, ja asukoon hän Seemin majoissa, ja  Kanaan olkoon heidän orjansa."</span> <span class="verse"><a name="28">28</a>Ja Nooa eli vedenpaisumuksen jälkeen kolmesataa viisikymmentä  vuotta.</span> <span class="verse"><a name="29">29</a>Niin Nooan koko ikä oli yhdeksänsataa viisikymmentä vuotta; sitten  hän kuoli.</span> </p></div</div></div></body></html>