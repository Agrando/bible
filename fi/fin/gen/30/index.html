<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 30</strong></div><p><span class="verse"><a name="1">1</a>Kun Raakel näki, ettei hän synnyttänyt Jaakobille, kadehti hän  sisartaan ja sanoi Jaakobille: "Hanki minulle lapsia, muuten minä  kuolen".</span> <span class="verse"><a name="2">2</a>Niin Jaakob vihastui Raakeliin ja sanoi: "Minäkö olen Jumala, joka on  kieltänyt sinulta kohdun hedelmän?"</span> <span class="verse"><a name="3">3</a>Mutta Raakel sanoi: "Tässä on orjattareni Bilha; yhdy häneen, että  hän synnyttäisi minun helmaani ja minäkin siten saisin lapsia hänestä".</span> <span class="verse"><a name="4">4</a>Ja hän antoi hänelle orjattarensa Bilhan vaimoksi ja Jaakob yhtyi  häneen.</span> <span class="verse"><a name="5">5</a>Ja Bilha tuli raskaaksi ja synnytti Jaakobille pojan.</span> <span class="verse"><a name="6">6</a>Niin Raakel sanoi: "Jumala hankki minulle oikeuden, ja hän kuuli  minun ääneni ja antoi minulle pojan". Sentähden hän antoi hänelle nimen  Daan.</span> <span class="verse"><a name="7">7</a>Ja Bilha, Raakelin orjatar, tuli jälleen raskaaksi ja synnytti  Jaakobille toisen pojan.</span> <span class="verse"><a name="8">8</a>Niin Raakel sanoi: "Jumalan taisteluja minä olen taistellut sisareni  kanssa ja olen voittanut". Ja hän antoi hänelle nimen Naftali.</span> <span class="verse"><a name="9">9</a>Kun Leea näki lakanneensa synnyttämästä, otti hän orjattarensa Silpan  ja antoi hänet Jaakobille vaimoksi.</span> <span class="verse"><a name="10">10</a>Ja Silpa, Leean orjatar, synnytti Jaakobille pojan.</span> <span class="verse"><a name="11">11</a>Niin Leea sanoi: "Onneksi!" Ja hän antoi hänelle nimen Gaad.</span> <span class="verse"><a name="12">12</a>Ja Silpa, Leean orjatar, synnytti Jaakobille toisen pojan.</span> <span class="verse"><a name="13">13</a>Niin Leea sanoi: "Onnellista minua! Niin, naiset ylistävät minua  onnelliseksi." Ja hän antoi hänelle nimen Asser.</span> <span class="verse"><a name="14">14</a>Mutta Ruuben meni kerran ulos nisunleikkuun aikana ja löysi  lemmenmarjoja vainiolta ja toi ne äidillensä Leealle. Niin Raakel sanoi  Leealle: "Anna minulle poikasi lemmenmarjoja".</span> <span class="verse"><a name="15">15</a>Leea vastasi hänelle: "Eikö riitä, että olet vienyt minulta mieheni,  koska tahdot ottaa vielä poikani lemmenmarjatkin?" Raakel sanoi:  "Olkoon, maatkoon hän tämän yön sinun kanssasi, kunhan saan poikasi  lemmenmarjat".</span> <span class="verse"><a name="16">16</a>Kun Jaakob illalla palasi vainiolta, meni Leea häntä vastaan ja  sanoi: "Minun luokseni sinun on tultava, sillä minä olen ostanut sinut  poikani lemmenmarjoilla". Ja hän makasi sen yön hänen kanssaan.</span> <span class="verse"><a name="17">17</a>Ja Jumala kuuli Leeaa, ja Leea tuli raskaaksi ja synnytti Jaakobille  viidennen pojan.</span> <span class="verse"><a name="18">18</a>Niin Leea sanoi: "Jumala on palkinnut minulle sen, että annoin  orjattareni miehelleni". Ja hän antoi hänelle nimen Isaskar.</span> <span class="verse"><a name="19">19</a>Ja Leea tuli jälleen raskaaksi ja synnytti Jaakobille kuudennen  pojan.</span> <span class="verse"><a name="20">20</a>Silloin Leea sanoi: "Jumala on antanut minulle hyvän lahjan.  Nyt  mieheni on asuva minun luonani, sillä minä olen synnyttänyt hänelle  kuusi poikaa." Ja hän antoi hänelle nimen Sebulon.</span> <span class="verse"><a name="21">21</a>Sitten hän synnytti tyttären ja antoi hänelle nimen Diina.</span> <span class="verse"><a name="22">22</a>Mutta Jumala muisti Raakeliakin, ja Jumala kuuli häntä ja avasi  hänen kohtunsa.</span> <span class="verse"><a name="23">23</a>Niin hän tuli raskaaksi ja synnytti pojan ja sanoi: "Jumala on  ottanut pois minun häpeäni".</span> <span class="verse"><a name="24">24</a>Ja hän antoi hänelle nimen Joosef, sanoen: "Herra antakoon minulle  vielä toisen pojan".</span> <span class="verse"><a name="25">25</a>Ja kun Raakel oli synnyttänyt Joosefin, sanoi Jaakob Laabanille:  "Päästä minut menemään kotiini ja omaan maahani.</span> <span class="verse"><a name="26">26</a>Anna minulle vaimoni ja lapseni, joiden vuoksi olen sinua palvellut,  mennäkseni pois; sillä tiedäthän itse, kuinka olen sinua palvellut."</span> <span class="verse"><a name="27">27</a>Laaban vastasi hänelle: "Jospa saisin armon silmiesi edessä!  Merkkini ilmoittavat, että Herra sinun tähtesi on siunannut minua."</span> <span class="verse"><a name="28">28</a>Ja hän sanoi vielä: "Määrää palkka, joka minun on sinulle  maksettava, niin minä sen annan".</span> <span class="verse"><a name="29">29</a>Hän vastasi hänelle: "Itsehän tiedät, kuinka minä olen sinua  palvellut ja millaiseksi karjasi on tullut minun hoidossani.</span> <span class="verse"><a name="30">30</a>Sillä vähän sinulla oli ennen minun tuloani, mutta sitten se on  karttunut suureksi, ja Herra on siunannut sinua, missä vain minä  liikuin. Mutta milloin saan ruveta tekemään työtä minäkin oman perheeni  hyväksi?"</span> <span class="verse"><a name="31">31</a>Hän vastasi: "Mitä minun on sinulle annettava?" Jaakob sanoi: "Ei  sinun tarvitse antaa minulle mitään. Jos myönnät minulle tämän, niin  minä yhä edelleen paimennan ja vartioitsen sinun laumojasi:</span> <span class="verse"><a name="32">32</a>minä tarkastan tänään kaiken laumasi; erota siitä pois kaikki  pilkulliset ja kirjavat lampaat sekä karitsoista kaikki mustat ja  vuohista kirjavat ja pilkulliset. Ja minun palkkani on sitten oleva  tämä,</span> <span class="verse"><a name="33">33</a>ja siinä minun rehellisyyteni tulee toteennäytetyksi: kun vasta  tulet omin silmin katsomaan minun palkkaani, niin kaikki vuohet, jotka  eivät ole pilkullisia eivätkä kirjavia, ja kaikki karitsat, jotka eivät  ole mustia, katsottakoon minun varastamikseni."</span> <span class="verse"><a name="34">34</a>Laaban vastasi: "Hyvä, olkoon, niinkuin olet puhunut".</span> <span class="verse"><a name="35">35</a>Ja samana päivänä hän erotti pois juovikkaat ja kirjavat vuohipukit  ja kaikki pilkulliset ja kirjavat vuohet - kaikki, joissa oli jotakin  valkoista - sekä kaikki mustat karitsat ja jätti ne poikiensa hoitoon.</span> <span class="verse"><a name="36">36</a>Ja hän asetti niin, että oli kolmen päivän välimatka hänen ja  Jaakobin välillä; ja Jaakob paimensi Laabanin muuta karjaa.</span> <span class="verse"><a name="37">37</a>Mutta Jaakob otti itselleen tuoreita haavan, mantelipuun ja  plataanin oksia ja kuori niihin valkeita juovia, paljastaen oksien  valkoisen rungon.</span> <span class="verse"><a name="38">38</a>Ja kuorimansa oksat hän pani eläinten eteen vesikaukaloihin eli  juoma-astioihin, joista ne tulivat juomaan; ja ne olivat kiimallaan  tullessansa juomaan.</span> <span class="verse"><a name="39">39</a>Ja eläimet pariutuivat oksien edessä ja synnyttivät juovikkaita,  pilkullisia ja kirjavia karitsoita.</span> <span class="verse"><a name="40">40</a>Sitten Jaakob erotti karitsat; ja hän asetti eläinten päät niihin  päin, jotka olivat pilkullisia, ja kaikkiin niihin päin, jotka olivat  mustia Laabanin laumassa; siten hän hankki itselleen eri laumansa eikä  päästänyt niitä Laabanin laumaan.</span> <span class="verse"><a name="41">41</a>Ja joka kerta kun voimakkaat eläimet olivat kiimallaan, pani Jaakob  oksat eläinten silmien eteen vesikaukaloihin, niin että ne pariutuivat  oksien edessä.</span> <span class="verse"><a name="42">42</a>Mutta heikkojen eläinten eteen hän ei niitä pannut. Niin joutuivat  heikot Laabanille ja voimakkaat Jaakobille.</span> <span class="verse"><a name="43">43</a>Ja siten mies tuli ylen rikkaaksi; hän sai paljon pikkukarjaa sekä  palvelijattaria, palvelijoita, kameleja ja aaseja.</span> </p></div</div></div></body></html>