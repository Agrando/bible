<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 39</strong></div><p><span class="verse"><a name="1">1</a>Ja Joosef vietiin Egyptiin, ja Potifar, egyptiläinen mies, joka oli  faraon hoviherra ja henkivartijain päämies, osti hänet ismaelilaisilta,  jotka olivat hänet sinne tuoneet.</span> <span class="verse"><a name="2">2</a>Mutta Herra oli Joosefin kanssa, niin että hän menestyi kaikessa, ja  hän oleskeli isäntänsä, egyptiläisen, talossa.</span> <span class="verse"><a name="3">3</a>Ja hänen isäntänsä näki, että Herra oli hänen kanssaan ja että Herra  antoi kaiken, mitä hän teki, menestyä hänen käsissään.</span> <span class="verse"><a name="4">4</a>Niin Joosef saavutti hänen suosionsa ja sai palvella häntä. Ja hän  asetti hänet talonsa hoitajaksi ja uskoi hänen haltuunsa kaikki, mitä  hänellä oli.</span> <span class="verse"><a name="5">5</a>Ja siitä ajasta lähtien, kun hän oli uskonut hänen hoitoonsa talonsa  ja kaiken, mitä hänellä oli, Herra siunasi egyptiläisen taloa Joosefin  tähden, ja Herran siunaus oli kaikessa, mitä hänellä oli kotona ja  kedolla.</span> <span class="verse"><a name="6">6</a>Niin hän jätti Joosefin haltuun kaikki, mitä hänellä oli, eikä hän  itse välittänyt mistään, paitsi ruuasta, jota hän söi.</span> <span class="verse"><a name="7">7</a>Mutta Joosefilla oli kaunis vartalo ja kauniit kasvot. Ja tapahtui  jonkun ajan kuluttua, että hänen isäntänsä puoliso iski silmänsä  Joosefiin ja sanoi: "Makaa minun kanssani".</span> <span class="verse"><a name="8">8</a>Mutta hän kieltäytyi ja sanoi isäntänsä puolisolle: "Katso, isäntäni  ei itse välitä mistään, mitä talossa on, vaan on uskonut minun haltuuni  kaikki, mitä hänellä on.</span> <span class="verse"><a name="9">9</a>Hänellä ei ole tässä talossa enemmän valtaa kuin minulla, eikä hän  ole kieltänyt minulta mitään, paitsi sinut, koska olet hänen puolisonsa.  Kuinka minä siis tekisin niin suuren pahanteon ja rikkoisin Jumalaa  vastaan!"</span> <span class="verse"><a name="10">10</a>Ja vaikka vaimo joka päivä puhui sellaista Joosefille, ei tämä  suostunut makaamaan hänen vieressänsä eikä olemaan hänen kanssaan.</span> <span class="verse"><a name="11">11</a>Mutta eräänä päivänä, kun Joosef tuli taloon toimittamaan  askareitaan eikä ketään talonväestä ollut sisällä saapuvilla,</span> <span class="verse"><a name="12">12</a>tarttui hän Joosefin vaippaan ja sanoi: "Makaa minun kanssani".  Mutta tämä jätti vaippansa hänen käsiinsä, pakeni ja riensi ulos.</span> <span class="verse"><a name="13">13</a>Kun hän nyt huomasi, että Joosef oli jättänyt vaippansa hänen  käsiinsä ja paennut ulos,</span> <span class="verse"><a name="14">14</a>huusi hän talonväkeään ja sanoi heille näin: "Katsokaa, hän on  tuonut meille hebrealaisen miehen pitämään meitä pilkkanaan; tämä tuli  luokseni maatakseen minun kanssani, mutta minä huusin kovalla äänellä.</span> <span class="verse"><a name="15">15</a>Ja kun hän kuuli minun kirkaisevan ja huutavan, jätti hän vaippansa  viereeni, pakeni ja riensi ulos."</span> <span class="verse"><a name="16">16</a>Ja hän pani vaipan viereensä siksi, kunnes Joosefin isäntä tuli  kotiin.</span> <span class="verse"><a name="17">17</a>Ja hän puhui hänelle samalla tavalla, sanoen: "Tuo hebrealainen  orja, jonka olet tuonut meille, tuli luokseni pitämään minua pilkkanaan;</span> <span class="verse"><a name="18">18</a>mutta kun minä kirkaisin ja huusin, jätti hän vaippansa viereeni ja  pakeni ulos".</span> <span class="verse"><a name="19">19</a>Kun hänen isäntänsä kuuli puolisonsa kertovan ja sanovan: "Näin  sinun orjasi on tehnyt minulle", syttyi hänen vihansa.</span> <span class="verse"><a name="20">20</a>Ja Joosefin isäntä otti hänet ja pani hänet vankilaan, paikkaan,  jossa kuninkaan vangit säilytettiin; ja hän jäi siihen vankilaan.</span> <span class="verse"><a name="21">21</a>Mutta Herra oli Joosefin kanssa ja soi hänen saavuttaa suosiota ja  päästä vankilan päällikön armoihin.</span> <span class="verse"><a name="22">22</a>Ja vankilan päällikkö uskoi kaikki vangit, jotka vankilassa olivat,  Joosefin haltuun. Ja kaikki, mitä siellä toimitettiin, tehtiin hänen  toimestaan.</span> <span class="verse"><a name="23">23</a>Eikä vankilan päällikkö ollenkaan valvonut sitä, mikä oli Joosefille  uskottu, sillä Herra oli Joosefin kanssa. Ja Herra antoi menestyä sen,  mitä hän teki.</span> </p></div</div></div></body></html>