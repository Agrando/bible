<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 50</strong></div><p><span class="verse"><a name="1">1</a>Ja Joosef vaipui isänsä kasvoja vasten, itki siinä kumartuneena hänen  ylitsensä ja suuteli häntä.</span> <span class="verse"><a name="2">2</a>Sitten Joosef käski lääkäreitä, jotka olivat hänen palveluksessaan,  balsamoimaan hänen isänsä, ja lääkärit balsamoivat Israelin.</span> <span class="verse"><a name="3">3</a>Siihen kului neljäkymmentä päivää, sillä niin pitkä aika kuluu  balsamoimiseen. Ja egyptiläiset itkivät häntä seitsemänkymmentä päivää.</span> <span class="verse"><a name="4">4</a>Sittenkuin hänen muistoksensa vietetty suruaika oli päättynyt, puhui  Joosef faraon hoviväelle: "Jos olen saanut armon teidän silmienne  edessä, niin puhukaa minun puolestani faraolle näin:</span> <span class="verse"><a name="5">5</a>Isäni vannotti minua sanoen: 'Katso, minä kuolen, hautaa minut omaan  hautaani, jonka olen kaivanut itselleni Kanaanin maassa'.  Anna minun  siis nyt mennä hautaamaan isäni; sitten palaan takaisin."</span> <span class="verse"><a name="6">6</a>Farao vastasi: "Mene hautaamaan isäsi sen valan mukaan, jonka olet  hänelle vannonut".</span> <span class="verse"><a name="7">7</a>Niin Joosef meni hautaamaan isäänsä, ja hänen kanssaan menivät kaikki  faraon palvelijat, hänen hovinsa vanhimmat ja kaikki Egyptin maan  vanhimmat</span> <span class="verse"><a name="8">8</a>sekä koko Joosefin perhe, hänen veljensä ja hänen isänsä perhe;  ainoastaan vaimonsa, lapsensa, pikkukarjansa ja raavaskarjansa he  jättivät Goosenin maakuntaan;</span> <span class="verse"><a name="9">9</a>hänen mukanaan meni myös sekä vaunuja että ratsumiehiä. Ja niin heitä  oli sangen suuri joukko.</span> <span class="verse"><a name="10">10</a>Kun he saapuivat Gooren-Aatadiin, joka on Jordanin tuolla puolella,  panivat he siellä toimeen ylen suuret ja juhlalliset valittajaiset, ja  hän vietti isänsä surujuhlaa seitsemän päivää.</span> <span class="verse"><a name="11">11</a>Ja kun maan asukkaat, kanaanilaiset, näkivät surujuhlan  Gooren-Aatadissa, sanoivat he: "Siellä on egyptiläisillä suuri  surujuhla". Siitä sai paikka nimekseen Aabel-Misraim; se on Jordanin  tuolla puolella.</span> <span class="verse"><a name="12">12</a>Ja hänen poikansa tekivät hänelle, niinkuin hän oli määrännyt  heille:</span> <span class="verse"><a name="13">13</a>hänen poikansa veivät hänet Kanaanin maahan ja hautasivat hänet  Makpelan vainiolla olevaan luolaan, jonka vainion Aabraham oli ostanut  perintöhaudaksi heettiläiseltä Efronilta ja joka oli itään päin  Mamresta.</span> <span class="verse"><a name="14">14</a>Senjälkeen kuin Joosef oli haudannut isänsä, palasi hän Egyptiin,  hän ja hänen veljensä sekä kaikki, jotka hänen kanssaan olivat menneet  hautaamaan hänen isäänsä.</span> <span class="verse"><a name="15">15</a>Mutta kun Joosefin veljet näkivät, että heidän isänsä oli kuollut,  ajattelivat he: "Ehkä Joosef nyt alkaa vainota meitä ja kostaa meille  kaiken sen pahan, mitä me olemme hänelle tehneet".</span> <span class="verse"><a name="16">16</a>Niin he lähettivät Joosefille tämän sanan: "Isäsi käski ennen  kuolemaansa ja sanoi:</span> <span class="verse"><a name="17">17</a>'Sanokaa Joosefille näin: Oi, anna anteeksi veljiesi rikos ja synti,  sillä pahasti he ovat menetelleet sinua kohtaan'. Anna siis isäsi  Jumalan palvelijoille anteeksi heidän rikoksensa." Ja Joosef itki  kuullessaan nämä heidän sanansa.</span> <span class="verse"><a name="18">18</a>Sitten tulivat Joosefin veljet itse, lankesivat maahan hänen eteensä  ja sanoivat: "Katso, me olemme sinun orjiasi!"</span> <span class="verse"><a name="19">19</a>Mutta Joosef vastasi heille: "Älkää peljätkö, olenko minä Jumalan  sijassa?</span> <span class="verse"><a name="20">20</a>Te tosin hankitsitte minua vastaan pahaa, mutta Jumala on kääntänyt  sen hyväksi, että hän saisi aikaan sen, mikä nyt on tapahtunut, ja  pitäisi hengissä paljon kansaa.</span> <span class="verse"><a name="21">21</a>Älkää siis peljätkö; minä elätän teidät ja teidän vaimonne ja  lapsenne." Ja hän lohdutti ja rauhoitti heitä.</span> <span class="verse"><a name="22">22</a>Ja Joosef sekä hänen isänsä perhe jäivät asumaan Egyptiin. Ja Joosef  eli sadan kymmenen vuoden vanhaksi.</span> <span class="verse"><a name="23">23</a>Ja Joosef sai nähdä Efraimin lapsia kolmanteen polveen; myöskin  Maakirista, Manassen pojasta, syntyi lapsia Joosefin polville.</span> <span class="verse"><a name="24">24</a>Niin Joosef sanoi veljilleen: "Minä kuolen, mutta Jumala pitää  huolen teistä ja johdattaa teidät tästä maasta siihen maahan, jonka hän  valalla vannoen on luvannut Aabrahamille, Iisakille ja Jaakobille".</span> <span class="verse"><a name="25">25</a>Ja Joosef vannotti Israelin poikia sanoen: "Kun Jumala pitää huolen  teistä, viekää silloin minun luuni täältä".</span> </p></div</div></div></body></html>