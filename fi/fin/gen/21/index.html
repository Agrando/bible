<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 21</strong></div><p><span class="verse"><a name="1">1</a>Ja Herra piti Saarasta huolen, niinkuin oli luvannut; ja Herra teki  Saaralle, niinkuin oli puhunut.</span> <span class="verse"><a name="2">2</a>Ja Saara tuli raskaaksi ja synnytti Aabrahamille pojan hänen  vanhoilla päivillään, juuri sinä aikana, jonka Jumala oli hänelle  sanonut.</span> <span class="verse"><a name="3">3</a>Ja Aabraham nimitti poikansa, joka hänelle oli syntynyt, sen, jonka  Saara oli hänelle synnyttänyt, Iisakiksi.</span> <span class="verse"><a name="4">4</a>Ja Aabraham ympärileikkasi poikansa Iisakin, tämän ollessa kahdeksan  päivän vanha, niinkuin Jumala oli hänen käskenyt tehdä.</span> <span class="verse"><a name="5">5</a>Aabraham oli sadan vuoden vanha, kun hänen poikansa Iisak syntyi  hänelle.</span> <span class="verse"><a name="6">6</a>Ja Saara sanoi: "Jumala on saattanut minut naurunalaiseksi; kuka  ikinä saa tämän kuulla, se nauraa minulle".</span> <span class="verse"><a name="7">7</a>Ja hän sanoi vielä: "Kuka olisi tiennyt sanoa Aabrahamille: Saara on  imettävä lapsia? Ja nyt minä kuitenkin olen synnyttänyt hänelle pojan  hänen vanhoilla päivillään."</span> <span class="verse"><a name="8">8</a>Ja poika kasvoi, ja hänet vieroitettiin. Ja Aabraham laittoi suuret  pidot siksi päiväksi, jona Iisak vieroitettiin.</span> <span class="verse"><a name="9">9</a>Ja Saara näki egyptiläisen Haagarin pojan, jonka tämä oli  Aabrahamille synnyttänyt, ilvehtivän</span> <span class="verse"><a name="10">10</a>ja sanoi Aabrahamille: "Aja pois tuo orjatar poikinensa, sillä ei  tuon orjattaren poika saa periä minun poikani, Iisakin, kanssa".</span> <span class="verse"><a name="11">11</a>Aabraham pahastui suuresti tästä puheesta poikansa tähden.</span> <span class="verse"><a name="12">12</a>Mutta Jumala sanoi Aabrahamille: "Älä pahastu siitä poikasi ja  orjattaresi tähden. Kuule Saaraa kaikessa, mitä hän sinulle sanoo, sillä  ainoastaan Iisakista sinä saat nimellesi jälkeläiset.</span> <span class="verse"><a name="13">13</a>Mutta myöskin orjattaren pojasta minä teen suuren kansan, koska hän  on sinun jälkeläisesi."</span> <span class="verse"><a name="14">14</a>Varhain seuraavana aamuna Aabraham otti leipää ja vesileilin ja  antoi ne Haagarille, pannen ne hänen olalleen, sekä pojan, ja lähetti  hänet menemään. Hän lähti ja harhaili Beerseban erämaassa.</span> <span class="verse"><a name="15">15</a>Mutta kun vesi loppui leilistä, heitti hän pojan pensaan alle,</span> <span class="verse"><a name="16">16</a>meni ja istui syrjään jousenkantaman päähän, sillä hän ajatteli: "En  voi nähdä pojan kuolevan". Ja istuessaan siinä syrjässä hän korotti  äänensä ja itki.</span> <span class="verse"><a name="17">17</a>Silloin Jumala kuuli pojan valituksen, ja Jumalan enkeli huusi  taivaasta Haagarille sanoen: "Mikä sinun on, Haagar? Älä pelkää, sillä  Jumala on kuullut pojan valituksen, siinä missä hän makaa.</span> <span class="verse"><a name="18">18</a>Nouse, nosta poika maasta ja tartu hänen käteensä, sillä minä teen  hänestä suuren kansan."</span> <span class="verse"><a name="19">19</a>Ja Jumala avasi hänen silmänsä, niin että hän huomasi vesikaivon. Ja  hän meni ja täytti leilin vedellä ja antoi pojan juoda.</span> <span class="verse"><a name="20">20</a>Ja Jumala oli pojan kanssa, ja hän kasvoi ja asui erämaassa, ja  hänestä tuli jousimies.</span> <span class="verse"><a name="21">21</a>Ja hän asui Paaranin erämaassa; ja hänen äitinsä otti hänelle vaimon  Egyptin maasta.</span> <span class="verse"><a name="22">22</a>Siihen aikaan puhui Abimelek ja hänen sotapäällikkönsä Piikol  Aabrahamille sanoen: "Jumala on sinun kanssasi kaikessa, mitä teet.</span> <span class="verse"><a name="23">23</a>Vanno nyt tässä minulle Jumalan kautta, ettet ole oleva petollinen  minulle etkä minun suvulleni etkä jälkeläisilleni, vaan tee sinäkin  laupeus minulle ja sille maalle, jossa muukalaisena asut, niinkuin minä  olen sinulle tehnyt."</span> <span class="verse"><a name="24">24</a>Aabraham sanoi: "Minä vannon".</span> <span class="verse"><a name="25">25</a>Aabraham nuhteli kuitenkin Abimelekia vesikaivon tähden, jonka  Abimelekin palvelijat olivat vallanneet.</span> <span class="verse"><a name="26">26</a>Mutta Abimelek vastasi: "En tiedä, kuka sen on tehnyt; et ole itse  minulle mitään ilmoittanut, enkä ole siitä kuullut ennen kuin tänään".</span> <span class="verse"><a name="27">27</a>Silloin Aabraham otti pikkukarjaa ja raavaskarjaa ja antoi  Abimelekille; ja he tekivät molemmat keskenänsä liiton.</span> <span class="verse"><a name="28">28</a>Ja Aabraham asetti laumasta seitsemän uuhikaritsaa erilleen muista.</span> <span class="verse"><a name="29">29</a>Silloin Abimelek sanoi Aabrahamille: "Mitä tarkoittavat nuo  seitsemän karitsaa, jotka olet asettanut tuonne erilleen?"</span> <span class="verse"><a name="30">30</a>Hän vastasi: "Nämä seitsemän karitsaa on sinun otettava minun  kädestäni, todistukseksi minulle siitä, että tämä kaivo on minun  kaivamani".</span> <span class="verse"><a name="31">31</a>Siitä kutsuttiin paikkaa Beersebaksi, koska he molemmat vannoivat  siinä toisilleen valan.</span> <span class="verse"><a name="32">32</a>Niin he tekivät liiton Beersebassa. Ja Abimelek nousi ja Piikol,  hänen sotapäällikkönsä, ja he palasivat filistealaisten maahan.</span> <span class="verse"><a name="33">33</a>Ja Aabraham istutti tamariskipuun Beersebaan ja huusi siinä avuksi  Herran, iankaikkisen Jumalan, nimeä.</span> <span class="verse"><a name="34">34</a>Ja Aabraham asui kauan muukalaisena filistealaisten maassa.</span> </p></div</div></div></body></html>