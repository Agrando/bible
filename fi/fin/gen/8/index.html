<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 8</strong></div><p><span class="verse"><a name="1">1</a>Silloin Jumala muisti Nooaa ja kaikkia metsäeläimiä ja kaikkia  karjaeläimiä, jotka olivat hänen kanssansa arkissa. Ja Jumala nosti  tuulen puhaltamaan yli maan, niin että vesi laskeutui.</span> <span class="verse"><a name="2">2</a>Ja syvyyden lähteet ja taivaan akkunat sulkeutuivat, ja sade  taivaasta taukosi.</span> <span class="verse"><a name="3">3</a>Ja vesi väistyi väistymistään maan päältä; sadan viidenkymmenen  päivän kuluttua alkoi vesi vähentyä.</span> <span class="verse"><a name="4">4</a>Niin arkki pysähtyi seitsemäntenä kuukautena, kuukauden  seitsemäntenätoista päivänä, Araratin vuorille.</span> <span class="verse"><a name="5">5</a>Ja vesi väheni vähenemistään aina kymmenenteen kuukauteen asti.  Kymmenentenä kuukautena, kuukauden ensimmäisenä päivänä, tulivat vuorten  huiput näkyviin.</span> <span class="verse"><a name="6">6</a>Neljänkymmenen päivän kuluttua Nooa avasi arkin ikkunan, jonka hän  oli tehnyt,</span> <span class="verse"><a name="7">7</a>ja laski kaarneen lentoon, ja se lenteli edestakaisin, kunnes vesi  maan päältä kuivui.</span> <span class="verse"><a name="8">8</a>Sitten hän laski luotansa kyyhkysen nähdäksensä, oliko vesi  vähentynyt maan pinnalta.</span> <span class="verse"><a name="9">9</a>Mutta kyyhkynen ei löytänyt paikkaa, missä lepuuttaa jalkaansa, vaan  palasi hänen luoksensa arkkiin, sillä koko maa oli vielä veden peitossa;  niin hän ojensi kätensä ja otti sen luoksensa arkkiin.</span> <span class="verse"><a name="10">10</a>Ja hän odotti vielä toiset seitsemän päivää ja laski taas kyyhkysen  arkista.</span> <span class="verse"><a name="11">11</a>Ja kyyhkynen tuli hänen luoksensa ehtoopuolella, ja katso, sen  suussa oli tuore öljypuun lehti. Niin Nooa ymmärsi, että vesi oli  vähentynyt maan päältä.</span> <span class="verse"><a name="12">12</a>Mutta hän odotti vielä toiset seitsemän päivää ja laski kyyhkysen  lentoon, eikä se enää palannut hänen luoksensa.</span> <span class="verse"><a name="13">13</a>Ja Nooan kuudentenasadantena yhdentenä ikävuotena, vuoden  ensimmäisenä kuukautena, kuukauden ensimmäisenä päivänä, oli vesi  kuivunut maan päältä. Niin Nooa poisti katon arkista ja katseli; ja  katso, maan pinta oli kuivunut.</span> <span class="verse"><a name="14">14</a>Ja toisena kuukautena, kuukauden kahdentenakymmenentenä  seitsemäntenä päivänä, oli maa aivan kuiva.</span> <span class="verse"><a name="15">15</a>Ja Jumala puhui Nooalle sanoen:</span> <span class="verse"><a name="16">16</a>"Lähde arkista, sinä ja vaimosi, poikasi ja miniäsi sinun kanssasi.</span> <span class="verse"><a name="17">17</a>Ja kaikki eläimet, jotka ovat luonasi, kaikki liha, linnut ja  karjaeläimet ja kaikki matelijat, jotka maan päällä matelevat, vie ne  ulos kanssasi. Niitä vilisköön maassa, ja ne olkoot hedelmälliset ja  lisääntykööt maan päällä."</span> <span class="verse"><a name="18">18</a>Ja Nooa ja hänen poikansa, vaimonsa ja miniänsä hänen kanssaan  lähtivät ulos,</span> <span class="verse"><a name="19">19</a>niin myös kaikki metsäeläimet, kaikki matelijat ja kaikki linnut,  kaikki, mikä liikkuu maan päällä, lähtivät arkista suvuittain.</span> <span class="verse"><a name="20">20</a>Ja Nooa rakensi alttarin Herralle ja otti kaikkia puhtaita  karjaeläimiä ja kaikkia puhtaita lintuja ja uhrasi polttouhreja  alttarilla.</span> <span class="verse"><a name="21">21</a>Ja Herra tunsi suloisen tuoksun ja sanoi sydämessänsä: "En minä  koskaan enää kiroa maata ihmisen tähden; sillä ihmisen sydämen  aivoitukset ovat pahat nuoruudesta saakka. Enkä minä koskaan enää tuhoa  kaikkea, mikä elää, niinkuin nyt olen tehnyt.</span> <span class="verse"><a name="22">22</a>Niin kauan kuin maa pysyy, ei lakkaa kylväminen eikä leikkaaminen,  ei vilu eikä helle, ei kesä eikä talvi, ei päivä eikä yö."</span> </p></div</div></div></body></html>