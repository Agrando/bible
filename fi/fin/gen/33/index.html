<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 33</strong></div><p><span class="verse"><a name="1">1</a>Kun Jaakob nosti silmänsä ja katseli, niin katso, Eesau oli tulossa,  neljäsataa miestä mukanaan. Silloin hän jakoi lapset Leealle, Raakelille  ja molemmille orjattarille.</span> <span class="verse"><a name="2">2</a>Ja hän asetti orjattaret lapsineen ensimmäisiksi, niiden jälkeen  Leean lapsineen ja Raakelin Joosefin kanssa viimeiseksi.</span> <span class="verse"><a name="3">3</a>Mutta itse hän astui heidän edellänsä ja kumartui maahan seitsemän  kertaa, kunnes oli saapunut veljensä eteen.</span> <span class="verse"><a name="4">4</a>Mutta Eesau riensi häntä vastaan ja sulki hänet syliinsä, halasi  häntä kaulasta ja suuteli häntä; ja he itkivät.</span> <span class="verse"><a name="5">5</a>Ja hän nosti silmänsä ja näki vaimot ja lapset ja kysyi: "Keitä ovat  nämä, jotka ovat sinun seurassasi?" Hän vastasi: "Ne ovat minun lapseni,  jotka Jumala on palvelijallesi lahjoittanut".</span> <span class="verse"><a name="6">6</a>Niin orjattaret lähestyivät lapsineen ja kumartuivat maahan.</span> <span class="verse"><a name="7">7</a>Myöskin Leea lapsineen lähestyi, ja he kumartuivat maahan.  Viimein  lähestyivät Joosef ja Raakel ja kumartuivat maahan.</span> <span class="verse"><a name="8">8</a>Sitten hän kysyi: "Mitä tarkoitit kaikella sillä joukolla, jonka minä  kohtasin?" Hän vastasi: "Saada armon herrani silmien edessä".</span> <span class="verse"><a name="9">9</a>Mutta Eesau sanoi: "Minulla on itselläni kyllin; pidä, veljeni,  omasi!"</span> <span class="verse"><a name="10">10</a>Jaakob vastasi: "Ei niin; jos olen saanut armon sinun silmiesi  edessä, niin ota minulta vastaan lahjani; sillä olenhan saanut nähdä  sinun kasvosi, niinkuin nähdään Jumalan kasvot, ja sinä olet ottanut  minut suosiollisesti vastaan.</span> <span class="verse"><a name="11">11</a>Ota siis tervehdyslahjani, joka sinulle tuotiin, sillä Jumala on  ollut minulle armollinen, ja minulla on yllin kyllin kaikkea."  Ja hän  pyysi häntä pyytämällä, kunnes hän otti sen.</span> <span class="verse"><a name="12">12</a>Sitten Eesau sanoi: "Lähtekäämme liikkeelle ja vaeltakaamme  eteenpäin; minä vaellan sinun edelläsi".</span> <span class="verse"><a name="13">13</a>Mutta Jaakob sanoi hänelle: "Herrani näkee itse, että lapset ovat  pieniä ja että minulla on imettäviä lampaita ja lehmiä mukanani; jos  näitä ajaa kiivaasti päivänkään, kuolee koko lauma.</span> <span class="verse"><a name="14">14</a>Kulkekoon siis herrani palvelijansa edellä; minä seuraan hiljalleen  jäljessä, sen mukaan kuin karja, jota kuljetan, ja lapset jaksavat  käydä, kunnes saavun herrani luo Seiriin."</span> <span class="verse"><a name="15">15</a>Eesau vastasi: "Minä jätän luoksesi osan väestäni". Hän sanoi:  "Minkätähden niin? Kunhan vain saan armon herrani silmien edessä!"</span> <span class="verse"><a name="16">16</a>Niin Eesau sinä päivänä kääntyi takaisin ja meni sitä tietään  Seiriin.</span> <span class="verse"><a name="17">17</a>Mutta Jaakob lähti Sukkotiin ja rakensi siellä itsellensä majan. Ja  karjallensa hän teki tarhoja. Siitä tuli sen paikan nimeksi Sukkot.</span> <span class="verse"><a name="18">18</a>Ja Jaakob saapui matkallansa Mesopotamiasta onnellisesti Sikemin  kaupunkiin, joka on Kanaanin maassa, ja leiriytyi kaupungin edustalle.</span> <span class="verse"><a name="19">19</a>Ja hän osti sen maapalstan, johon hän oli pystyttänyt telttansa,  Hamorin, Sikemin isän, pojilta sadalla kesitalla.</span> <span class="verse"><a name="20">20</a>Ja hän pystytti siihen alttarin ja antoi sille nimen Eel, Israelin  Jumala.</span> </p></div</div></div></body></html>