<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 12</strong></div><p><span class="verse"><a name="1">1</a>Ja Herra sanoi Abramille: "Lähde maastasi, suvustasi ja isäsi kodista  siihen maahan, jonka minä sinulle osoitan.</span> <span class="verse"><a name="2">2</a>Niin minä teen sinusta suuren kansan, siunaan sinut ja teen sinun  nimesi suureksi, ja sinä olet tuleva siunaukseksi.</span> <span class="verse"><a name="3">3</a>Ja minä siunaan niitä, jotka sinua siunaavat, ja kiroan ne, jotka  sinua kiroavat, ja sinussa tulevat siunatuiksi kaikki sukukunnat maan  päällä."</span> <span class="verse"><a name="4">4</a>Niin Abram lähti, niinkuin Herra oli hänelle puhunut, ja Loot meni  hänen kanssansa. Abram oli Harranista lähtiessänsä seitsemänkymmenen  viiden vuoden vanha.</span> <span class="verse"><a name="5">5</a>Ja Abram otti vaimonsa Saarain ja veljensä pojan Lootin sekä kaiken  omaisuuden, jonka he olivat koonneet, ja ne palvelijat, jotka he olivat  hankkineet Harranissa, ja he lähtivät menemään Kanaanin maahan. Ja he  tulivat Kanaanin maahan.</span> <span class="verse"><a name="6">6</a>Ja Abram kulki maan läpi aina Sikemin paikkakunnalle, Mooren tammelle  asti. Ja siihen aikaan kanaanilaiset asuivat siinä maassa.</span> <span class="verse"><a name="7">7</a>Silloin Herra ilmestyi Abramille ja sanoi: "Sinun jälkeläisillesi  minä annan tämän maan". Niin hän rakensi sinne alttarin Herralle, joka  oli hänelle ilmestynyt.</span> <span class="verse"><a name="8">8</a>Sieltä hän siirtyi edemmäksi vuoristoon, itään päin Beetelistä, ja  pystytti telttansa, niin että Beetel oli lännessä ja Ai idässä, ja hän  rakensi sinne alttarin Herralle ja huusi avuksi Herran nimeä.</span> <span class="verse"><a name="9">9</a>Ja sieltä Abram lähti ja vaelsi yhä edemmäksi Etelämaahan päin.</span> <span class="verse"><a name="10">10</a>Niin tuli nälänhätä maahan, ja Abram meni Egyptiin, asuakseen siellä  jonkun aikaa, sillä nälänhätä maassa oli kova.</span> <span class="verse"><a name="11">11</a>Ja kun hän lähestyi Egyptiä, puhui hän vaimollensa Saaraille:  "Katso, minä tiedän, että sinä olet kaunis nainen.</span> <span class="verse"><a name="12">12</a>Kun egyptiläiset saavat nähdä sinut, niin he sanovat: 'Hän on hänen  vaimonsa', ja tappavat minut, mutta antavat sinun elää.</span> <span class="verse"><a name="13">13</a>Sano siis olevasi minun sisareni, että minun kävisi hyvin sinun  tähtesi ja minä sinun takiasi saisin jäädä henkiin."</span> <span class="verse"><a name="14">14</a>Kun Abram tuli Egyptiin, näkivät egyptiläiset, että Saarai oli hyvin  kaunis nainen.</span> <span class="verse"><a name="15">15</a>Ja kun faraon ruhtinaat olivat nähneet hänet, ylistelivät he häntä  faraolle; ja vaimo vietiin faraon hoviin.</span> <span class="verse"><a name="16">16</a>Ja Abramia hän kohteli hyvin hänen tähtensä. Ja hän sai pikkukarjaa,  raavaskarjaa ja aaseja, palvelijoita ja palvelijattaria, aasintammoja ja  kameleja.</span> <span class="verse"><a name="17">17</a>Mutta Herra antoi kovien vitsausten kohdata faraota ja hänen  hoviansa Saarain, Abramin vaimon, tähden.</span> <span class="verse"><a name="18">18</a>Silloin farao kutsui Abramin luoksensa ja sanoi: "Mitä olet minulle  tehnyt? Miksi et ilmoittanut minulle, että hän on sinun vaimosi?</span> <span class="verse"><a name="19">19</a>Miksi sanoit: 'Hän on minun sisareni', niin että minä otin hänet  vaimokseni? Katso, tässä on vaimosi, ota hänet ja mene."</span> <span class="verse"><a name="20">20</a>Ja farao antoi hänestä käskyn miehillensä, että he saattaisivat  hänet pois, hänet ja hänen vaimonsa sekä kaiken, mitä hänellä oli.</span> </p></div</div></div></body></html>