<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/gen">Genesis</a> &gt <strong>Chapter 37</strong></div><p><span class="verse"><a name="1">1</a>Mutta Jaakob asui siinä maassa, jossa hänen isänsä oli oleskellut  muukalaisena, Kanaanin maassa.</span> <span class="verse"><a name="2">2</a>Tämä on kertomus Jaakobin suvusta. Kun Joosef oli seitsemäntoista  vuoden vanha, oli hän veljiensä kanssa lampaita paimentamassa; hän oli  nuorukaisena isänsä vaimojen Bilhan ja Silpan poikien seurassa. Ja hän  kertoi isälleen, mitä pahaa kuuli heistä puhuttavan.</span> <span class="verse"><a name="3">3</a>Ja Israel rakasti Joosefia enemmän kuin kaikkia muita poikiansa,  koska hän oli syntynyt hänelle hänen vanhalla iällänsä, ja hän teetti  hänelle pitkäliepeisen, hihallisen ihokkaan.</span> <span class="verse"><a name="4">4</a>Kun hänen veljensä näkivät, että heidän isänsä rakasti häntä enemmän  kuin kaikkia hänen veljiänsä, vihasivat he häntä eivätkä voineet  puhutella häntä ystävällisesti.</span> <span class="verse"><a name="5">5</a>Kerran Joosef näki unen ja kertoi sen veljilleen; sen jälkeen he  vihasivat häntä vielä enemmän.</span> <span class="verse"><a name="6">6</a>Hän näet sanoi heille: "Kuulkaa, minkä unen minä olen nähnyt.</span> <span class="verse"><a name="7">7</a>Katso, me olimme sitovinamme lyhteitä vainiolla, ja katso, minun  lyhteeni nousi seisomaan, ja teidän lyhteenne asettuivat ympärille ja  kumarsivat minun lyhdettäni."</span> <span class="verse"><a name="8">8</a>Niin hänen veljensä sanoivat hänelle: "Sinäkö tulisit meidän  kuninkaaksemme, sinäkö hallitsisit meitä?" Ja he vihasivat häntä vielä  enemmän hänen uniensa ja puheidensa tähden.</span> <span class="verse"><a name="9">9</a>Ja hän näki vielä toisenkin unen, jonka hän kertoi veljilleen ja  sanoi: "Minä näin vielä unen: katso, aurinko ja kuu ja yksitoista tähteä  kumarsivat minua".</span> <span class="verse"><a name="10">10</a>Ja kun hän kertoi sen isälleen ja veljilleen, nuhteli hänen isänsä  häntä ja sanoi hänelle: "Mikä uni se on, jonka sinä olet nähnyt? Olisiko  minun ja äitisi ja veljiesi tultava kumartumaan sinun eteesi maahan?"</span> <span class="verse"><a name="11">11</a>Ja hänen veljensä kadehtivat häntä; mutta hänen isänsä pani tämän  mieleensä.</span> <span class="verse"><a name="12">12</a>Kun hänen veljensä olivat menneet kaitsemaan isänsä lampaita  Sikemiin,</span> <span class="verse"><a name="13">13</a>sanoi Israel Joosefille: "Sinun veljesi ovat paimenessa Sikemissä;  tule, minä lähetän sinut heidän luokseen". Hän vastasi: "Tässä olen".</span> <span class="verse"><a name="14">14</a>Ja hän sanoi hänelle: "Mene katsomaan, kuinka veljesi ja karja  voivat, ja kerro sitten minulle". Niin hän lähetti hänet matkalle  Hebronin laaksosta, ja hän tuli Sikemiin.</span> <span class="verse"><a name="15">15</a>Ja muuan mies kohtasi hänet, hänen harhaillessaan kedolla; ja mies  kysyi häneltä: "Mitä etsit?"</span> <span class="verse"><a name="16">16</a>Hän vastasi: "Minä etsin veljiäni; sano minulle, missä he ovat  paimentamassa".</span> <span class="verse"><a name="17">17</a>Mies vastasi: "He lähtivät pois täältä, sillä minä kuulin heidän  sanovan: 'Menkäämme Dootaniin'." Niin Joosef meni veljiensä jäljissä ja  löysi heidät Dootanista.</span> <span class="verse"><a name="18">18</a>Kun he kaukaa näkivät hänet ja ennenkuin hän saapui heidän luokseen,  pitivät he neuvoa tappaaksensa hänet.</span> <span class="verse"><a name="19">19</a>He sanoivat toisillensa: "Katso, tuolla tulee se unennäkijä!</span> <span class="verse"><a name="20">20</a>Tulkaa, tappakaamme nyt hänet ja heittäkäämme hänet johonkin kaivoon  ja sanokaamme: villipeto on hänet syönyt. Saammepa sitten nähdä, mitä  hänen unistaan tulee."</span> <span class="verse"><a name="21">21</a>Kun Ruuben sen kuuli, tahtoi hän pelastaa hänet heidän käsistään ja  sanoi: "Älkäämme lyökö häntä kuoliaaksi".</span> <span class="verse"><a name="22">22</a>Vielä Ruuben sanoi heille: "Älkää vuodattako verta; heittäkää hänet  tähän kaivoon, joka on täällä erämaassa, mutta älkää satuttako kättänne  häneen". Hän näet tahtoi pelastaa hänet heidän käsistään, saattaaksensa  hänet takaisin isänsä tykö.</span> <span class="verse"><a name="23">23</a>Kun Joosef sitten tuli veljiensä luo, riisuivat he Joosefilta hänen  ihokkaansa, pitkäliepeisen, hihallisen ihokkaan, joka oli hänen yllään,</span> <span class="verse"><a name="24">24</a>ja ottivat hänet ja heittivät hänet kaivoon; mutta kaivo oli tyhjä,  siinä ei ollut vettä.</span> <span class="verse"><a name="25">25</a>Senjälkeen he istuivat aterioimaan. Ja kun he nostivat silmänsä,  näkivät he ismaelilaismatkueen tulevan Gileadista; heidän kamelinsa  kuljettivat kumihartsia, balsamia ja hajupihkaa, ja he olivat viemässä  niitä Egyptiin.</span> <span class="verse"><a name="26">26</a>Silloin Juuda sanoi veljillensä: "Mitä hyötyä meillä on siitä, että  surmaamme veljemme ja salaamme hänen verensä?</span> <span class="verse"><a name="27">27</a>Tulkaa, myykäämme hänet ismaelilaisille, mutta älköön kätemme  sattuko häneen, sillä hän on meidän veljemme, meidän omaa lihaamme." Ja  hänen veljensä kuulivat häntä.</span> <span class="verse"><a name="28">28</a>Kun nyt midianilaiset kauppiaat menivät siitä ohitse, vetivät veljet  Joosefin ylös kaivosta; ja he myivät Joosefin kahdestakymmenestä  hopeasekelistä ismaelilaisille. Nämä veivät Joosefin Egyptiin.</span> <span class="verse"><a name="29">29</a>Kun sitten Ruuben palasi kaivolle, niin Joosefia ei enää ollut  kaivossa. Silloin hän repäisi vaatteensa,</span> <span class="verse"><a name="30">30</a>palasi veljiensä luo ja sanoi: "Poika on kadonnut. Voi minua, minne  minä joudun!"</span> <span class="verse"><a name="31">31</a>Niin he ottivat Joosefin ihokkaan, teurastivat vuohipukin ja  kastoivat ihokkaan vereen.</span> <span class="verse"><a name="32">32</a>Sitten he lähettivät tuon pitkäliepeisen, hihallisen ihokkaan kotiin  isälleen ja sanoivat: "Tämän me löysimme; tarkasta, onko se poikasi  ihokas vai eikö".</span> <span class="verse"><a name="33">33</a>Ja tarkastettuaan sen hän sanoi: "Tämä on minun poikani ihokas.  Villipeto on hänet syönyt; totisesti, Joosef on raadeltu kuoliaaksi."</span> <span class="verse"><a name="34">34</a>Ja Jaakob repäisi vaatteensa, pani säkin lanteilleen ja suri  poikaansa pitkät ajat.</span> <span class="verse"><a name="35">35</a>Ja kaikki hänen poikansa ja tyttärensä kävivät häntä lohduttamaan,  mutta hän ei huolinut lohdutuksesta, vaan sanoi: "Murehtien minä menen  tuonelaan poikani tykö". Ja hänen isänsä itki häntä.</span> <span class="verse"><a name="36">36</a>Mutta midianilaiset myivät hänet Egyptiin Potifarille, joka oli  faraon hoviherra ja henkivartijain päämies.</span> </p></div</div></div></body></html>