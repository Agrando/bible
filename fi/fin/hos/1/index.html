<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 1</strong></div><p><span class="verse"><a name="1">1</a>Herran sana, joka tuli Hoosealle, Beerin pojalle, Juudan kuningasten  Ussian, Jootamin, Aahaan ja Hiskian päivinä ja Israelin kuninkaan  Jerobeamin, Jooaan pojan, päivinä.</span> <span class="verse"><a name="2">2</a>Kun Herra alkoi Hoosealle puhua, sanoi Herra Hoosealle: "Mene, ota  itsellesi haureellinen vaimo ja haureudesta syntyneet lapset, sillä maa  on peräti rikkonut avion luopumalla Herrasta".</span> <span class="verse"><a name="3">3</a>Niin hän meni ja otti Goomerin, Diblaimin tyttären. Ja tämä tuli  raskaaksi ja synnytti hänelle pojan.</span> <span class="verse"><a name="4">4</a>Ja Herra sanoi hänelle: "Pane hänelle nimeksi Jisreel, sillä vähän  aikaa vielä, ja minä kostan Jisreelin verivelat Jeehun suvulle ja teen  lopun Israelin heimon kuningaskunnasta.</span> <span class="verse"><a name="5">5</a>Ja sinä päivänä minä särjen Israelin jousen Jisreelin laaksossa."</span> <span class="verse"><a name="6">6</a>Ja vaimo tuli jälleen raskaaksi ja synnytti tyttären, ja Herra sanoi  Hoosealle: "Pane hänelle nimeksi Loo-Ruhama, sillä en minä enää tästedes  armahda Israelin heimoa, niin että antaisin heille anteeksi.</span> <span class="verse"><a name="7">7</a>Mutta Juudan heimoa minä armahdan: minä pelastan heidät Herran,  heidän Jumalansa, avulla, mutta en pelasta heitä jousella, miekalla enkä  sodalla, en hevosilla enkä ratsumiehillä."</span> <span class="verse"><a name="8">8</a>Kun vaimo oli vieroittanut Loo-Ruhaman, tuli hän raskaaksi ja  synnytti pojan.</span> <span class="verse"><a name="9">9</a>Ja Herra sanoi: "Pane hänelle nimeksi Loo-Ammi, sillä te ette ole  minun kansani, enkä minä tahdo olla teidän omanne.</span> <span class="verse"><a name="10">10</a>(2:1) Mutta israelilaisten luku on oleva niinkuin meren hiekka, jota ei  voi mitata eikä lukea. Ja siinä paikassa, jossa heille on sanottu: 'Te  ette ole minun kansani', heille sanotaan: 'Elävän Jumalan lapset!'</span> <span class="verse"><a name="11">11</a>Ja Juudan miehet ja Israelin miehet kokoontuvat yhteen ja asettavat  itsellensä yhteisen pään; ja he lähtevät sotaan siitä maasta, sillä  suuri on Jisreelin päivä.</span> </p></div</div></div></body></html>