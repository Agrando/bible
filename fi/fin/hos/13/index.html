<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 13</strong></div><p><span class="verse"><a name="1">1</a>Milloin Efraim puhui, syntyi kauhu: korkealle kohosi hän Israelissa.  Mutta hän joutui syynalaiseksi Baalin takia, ja hän kuoli.</span> <span class="verse"><a name="2">2</a>Nyt he jatkavat synnintekoa, tekevät itselleen valettuja kuvia  hopeastansa, epäjumalankuvia ymmärryksensä mukaan, taitoniekkain tekemiä  kaikki tyynni. Niille he puhuvat; ihmisiä teurastavat, vasikoita  suutelevat.</span> <span class="verse"><a name="3">3</a>Sentähden he ovat kuin aamupilvi, kuin kaste, joka varhain haihtuu,  kuin akanat, jotka puimatantereelta lentävät, kuin savu, joka häipyy  ikkunasta.</span> <span class="verse"><a name="4">4</a>Mutta minä olen Herra, sinun Jumalasi, hamasta Egyptin maasta  lähtien; muuta Jumalaa sinä et tunne kuin minut, eikä ole muuta auttajaa  kuin minä.</span> <span class="verse"><a name="5">5</a>Minä tunsin sinut erämaassa, kuivassa maassa.</span> <span class="verse"><a name="6">6</a>Sen mukaan kuin heidän laitumensa olivat, he kylläisiksi tulivat. He  tulivat kylläisiksi, ja heidän sydämensä tuli ylpeäksi; sentähden he  unhottivat minut.</span> <span class="verse"><a name="7">7</a>Niin minusta tuli heille ikäänkuin leijona, niinkuin pantteri tien  ohessa minä heitä väijyin.</span> <span class="verse"><a name="8">8</a>Minä käyn heidän kimppuunsa kuin karhu, jolta on riistetty poikaset,  revin heidän sydänkalvonsa ja syön heidät siinä paikassa kuin  naarasleijona. Metsän pedot raatelevat heidät.</span> <span class="verse"><a name="9">9</a>Se on sinun turmiosi, Israel, että olet minua vastaan, joka olen  sinun apusi.</span> <span class="verse"><a name="10">10</a>Missä on nyt sinun kuninkaasi, että hän auttaisi sinua kaikissa  kaupungeissasi, ja sinun tuomarisi, joista olet sanonut: "Anna minulle  kuningas ja ruhtinaat"?</span> <span class="verse"><a name="11">11</a>Kuninkaan minä annan sinulle vihassani ja otan pois  kiivastuksessani.</span> <span class="verse"><a name="12">12</a>Efraimin rikos on sidottu kokoon, talteen on pantu hänen syntinsä.</span> <span class="verse"><a name="13">13</a>Hänelle tulee synnyttäjän tuskat. Hän on älytön lapsi, sillä hän ei  aikanansa tule esiin kohdusta.</span> <span class="verse"><a name="14">14</a>Tuonelan kädestä minä heidät päästän, kuolemasta minä heidät  lunastan. Missä on sinun ruttosi, kuolema, missä sinun surmasi, tuonela?  Katumus on peitetty minun silmiltäni.</span> <span class="verse"><a name="15">15</a>Vaikka hän veljien seassa on hedelmöitseväinen, on itätuuli tuleva,  on nouseva Herran tuuli erämaasta, ja hänen kaivonsa kuivuu, ja hänen  lähteensä ehtyy: se on ryöstävä hänen aarteensa, kaikki hänen  kallisarvoiset kalunsa.</span> </p></div</div></div></body></html>