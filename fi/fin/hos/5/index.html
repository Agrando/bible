<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 5</strong></div><p><span class="verse"><a name="1">1</a>Kuulkaa tämä, te papit, tarkatkaa, Israelin heimo, ja ottakaa  korviinne, kuninkaan huone: teille on tämä tuomio; sillä te olette  olleet paula Mispalle, verkko, joka on levitetty Taaborille.</span> <span class="verse"><a name="2">2</a>Luopiot ovat syvälle vajonneet turmiontekoon, mutta minä olen kuritus  heille kaikille.</span> <span class="verse"><a name="3">3</a>Minä tunnen Efraimin, eikä Israel ole minulta kätkössä; sillä nyt  sinä, Efraim, olet haureutta harjoittanut, Israel on saastuttanut  itsensä.</span> <span class="verse"><a name="4">4</a>Heidän tekonsa eivät salli heidän kääntyä Jumalansa puoleen, sillä  haureuden henki on heidän sisimmässänsä eivätkä he tunne Herraa.</span> <span class="verse"><a name="5">5</a>Israelin ylpeys syyttää häntä vasten silmiä, ja Israel ja Efraim  kompastuvat syntivelkaansa; myös Juuda kompastuu heidän kanssansa.</span> <span class="verse"><a name="6">6</a>Lampainensa ja raavainensa he tulevat, etsiäksensä Herraa, mutta  eivät löydä: hän on vetäytynyt heistä pois.</span> <span class="verse"><a name="7">7</a>He ovat olleet uskottomat Herralle, sillä he ovat synnyttäneet  vieraita lapsia. Nyt uudenkuun juhla syö heidät ja heidän peltonsa.</span> <span class="verse"><a name="8">8</a>Puhaltakaa pasunaan Gibeassa, vaskitorveen Raamassa, nostakaa  sotahuuto Beet-Aavenissa. Ovat jo sinun kintereilläsi, Benjamin!</span> <span class="verse"><a name="9">9</a>Efraim on tuleva autioksi kurituksen päivänä. Israelin heimokuntia  vastaan minä ilmoitan, mikä totta on.</span> <span class="verse"><a name="10">10</a>Juudan ruhtinaat ovat tulleet rajan siirtäjäin kaltaisiksi.  Minä  vuodatan heidän päällensä vihani niinkuin vedet.</span> <span class="verse"><a name="11">11</a>Sorrettu on Efraim, loukattu hänen oikeutensa, sillä hän tahtoi  vaeltaa ihmiskäskyjen mukaan.</span> <span class="verse"><a name="12">12</a>Minä olen Efraimille kuin koi ja Juudan heimolle kuin mätä.</span> <span class="verse"><a name="13">13</a>Mutta kun Efraim näki sairautensa ja Juuda paiseensa, meni Efraim  Assuriin, lähetti sanan sotaiselle kuninkaalle; mutta tämä ei voinut  teitä parantaa, ei tehdä terveeksi teidän paisettanne.</span> <span class="verse"><a name="14">14</a>Sillä minä olen Efraimille kuin leijona, Juudan heimolle kuin nuori  jalopeura: minä, minä raatelen, menen ja kannan pois, eikä pelastajaa  ole.</span> <span class="verse"><a name="15">15</a>Minä menen takaisin paikoilleni, kunnes he ovat syystänsä kärsineet  ja etsivät minun kasvojani: ahdistuksessansa he minua etsivät.</span> </p></div</div></div></body></html>