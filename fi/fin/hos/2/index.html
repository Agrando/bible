<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 2</strong></div><p><span class="verse"><a name="1">1</a>Sanokaa veljiänne Ammiksi ja sisarianne Ruhamaksi."</span> <span class="verse"><a name="2">2</a>"Riidelkää äitinne kanssa, riidelkää, sillä ei hän ole minun vaimoni,  enkä minä ole hänen miehensä. Poistakoon hän haureutensa kasvoistansa ja  aviorikoksensa rintainsa välistä,</span> <span class="verse"><a name="3">3</a>(2:5) etten minä riisuisi häntä alasti ja asettaisi häntä, niinkuin hän oli  syntymänsä päivänä, etten tekisi häntä erämaan kaltaiseksi, saattaisi  häntä kuivan maan kaltaiseksi ja kuolettaisi häntä janoon.</span> <span class="verse"><a name="4">4</a>Ja hänen lapsiansa minä en armahda, sillä he ovat haureudesta  syntyneitä lapsia.</span> <span class="verse"><a name="5">5</a>Sillä heidän äitinsä on harjoittanut haureutta, heidän kantajansa on  häpeällisesti elänyt, hän on sanonut: 'Minä kuljen rakastajaini perässä,  jotka antavat minulle leipäni ja veteni, villani ja pellavani, öljyni ja  juomani'.</span> <span class="verse"><a name="6">6</a>Sentähden, katso, minä aitaan sinun tiesi orjantappuroilla, minä  muuraan muurin hänen eteensä, niin ettei hän löydä polkujansa.</span> <span class="verse"><a name="7">7</a>Ja hän ajaa takaa rakastajiansa, mutta ei heitä saavuta; etsii heitä,  mutta ei löydä. Ja hän on sanova: 'Minä menen takaisin entisen mieheni  luokse, sillä parempi oli minulla olo silloin kuin nyt'.</span> <span class="verse"><a name="8">8</a>Hän ei ole tajunnut, että minä olen hänelle antanut jyvät ja viinin  ja öljyn, olen kartuttanut hänelle hopeata ja myös kultaa, joka on  käytetty Baalin hyväksi.</span> <span class="verse"><a name="9">9</a>Sentähden minä otan takaisin jyväni ajallansa ja viinini  määräaikanansa ja tempaan pois villani ja pellavani, jonka piti peittää  hänen alastomuutensa.</span> <span class="verse"><a name="10">10</a>Nyt minä paljastan hänen häpynsä hänen rakastajainsa silmäin eteen,  eikä kukaan ole pelastava häntä minun kädestäni.</span> <span class="verse"><a name="11">11</a>Minä teen lopun kaikesta hänen ilonpidostansa: hänen juhlistansa,  uusistakuistansa ja sapateistansa ja kaikista hänen pyhäpäivistänsä.</span> <span class="verse"><a name="12">12</a>Ja minä hävitän hänen viiniköynnöksensä ja viikunapuunsa, joista hän  on sanonut: 'Ne ovat minun portonpalkkani, jonka rakastajani ovat  minulle antaneet'. Minä teen ne metsäksi, ja metsän eläimet syövät  niitä.</span> <span class="verse"><a name="13">13</a>Ja minä kostan hänelle baalien päivät, joina hän niille poltti  uhreja, koristi itsensä renkaillaan ja kaulakäädyillään ja kulki  rakastajainsa jäljessä, mutta unhotti minut, sanoo Herra.</span> <span class="verse"><a name="14">14</a>Sentähden, katso, minä taivuttelen hänet, kuljetan hänet erämaahan  ja viihdyttelen häntä.</span> <span class="verse"><a name="15">15</a>Minä annan hänelle sieltä alkaen hänen viinimäkensä ynnä Aakorin  laakson toivon oveksi, ja hän on oleva siellä kuuliainen niinkuin  nuoruutensa päivinä, niinkuin sinä päivänä, jona hän Egyptin maasta  läksi.</span> <span class="verse"><a name="16">16</a>Sinä päivänä, sanoo Herra, sinä puhuttelet minua: 'Minun mieheni',  etkä enää puhuttele minua: 'Minun Baalini';</span> <span class="verse"><a name="17">17</a>ja minä poistan baalien nimet hänen suustansa, eikä niiden nimiä  enää mainita.</span> <span class="verse"><a name="18">18</a>Ja sinä päivänä minä teen heidän hyväksensä liiton metsän eläinten  ja taivaan lintujen kanssa ja maan matelevaisten kanssa; ja jousen ja  miekan ja sodan minä särjen maasta ja annan heidän asua turvassa.</span> <span class="verse"><a name="19">19</a>Ja minä kihlaan sinut itselleni ikiajoiksi, kihlaan sinut itselleni  vanhurskaudella ja tuomiolla, armolla ja laupeudella,</span> <span class="verse"><a name="20">20</a>kihlaan sinut itselleni uskollisuudella, ja sinä olet tunteva  Herran.</span> <span class="verse"><a name="21">21</a>Sinä päivänä minä kuulen, sanoo Herra, minä kuulen taivasta, ja se  kuulee maata,</span> <span class="verse"><a name="22">22</a>ja maa kuulee jyviä, viiniä ja öljyä, ja nämä kuulevat Jisreeliä.</span> <span class="verse"><a name="23">23</a>(2:25) Ja minä kylvän hänet itselleni tähän maahan, minä armahdan  Loo-Ruhamaa ja sanon Loo-Ammille: 'Sinä olet minun kansani'; ja hän  vastaa: 'Minun Jumalani'."</span> </p></div</div></div></body></html>