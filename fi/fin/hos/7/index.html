<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 7</strong></div><p><span class="verse"><a name="1">1</a>Kun minä Israelia parannan, silloin tulevat julki Efraimin rikokset  ja Samarian pahuudet; sillä he harjoittavat petosta, varas tunkeutuu  sisään, ja rosvojoukko ryöstää ulkona.</span> <span class="verse"><a name="2">2</a>Eivät he ajattele sydämessään, että minä muistan kaiken heidän  pahuutensa. Nyt heidän tekonsa piirittävät heidät, ne ovat tulleet minun  kasvojeni eteen.</span> <span class="verse"><a name="3">3</a>He ilahuttavat pahuudellansa kuningasta ja valheillansa ruhtinaita.</span> <span class="verse"><a name="4">4</a>Kaikki he ovat avionrikkojia; he ovat kuin leipojan sytyttämä uuni:  hän jättää tulen kohentamatta taikinan sotkemisesta sen happanemiseen  asti.</span> <span class="verse"><a name="5">5</a>Meidän kuninkaamme päivänä ovat ruhtinaat sairaina viinin hehkusta.  Hän lyö kättä pilkkaajain kanssa.</span> <span class="verse"><a name="6">6</a>Sillä he ovat juonillaan saattaneet sydämensä kuumaksi kuin uuni;  koko yön heidän leipojansa nukkuu, aamulla se palaa kuin liekitsevä  tuli.</span> <span class="verse"><a name="7">7</a>He ovat kaikki kuumia kuin uuni, he syövät tuomarinsa: kaikki heidän  kuninkaansa ovat kaatuneet, ei yksikään niistä ole minua avuksi  huutanut.</span> <span class="verse"><a name="8">8</a>Efraim sekaantuu kansojen joukkoon. Efraim on tullut leivän  kaltaiseksi, jota ei ole käännetty.</span> <span class="verse"><a name="9">9</a>Muukalaiset syövät hänen voimansa, mutta ei hän sitä ymmärrä.  Hänen  hiuksensakin ovat jo harmaiksi käyneet, mutta hän ei ymmärrä.</span> <span class="verse"><a name="10">10</a>Israelin ylpeys syyttää häntä vasten silmiä, eivätkä he palaja  Herran, Jumalansa, tykö, eivät etsi häntä, vaikka kaikki näin on.</span> <span class="verse"><a name="11">11</a>Efraim on tullut kyyhkysen kaltaiseksi, joka on tyhmä ja taitamaton:  he huutavat avuksi Egyptiä, he menevät Assuriin.</span> <span class="verse"><a name="12">12</a>Juuri kun ovat menossa, minä levitän verkkoni heidän päällensä ja  pudotan heidät alas kuin taivaan linnut; minä kuritan heitä, niinkuin on  julistettu heidän seurakunnallensa.</span> <span class="verse"><a name="13">13</a>Voi heitä, sillä he ovat menneet minua pakoon! Häviö heille, sillä  he ovat minusta luopuneet! Minä tahdoin lunastaa heidät, mutta he  puhuivat minua vastaan valheita.</span> <span class="verse"><a name="14">14</a>Eivät he huuda minun puoleeni sydämestänsä, vaan ulvovat  vuoteissansa. Jyvien ja viinin tähden he kokoontuvat. Minua vastaan he  niskoittelevat.</span> <span class="verse"><a name="15">15</a>Minä olen heitä kurittanut, minä olen vahvistanut heidän  käsivartensa, mutta minua vastaan he ovat aikoneet pahaa.</span> <span class="verse"><a name="16">16</a>He kääntyvät, mutta eivät korkeutta kohti. He ovat kuin pettävä  jousi. Heidän ruhtinaittensa pitää kaatuman miekkaan kieltensä  kiukkuisuuden tähden. Tästä he saavat pilkan Egyptin maassa.</span> </p></div</div></div></body></html>