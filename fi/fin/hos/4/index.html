<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 4</strong></div><p><span class="verse"><a name="1">1</a>Kuulkaa Herran sana, te israelilaiset, sillä Herralla on  oikeudenkäynti maan asukasten kanssa; sillä ei ole uskollisuutta, ei  laupeutta eikä Jumalan tuntemusta maassa.</span> <span class="verse"><a name="2">2</a>Vannotaan ja valhetellaan, murhataan, varastetaan ja rikotaan aviot,  murtaudutaan taloihin, ja verityö verityötä seuraa.</span> <span class="verse"><a name="3">3</a>Sentähden maa murehtii, ja kaikki siinä asuvaiset nääntyvät, metsän  eläimet ja taivaan linnut; myöskin kalat merestä katoavat.</span> <span class="verse"><a name="4">4</a>Älköön vain kukaan nuhdelko, älköön kukaan ojentako, vaikka sinun  kansasi on kuin pappien nuhtelijoita!</span> <span class="verse"><a name="5">5</a>Niin sinä kompastut päivällä, myös profeetta kompastuu yhdessä sinun  kanssasi yöllä; ja minä hävitän sinun äitisi.</span> <span class="verse"><a name="6">6</a>Minun kansani joutuu häviöön, sillä se on taitoa vailla.  Koska sinä  olet hyljännyt taidon, hylkään minä sinut, niin ettet saa olla minun  pappinani. Koska olet unhottanut Jumalasi lain, unhotan myös minä sinun  lapsesi.</span> <span class="verse"><a name="7">7</a>Niin paljon kuin heitä on, niin paljon he ovat tehneet syntiä minua  vastaan. Minä muutan heidän kunniansa häpeäksi.</span> <span class="verse"><a name="8">8</a>Minun kansani synnistä he saavat ruokansa, heidän pahoja tekojansa  heidän sielunsa himoitsee.</span> <span class="verse"><a name="9">9</a>Mutta papin on käyvä niinkuin kansankin: minä rankaisen häntä hänen  vaelluksestansa ja kostan hänelle hänen tekonsa.</span> <span class="verse"><a name="10">10</a>He syövät, mutta eivät tule ravituiksi, he harjoittavat haureutta,  mutta eivät lisäänny, sillä he eivät ole tahtoneet ottaa vaaria  Herrasta.</span> <span class="verse"><a name="11">11</a>Haureus ja viini ja rypälemehu vievät järjen.</span> <span class="verse"><a name="12">12</a>Minun kansani kysyy puultansa, ja sen sauva sille vastaa; sillä  haureuden henki on eksyttäväinen: haureudessa he ovat luopuneet  tottelemasta Jumalaansa.</span> <span class="verse"><a name="13">13</a>Vuorten huipuilla he uhraavat, polttavat uhreja kukkuloilla,  rautatammen, haavan ja tammen alla, sillä niiden varjo on suloinen.  Sentähden tulee teidän tyttäristänne porttoja, ja teidän miniänne  rikkovat avion.</span> <span class="verse"><a name="14">14</a>En minä rankaise teidän tyttäriänne siitä, että he porttoja ovat,  enkä miniöitänne siitä, että he avion rikkovat, sillä miehet itse  poikkeavat syrjään porttojen kanssa ja uhraavat pyhäkköporttojen kanssa;  ja ymmärtämätön kansa kukistuu.</span> <span class="verse"><a name="15">15</a>Jos sinä, Israel, harjoitatkin haureutta, älköön Juuda saattako  itseänsä syynalaiseksi: älkää lähtekö Gilgaliin, älkää menkö ylös  Beet-Aaveniin älkääkä vannoko: "Niin totta kuin Herra elää".</span> <span class="verse"><a name="16">16</a>Sillä niinkuin niskuri lehmä on Israel niskoitellut; nyt on Herra  kaitseva heitä niinkuin karitsaa laajalla laitumella.</span> <span class="verse"><a name="17">17</a>Efraim on liitossa epäjumalain kanssa - anna hänen olla.</span> <span class="verse"><a name="18">18</a>Kun heidän juopottelunsa on lopussa, he harjoittavat törkeätä  haureutta. Ne, jotka ovat hänen kilpensä, rakastavat häpeätä.</span> <span class="verse"><a name="19">19</a>Tuuli siivillänsä ahdistaa häntä, he saavat häpeän  uhriaterioistansa.</span> </p></div</div></div></body></html>