<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/hos/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/hos">Hosea</a> &gt <strong>Chapter 14</strong></div><p><span class="verse"><a name="1">1</a>Samaria joutuu syystänsä kärsimään, koska se on niskoitellut  Jumalaansa vastaan: he kaatuvat miekkaan, heidän pienet lapsensa  ruhjotaan, ja heidän raskaat vaimonsa halkaistaan.</span> <span class="verse"><a name="2">2</a>Palaja Israel, Herran, sinun Jumalasi tykö, sillä sinä olet  kompastunut rikoksiisi.</span> <span class="verse"><a name="3">3</a>Ottakaa mukaanne sanoja ja palatkaa Herran tykö ja sanokaa hänelle:  "Anna anteeksi kaikki rikokset, ota armoihisi, niin me tuomme sinulle  uhrimulleiksi huultemme uhrit.</span> <span class="verse"><a name="4">4</a>Assur ei ole meitä auttava, hevosilla emme tahdo ratsastaa, emmekä  enää sano kättemme teoille: 'Meidän jumalamme'; sillä sinussa saa orpo  armon."</span> <span class="verse"><a name="5">5</a>Minä parannan teidän luopumuksenne, omasta halustani minä teitä  rakastan; sillä minun vihani on kääntynyt hänestä pois.</span> <span class="verse"><a name="6">6</a>Minä olen oleva Israelille kuin kaste, se on kukoistava kuin lilja ja  juurtuva syvälle kuin Libanon.</span> <span class="verse"><a name="7">7</a>Sen vesat leviävät, sen kauneus on oleva kuin öljypuun ja sen tuoksu  kuin Libanonin.</span> <span class="verse"><a name="8">8</a>Sen varjossa asuvaiset kasvattavat jälleen viljaa ja kukoistavat kuin  viiniköynnös. Sen maine on oleva kuin Libanonin viinin.</span> <span class="verse"><a name="9">9</a>Efraim! Mitä on minulla enää tekemistä epäjumalien kanssa?  Minä  kuulen häntä, minä katson hänen puoleensa, minä, joka olen kuin  viheriöitsevä kypressi: minusta on sinun hedelmäsi.</span> </p></div</div></div></body></html>