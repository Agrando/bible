<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 2</strong></div><p><span class="verse"><a name="1">1</a>Ja kolmantena päivänä oli häät Galilean Kaanassa, ja Jeesuksen äiti oli siellä.</span> <span class="verse"><a name="2">2</a>Ja myös Jeesus ja hänen opetuslapsensa olivat kutsutut häihin.</span> <span class="verse"><a name="3">3</a>Ja kun viini loppui, sanoi Jeesuksen äiti hänelle: "Heillä ei ole viiniä".</span> <span class="verse"><a name="4">4</a>Jeesus sanoi hänelle: "Mitä sinä tahdot minusta, vaimo? Minun aikani ei ole vielä tullut."</span> <span class="verse"><a name="5">5</a>Hänen äitinsä sanoi palvelijoille: "Mitä hän teille sanoo, se tehkää".</span> <span class="verse"><a name="6">6</a>Niin oli siinä juutalaisten puhdistamistavan mukaan kuusi kivistä vesiastiaa, kukin kahden tai kolmen mitan vetoinen.</span> <span class="verse"><a name="7">7</a>Jeesus sanoi heille: "Täyttäkää astiat vedellä". Ja he täyttivät ne reunoja myöten.</span> <span class="verse"><a name="8">8</a>Ja hän sanoi heille: "Ammentakaa nyt ja viekää edeskäyvälle". Ja he veivät.</span> <span class="verse"><a name="9">9</a>Mutta kun edeskäypä maistoi vettä, joka oli muuttunut viiniksi, eikä tiennyt, mistä se oli tullut - mutta palvelijat, jotka veden olivat ammentaneet, tiesivät sen - kutsui edeskäypä yljän</span> <span class="verse"><a name="10">10</a>ja sanoi hänelle: "Jokainen panee ensin esille hyvän viinin ja sitten, kun juopuvat, huonomman. Sinä olet säästänyt hyvän viinin tähän asti."</span> <span class="verse"><a name="11">11</a>Tämän ensimmäisen tunnustekonsa Jeesus teki Galilean Kaanassa ja ilmoitti kirkkautensa; ja hänen opetuslapsensa uskoivat häneen.</span> <span class="verse"><a name="12">12</a>Sen jälkeen hän meni alas Kapernaumiin, hän ja hänen äitinsä ja veljensä ja opetuslapsensa; ja siellä he eivät viipyneet monta päivää.</span> <span class="verse"><a name="13">13</a>Ja juutalaisten pääsiäinen oli lähellä, ja Jeesus meni ylös Jerusalemiin.</span> <span class="verse"><a name="14">14</a>Niin hän tapasi pyhäkössä ne, jotka myivät härkiä ja lampaita ja kyyhkysiä, ja rahanvaihtajat istumassa.</span> <span class="verse"><a name="15">15</a>Ja hän teki nuorista ruoskan ja ajoi ulos pyhäköstä heidät kaikki lampaineen ja härkineen ja kaasi vaihtajain rahat maahan ja työnsi heidän pöytänsä kumoon.</span> <span class="verse"><a name="16">16</a>Ja hän sanoi kyyhkysten myyjille: "Viekää pois nämä täältä. Älkää tehkö minun Isäni huonetta markkinahuoneeksi."</span> <span class="verse"><a name="17">17</a>Silloin hänen opetuslapsensa muistivat, että on kirjoitettu: "Kiivaus sinun huoneesi puolesta kuluttaa minut".</span> <span class="verse"><a name="18">18</a>Niin juutalaiset vastasivat ja sanoivat hänelle: "Minkä merkin sinä näytät meille, koska näitä teet?"</span> <span class="verse"><a name="19">19</a>Jeesus vastasi ja sanoi heille: "Hajottakaa maahan tämä temppeli, niin minä pystytän sen kolmessa päivässä".</span> <span class="verse"><a name="20">20</a>Niin juutalaiset sanoivat: "Neljäkymmentä kuusi vuotta on tätä temppeliä rakennettu, ja sinäkö pystytät sen kolmessa päivässä?"</span> <span class="verse"><a name="21">21</a>Mutta hän puhui ruumiinsa temppelistä.</span> <span class="verse"><a name="22">22</a>Kun hän sitten oli noussut kuolleista, muistivat hänen opetuslapsensa, että hän oli tämän sanonut; ja he uskoivat Raamatun ja sen sanan, jonka Jeesus oli sanonut.</span> <span class="verse"><a name="23">23</a>Mutta kun hän oli Jerusalemissa pääsiäisenä, juhlan aikana, uskoivat monet hänen nimeensä, nähdessään hänen tunnustekonsa, jotka hän teki.</span> <span class="verse"><a name="24">24</a>Mutta Jeesus itse ei uskonut itseänsä heille, sentähden että hän tunsi kaikki</span> <span class="verse"><a name="25">25</a>eikä tarvinnut kenenkään todistusta ihmisestä, sillä hän tiesi itse, mitä ihmisessä on.</span> </p></div</div></div></body></html>