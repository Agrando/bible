<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 9</strong></div><p><span class="verse"><a name="1">1</a>Ja ohi kulkiessaan hän näki miehen, joka syntymästään saakka oli ollut sokea.</span> <span class="verse"><a name="2">2</a>Ja hänen opetuslapsensa kysyivät häneltä sanoen: "Rabbi, kuka teki syntiä, tämäkö vai hänen vanhempansa, että hänen piti sokeana syntymän?"</span> <span class="verse"><a name="3">3</a>Jeesus vastasi: "Ei tämä tehnyt syntiä eivätkä hänen vanhempansa, vaan Jumalan tekojen piti tuleman hänessä julki.</span> <span class="verse"><a name="4">4</a>Niin kauan kuin päivä on, tulee meidän tehdä hänen tekojansa, joka on minut lähettänyt; tulee yö, jolloin ei kukaan voi työtä tehdä.</span> <span class="verse"><a name="5">5</a>Niin kauan kuin minä maailmassa olen, olen minä maailman valkeus."</span> <span class="verse"><a name="6">6</a>Tämän sanottuaan hän sylki maahan ja teki syljestä tahtaan ja siveli tahtaan hänen silmilleen</span> <span class="verse"><a name="7">7</a>ja sanoi hänelle: "Mene ja peseydy Siiloan lammikossa" - se on käännettynä: lähetetty. - Niin hän meni ja peseytyi ja palasi näkevänä.</span> <span class="verse"><a name="8">8</a>Silloin naapurit ja ne, jotka ennen olivat nähneet hänet kerjääjänä, sanoivat: "Eikö tämä ole se, joka istui ja kerjäsi?"</span> <span class="verse"><a name="9">9</a>Toiset sanoivat: "Hän se on", toiset sanoivat: "Ei ole, vaan hän on hänen näköisensä". Hän itse sanoi: "Minä se olen".</span> <span class="verse"><a name="10">10</a>Niin he sanoivat hänelle: "Miten sinun silmäsi ovat auenneet?"</span> <span class="verse"><a name="11">11</a>Hän vastasi: "Se mies, jota kutsutaan Jeesukseksi, teki tahtaan ja voiteli minun silmäni ja sanoi minulle: 'Mene ja peseydy Siiloan lammikossa'; niin minä menin ja peseydyin ja sain näköni".</span> <span class="verse"><a name="12">12</a>He sanoivat hänelle: "Missä hän on?" Hän vastasi: "En tiedä".</span> <span class="verse"><a name="13">13</a>Niin he veivät hänet, joka ennen oli ollut sokea, fariseusten luo.</span> <span class="verse"><a name="14">14</a>Ja se päivä, jona Jeesus teki tahtaan ja avasi hänen silmänsä, oli sapatti.</span> <span class="verse"><a name="15">15</a>Niin myöskin fariseukset kysyivät häneltä, miten hän oli saanut näkönsä. Ja hän sanoi heille: "Hän siveli tahtaan minun silmilleni, ja minä peseydyin, ja nyt minä näen".</span> <span class="verse"><a name="16">16</a>Niin muutamat fariseuksista sanoivat: "Se mies ei ole Jumalasta, koska hän ei pidä sapattia". Toiset sanoivat: "Kuinka voi syntinen ihminen tehdä senkaltaisia tunnustekoja?" Ja he olivat keskenänsä eri mieltä.</span> <span class="verse"><a name="17">17</a>Niin he taas sanoivat sokealle: "Mitä sinä sanot hänestä, koskapa hän avasi sinun silmäsi?" Ja hän sanoi: "Hän on profeetta".</span> <span class="verse"><a name="18">18</a>Mutta juutalaiset eivät uskoneet hänestä, että hän oli ollut sokea ja saanut näkönsä, ennenkuin kutsuivat sen näkönsä saaneen vanhemmat</span> <span class="verse"><a name="19">19</a>ja kysyivät heiltä sanoen: "Onko tämä teidän poikanne, jonka sanotte sokeana syntyneen? Kuinka hän sitten nyt näkee?"</span> <span class="verse"><a name="20">20</a>Hänen vanhempansa vastasivat ja sanoivat: "Me tiedämme, että tämä on meidän poikamme ja että hän on sokeana syntynyt;</span> <span class="verse"><a name="21">21</a>mutta kuinka hän nyt näkee, emme tiedä; emme myöskään tiedä, kuka on avannut hänen silmänsä. Kysykää häneltä; hänellä on kyllin ikää, puhukoon itse puolestansa."</span> <span class="verse"><a name="22">22</a>Näin hänen vanhempansa sanoivat, koska pelkäsivät juutalaisia. Sillä juutalaiset olivat jo sopineet keskenään, että se, joka tunnusti hänet Kristukseksi, oli erotettava synagoogasta.</span> <span class="verse"><a name="23">23</a>Sentähden hänen vanhempansa sanoivat: "Hänellä on kyllin ikää, kysykää häneltä".</span> <span class="verse"><a name="24">24</a>Niin he kutsuivat toistamiseen miehen, joka oli ollut sokea, ja sanoivat hänelle: "Anna kunnia Jumalalle; me tiedämme, että se mies on syntinen".</span> <span class="verse"><a name="25">25</a>Hän vastasi: "Onko hän syntinen, sitä en tiedä; sen vain tiedän, että minä, joka olin sokea, nyt näen".</span> <span class="verse"><a name="26">26</a>Niin he sanoivat hänelle: "Mitä hän sinulle teki? Miten hän avasi sinun silmäsi?"</span> <span class="verse"><a name="27">27</a>Hän vastasi heille: "Johan minä teille sanoin, ettekä te kuulleet. Miksi taas tahdotte sitä kuulla? Tahdotteko tekin ruveta hänen opetuslapsiksensa?"</span> <span class="verse"><a name="28">28</a>Niin he herjasivat häntä ja sanoivat: "Sinä olet hänen opetuslapsensa, mutta me olemme Mooseksen opetuslapsia.</span> <span class="verse"><a name="29">29</a>Me tiedämme Jumalan puhuneen Moosekselle, mutta mistä tämä on, sitä emme tiedä."</span> <span class="verse"><a name="30">30</a>Mies vastasi ja sanoi heille: "Sehän tässä on ihmeellistä, että te ette tiedä, mistä hän on, ja kuitenkin hän on avannut minun silmäni.</span> <span class="verse"><a name="31">31</a>Me tiedämme, ettei Jumala kuule syntisiä; vaan joka on jumalaapelkääväinen ja tekee hänen tahtonsa, sitä hän kuulee.</span> <span class="verse"><a name="32">32</a>Ei ole maailman alusta kuultu, että kukaan on avannut sokeana syntyneen silmät.</span> <span class="verse"><a name="33">33</a>Jos hän ei olisi Jumalasta, ei hän voisi mitään tehdä."</span> <span class="verse"><a name="34">34</a>He vastasivat ja sanoivat hänelle: "Sinä olet kokonaan synneissä syntynyt, ja sinä tahdot opettaa meitä!" Ja he ajoivat hänet ulos.</span> <span class="verse"><a name="35">35</a>Ja Jeesus sai kuulla heidän ajaneen hänet ulos; ja hänet tavatessaan hän sanoi hänelle: "Uskotko sinä Jumalan Poikaan?"</span> <span class="verse"><a name="36">36</a>Hän vastasi ja sanoi: "Herra, kuka hän on, että minä häneen uskoisin?"</span> <span class="verse"><a name="37">37</a>Jeesus sanoi hänelle: "Sinä olet hänet nähnyt, ja hän on se, joka sinun kanssasi puhuu".</span> <span class="verse"><a name="38">38</a>Niin hän sanoi: "Herra, minä uskon"; ja hän kumartaen rukoili häntä.</span> <span class="verse"><a name="39">39</a>Ja Jeesus sanoi: "Tuomioksi minä olen tullut tähän maailmaan, että ne, jotka eivät näe, näkisivät, ja ne, jotka näkevät, tulisivat sokeiksi".</span> <span class="verse"><a name="40">40</a>Ja muutamat fariseukset, jotka olivat siinä häntä lähellä, kuulivat tämän ja sanoivat hänelle: "Olemmeko mekin sokeat?"</span> <span class="verse"><a name="41">41</a>Jeesus sanoi heille: "Jos te olisitte sokeat, ei teillä olisi syntiä; mutta nyt te sanotte: 'Me näemme'; sentähden teidän syntinne pysyy".</span> </p></div</div></div></body></html>