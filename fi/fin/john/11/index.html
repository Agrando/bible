<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 11</strong></div><p><span class="verse"><a name="1">1</a>Ja eräs mies, Lasarus, Betaniasta, Marian ja hänen sisarensa Martan kylästä, oli sairaana.</span> <span class="verse"><a name="2">2</a>Ja tämä Maria oli se, joka hajuvoiteella voiteli Herran ja pyyhki hiuksillaan hänen jalkansa; ja Lasarus, joka sairasti, oli hänen veljensä.</span> <span class="verse"><a name="3">3</a>Niin sisaret lähettivät Jeesukselle tämän sanan: "Herra, katso, se, joka on sinulle rakas, sairastaa".</span> <span class="verse"><a name="4">4</a>Mutta sen kuultuaan Jeesus sanoi: "Ei tämä tauti ole kuolemaksi, vaan Jumalan kunniaksi, että Jumalan Poika sen kautta kirkastuisi".</span> <span class="verse"><a name="5">5</a>Ja Jeesus rakasti Marttaa ja hänen sisartaan ja Lasarusta.</span> <span class="verse"><a name="6">6</a>Kun hän siis kuuli hänen sairastavan, viipyi hän siinä paikassa, missä hän oli, vielä kaksi päivää;</span> <span class="verse"><a name="7">7</a>mutta niiden kuluttua hän sanoi opetuslapsilleen: "Menkäämme taas Juudeaan".</span> <span class="verse"><a name="8">8</a>Opetuslapset sanoivat hänelle: "Rabbi, äsken juutalaiset yrittivät kivittää sinut, ja taas sinä menet sinne!"</span> <span class="verse"><a name="9">9</a>Jeesus vastasi: "Eikö päivässä ole kaksitoista hetkeä? Joka vaeltaa päivällä, se ei loukkaa itseänsä, sillä hän näkee tämän maailman valon.</span> <span class="verse"><a name="10">10</a>Mutta joka vaeltaa yöllä, se loukkaa itsensä, sillä ei hänessä ole valoa."</span> <span class="verse"><a name="11">11</a>Näin hän puhui, ja sitten hän sanoi heille: "Ystävämme Lasarus nukkuu, mutta minä menen herättämään hänet unesta".</span> <span class="verse"><a name="12">12</a>Niin opetuslapset sanoivat hänelle: "Herra, jos hän nukkuu, niin hän tulee terveeksi".</span> <span class="verse"><a name="13">13</a>Mutta Jeesus puhui hänen kuolemastaan; he taas luulivat hänen puhuneen unessa-nukkumisesta.</span> <span class="verse"><a name="14">14</a>Silloin Jeesus sanoi heille suoraan: "Lasarus on kuollut,</span> <span class="verse"><a name="15">15</a>ja minä iloitsen teidän tähtenne siitä, etten ollut siellä, jotta te uskoisitte; mutta menkäämme hänen tykönsä".</span> <span class="verse"><a name="16">16</a>Niin Tuomas, jota sanottiin Didymukseksi, sanoi toisille opetuslapsille: "Menkäämme mekin sinne, kuollaksemme hänen kanssansa".</span> <span class="verse"><a name="17">17</a>Niin Jeesus tuli ja sai tietää, että hän jo neljä päivää oli ollut haudassa.</span> <span class="verse"><a name="18">18</a>Ja Betania oli lähellä Jerusalemia, noin viidentoista vakomitan päässä.</span> <span class="verse"><a name="19">19</a>Ja useita juutalaisia oli tullut Martan ja Marian luokse lohduttamaan heitä heidän veljensä kuolemasta.</span> <span class="verse"><a name="20">20</a>Kun Martta kuuli, että Jeesus oli tulossa, meni hän häntä vastaan; mutta Maria istui kotona.</span> <span class="verse"><a name="21">21</a>Ja Martta sanoi Jeesukselle: "Herra, jos sinä olisit ollut täällä, niin minun veljeni ei olisi kuollut.</span> <span class="verse"><a name="22">22</a>Mutta nytkin minä tiedän, että Jumala antaa sinulle kaiken, mitä sinä Jumalalta anot."</span> <span class="verse"><a name="23">23</a>Jeesus sanoi hänelle: "Sinun veljesi on nouseva ylös".</span> <span class="verse"><a name="24">24</a>Martta sanoi hänelle: "Minä tiedän hänen nousevan ylösnousemuksessa, viimeisenä päivänä".</span> <span class="verse"><a name="25">25</a>Jeesus sanoi hänelle: "Minä olen ylösnousemus ja elämä; joka uskoo minuun, se elää, vaikka olisi kuollut.</span> <span class="verse"><a name="26">26</a>Eikä yksikään, joka elää ja uskoo minuun, ikinä kuole. Uskotko sen?"</span> <span class="verse"><a name="27">27</a>Hän sanoi hänelle: "Uskon, Herra; minä uskon, että sinä olet Kristus, Jumalan Poika, se, joka oli tuleva maailmaan".</span> <span class="verse"><a name="28">28</a>Ja tämän sanottuaan hän meni ja kutsui salaa sisarensa Marian sanoen: "Opettaja on täällä ja kutsuu sinua".</span> <span class="verse"><a name="29">29</a>Kun Maria sen kuuli, nousi hän nopeasti ja meni hänen luoksensa.</span> <span class="verse"><a name="30">30</a>Mutta Jeesus ei ollut vielä saapunut kylään, vaan oli yhä siinä paikassa, missä Martta oli hänet kohdannut.</span> <span class="verse"><a name="31">31</a>Kun nyt juutalaiset, jotka olivat Marian kanssa huoneessa häntä lohduttamassa, näkivät hänen nopeasti nousevan ja lähtevän ulos, seurasivat he häntä, luullen hänen menevän haudalle, itkemään siellä.</span> <span class="verse"><a name="32">32</a>Kun siis Maria saapui sinne, missä Jeesus oli, ja näki hänet, lankesi hän hänen jalkojensa eteen ja sanoi hänelle: "Herra, jos sinä olisit ollut täällä, ei minun veljeni olisi kuollut".</span> <span class="verse"><a name="33">33</a>Kun Jeesus näki hänen itkevän ja hänen kanssaan tulleiden juutalaisten itkevän, joutui hän hengessään syvän liikutuksen valtaan ja vapisi;</span> <span class="verse"><a name="34">34</a>ja hän sanoi: "Mihin te panitte hänet?" He sanoivat hänelle: "Herra, tule ja katso".</span> <span class="verse"><a name="35">35</a>Ja Jeesus itki.</span> <span class="verse"><a name="36">36</a>Niin juutalaiset sanoivat: "Katso, kuinka rakas hän oli hänelle!"</span> <span class="verse"><a name="37">37</a>Mutta muutamat heistä sanoivat: "Eikö hän, joka avasi sokean silmät, olisi voinut tehdä sitäkin, ettei tämä olisi kuollut?"</span> <span class="verse"><a name="38">38</a>Niin Jeesus joutui taas liikutuksen valtaan ja meni haudalle; ja se oli luola, ja sen suulla oli kivi.</span> <span class="verse"><a name="39">39</a>Jeesus sanoi: "Ottakaa kivi pois". Martta, kuolleen sisar, sanoi hänelle: "Herra, hän haisee jo, sillä hän on ollut haudassa neljättä päivää".</span> <span class="verse"><a name="40">40</a>Jeesus sanoi hänelle: "Enkö minä sanonut sinulle, että jos uskoisit, niin sinä näkisit Jumalan kirkkauden?"</span> <span class="verse"><a name="41">41</a>Niin he ottivat kiven pois. Ja Jeesus loi silmänsä ylös ja sanoi: "Isä, minä kiitän sinua, että olet minua kuullut.</span> <span class="verse"><a name="42">42</a>Minä kyllä tiesin, että sinä minua aina kuulet; mutta kansan tähden, joka seisoo tässä ympärillä, minä tämän sanon, että he uskoisivat sinun lähettäneen minut."</span> <span class="verse"><a name="43">43</a>Ja sen sanottuansa hän huusi suurella äänellä: "Lasarus, tule ulos!"</span> <span class="verse"><a name="44">44</a>Ja kuollut tuli ulos, jalat ja kädet siteisiin käärittyinä, ja hänen kasvojensa ympärille oli kääritty hikiliina. Jeesus sanoi heille: "Päästäkää hänet ja antakaa hänen mennä".</span> <span class="verse"><a name="45">45</a>Niin useat juutalaisista, jotka olivat tulleet Marian luokse ja nähneet, mitä Jeesus teki, uskoivat häneen.</span> <span class="verse"><a name="46">46</a>Mutta muutamat heistä menivät fariseusten luo ja puhuivat heille, mitä Jeesus oli tehnyt.</span> <span class="verse"><a name="47">47</a>Niin ylipapit ja fariseukset kokosivat neuvoston ja sanoivat: "Mitä me teemme, sillä tuo mies tekee paljon tunnustekoja?</span> <span class="verse"><a name="48">48</a>Jos annamme hänen näin olla, niin kaikki uskovat häneen, ja roomalaiset tulevat ja ottavat meiltä sekä maan että kansan."</span> <span class="verse"><a name="49">49</a>Mutta eräs heistä, Kaifas, joka sinä vuonna oli ylimmäinen pappi, sanoi heille: "Te ette tiedä mitään</span> <span class="verse"><a name="50">50</a>ettekä ajattele, että teille on parempi, että yksi ihminen kuolee kansan edestä, kuin että koko kansa hukkuu".</span> <span class="verse"><a name="51">51</a>Mutta sitä hän ei sanonut itsestään, vaan koska hän oli sinä vuonna ylimmäinen pappi, hän ennusti, että Jeesus oli kuoleva kansan edestä,</span> <span class="verse"><a name="52">52</a>eikä ainoastaan tämän kansan edestä, vaan myös kootakseen yhdeksi hajalla olevat Jumalan lapset.</span> <span class="verse"><a name="53">53</a>Siitä päivästä lähtien oli heillä siis tehtynä päätös tappaa hänet.</span> <span class="verse"><a name="54">54</a>Sentähden Jeesus ei enää vaeltanut julkisesti juutalaisten keskellä, vaan lähti sieltä lähellä erämaata olevaan paikkaan, Efraim nimiseen kaupunkiin; ja siellä hän oleskeli opetuslapsineen.</span> <span class="verse"><a name="55">55</a>Mutta juutalaisten pääsiäinen oli lähellä, ja monet menivät maaseudulta ylös Jerusalemiin ennen pääsiäisjuhlaa, puhdistamaan itsensä.</span> <span class="verse"><a name="56">56</a>Ja he etsivät Jeesusta ja sanoivat toisilleen seisoessaan pyhäkössä: "Mitä arvelette? Eikö hän tullekaan juhlille?"</span> <span class="verse"><a name="57">57</a>Mutta ylipapit ja fariseukset olivat antaneet käskyjä, että jos joku tietäisi, missä hän oli, hänen oli annettava se ilmi, jotta he ottaisivat hänet kiinni.</span> </p></div</div></div></body></html>