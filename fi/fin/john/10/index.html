<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 10</strong></div><p><span class="verse"><a name="1">1</a>"Totisesti, totisesti minä sanon teille: joka ei mene ovesta lammastarhaan, vaan nousee sinne muualta, se on varas ja ryöväri.</span> <span class="verse"><a name="2">2</a>Mutta joka menee ovesta sisälle, se on lammasten paimen.</span> <span class="verse"><a name="3">3</a>Hänelle ovenvartija avaa, ja lampaat kuulevat hänen ääntänsä; ja hän kutsuu omat lampaansa nimeltä ja vie heidät ulos.</span> <span class="verse"><a name="4">4</a>Ja laskettuaan kaikki omansa ulos hän kulkee niiden edellä, ja lampaat seuraavat häntä, sillä ne tuntevat hänen äänensä.</span> <span class="verse"><a name="5">5</a>Mutta vierasta ne eivät seuraa, vaan pakenevat häntä, koska eivät tunne vierasten ääntä."</span> <span class="verse"><a name="6">6</a>Tämän kuvauksen Jeesus puhui heille; mutta he eivät ymmärtäneet, mitä hänen puheensa tarkoitti.</span> <span class="verse"><a name="7">7</a>Niin Jeesus vielä sanoi heille: "Totisesti, totisesti minä sanon teille: minä olen lammasten ovi.</span> <span class="verse"><a name="8">8</a>Kaikki, jotka ovat tulleet ennen minua, ovat varkaita ja ryöväreitä; mutta lampaat eivät ole heitä kuulleet.</span> <span class="verse"><a name="9">9</a>Minä olen ovi; jos joku minun kauttani menee sisälle, niin hän pelastuu, ja hän on käyvä sisälle ja käyvä ulos ja löytävä laitumen.</span> <span class="verse"><a name="10">10</a>Varas ei tule muuta kuin varastamaan ja tappamaan ja tuhoamaan. Minä olen tullut, että heillä olisi elämä ja olisi yltäkylläisyys.</span> <span class="verse"><a name="11">11</a>Minä olen se hyvä paimen. Hyvä paimen antaa henkensä lammasten edestä.</span> <span class="verse"><a name="12">12</a>Mutta palkkalainen, joka ei ole paimen ja jonka omia lampaat eivät ole, kun hän näkee suden tulevan, niin hän jättää lampaat ja pakenee; ja susi ryöstää ja hajottaa ne.</span> <span class="verse"><a name="13">13</a>Hän pakenee, sillä hän on palkattu eikä välitä lampaista.</span> <span class="verse"><a name="14">14</a>Minä olen se hyvä paimen, ja minä tunnen omani, ja minun omani tuntevat minut,</span> <span class="verse"><a name="15">15</a>niinkuin Isä tuntee minut ja minä tunnen Isän; ja minä annan henkeni lammasten edestä.</span> <span class="verse"><a name="16">16</a>Minulla on myös muita lampaita, jotka eivät ole tästä lammastarhasta; myös niitä tulee minun johdattaa, ja ne saavat kuulla minun ääneni, ja on oleva yksi lauma ja yksi paimen.</span> <span class="verse"><a name="17">17</a>Sentähden Isä minua rakastaa, koska minä annan henkeni, että minä sen jälleen ottaisin.</span> <span class="verse"><a name="18">18</a>Ei kukaan sitä minulta ota, vaan minä annan sen itsestäni. Minulla on valta antaa se, ja minulla on valta ottaa se jälleen; sen käskyn minä olen saanut Isältäni."</span> <span class="verse"><a name="19">19</a>Niin syntyi taas erimielisyys juutalaisten kesken näiden sanain tähden.</span> <span class="verse"><a name="20">20</a>Ja useat heistä sanoivat: "Hänessä on riivaaja, ja hän on järjiltään; mitä te häntä kuuntelette?"</span> <span class="verse"><a name="21">21</a>Toiset sanoivat: "Nämä eivät ole riivatun sanoja; eihän riivaaja voi avata sokeain silmiä?"</span> <span class="verse"><a name="22">22</a>Sitten oli temppelin vihkimisen muistojuhla Jerusalemissa, ja oli talvi.</span> <span class="verse"><a name="23">23</a>Ja Jeesus käyskeli pyhäkössä, Salomon pylväskäytävässä.</span> <span class="verse"><a name="24">24</a>Niin juutalaiset ympäröivät hänet ja sanoivat hänelle: "Kuinka kauan sinä pidät meidän mieltämme kiihdyksissä? Jos sinä olet Kristus, niin sano se meille suoraan."</span> <span class="verse"><a name="25">25</a>Jeesus vastasi heille: "Minä olen sanonut sen teille, ja te ette usko. Ne teot, joita minä teen Isäni nimessä, ne todistavat minusta.</span> <span class="verse"><a name="26">26</a>Mutta te ette usko, sillä te ette ole minun lampaitani.</span> <span class="verse"><a name="27">27</a>Minun lampaani kuulevat minun ääntäni, ja minä tunnen ne, ja ne seuraavat minua.</span> <span class="verse"><a name="28">28</a>Ja minä annan heille iankaikkisen elämän, ja he eivät ikinä huku, eikä kukaan ryöstä heitä minun kädestäni.</span> <span class="verse"><a name="29">29</a>Minun Isäni, joka on heidät minulle antanut, on suurempi kaikkia, eikä kukaan voi ryöstää heitä minun Isäni kädestä.</span> <span class="verse"><a name="30">30</a>Minä ja Isä olemme yhtä."</span> <span class="verse"><a name="31">31</a>Niin juutalaiset ottivat taas kiviä maasta kivittääksensä hänet.</span> <span class="verse"><a name="32">32</a>Jeesus vastasi heille: "Minä olen näyttänyt teille monta hyvää tekoa, jotka ovat Isästä; mikä niistä on se, jonka tähden te tahdotte minut kivittää?"</span> <span class="verse"><a name="33">33</a>Juutalaiset vastasivat hänelle: "Hyvän teon tähden me emme sinua kivitä, vaan jumalanpilkan tähden, ja koska sinä, joka olet ihminen, teet itsesi Jumalaksi".</span> <span class="verse"><a name="34">34</a>Jeesus vastasi heille: "Eikö teidän laissanne ole kirjoitettuna: 'Minä sanoin: te olette jumalia'?</span> <span class="verse"><a name="35">35</a>Jos hän sanoo jumaliksi niitä, joille Jumalan sana tuli - ja Raamattu ei voi raueta tyhjiin -</span> <span class="verse"><a name="36">36</a>niin kuinka te sanotte sille, jonka Isä on pyhittänyt ja lähettänyt maailmaan: 'Sinä pilkkaat Jumalaa', sentähden että minä sanoin: 'Minä olen Jumalan Poika'?</span> <span class="verse"><a name="37">37</a>Jos minä en tee Isäni tekoja, älkää uskoko minua.</span> <span class="verse"><a name="38">38</a>Mutta jos minä niitä teen, niin, vaikka ette uskoisikaan minua, uskokaa minun tekojani, että tulisitte tuntemaan ja ymmärtäisitte Isän olevan minussa ja minun olevan Isässä."</span> <span class="verse"><a name="39">39</a>Niin he taas tahtoivat ottaa hänet kiinni, mutta hän lähti pois heidän käsistänsä.</span> <span class="verse"><a name="40">40</a>Ja hän meni taas Jordanin tuolle puolelle siihen paikkaan, missä Johannes ensin kastoi, ja viipyi siellä.</span> <span class="verse"><a name="41">41</a>Ja monet tulivat hänen tykönsä ja sanoivat: "Johannes ei tehnyt yhtäkään tunnustekoa; mutta kaikki, mitä Johannes sanoi tästä, on totta".</span> <span class="verse"><a name="42">42</a>Ja monet siellä uskoivat häneen.</span> </p></div</div></div></body></html>