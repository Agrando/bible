<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 15</strong></div><p><span class="verse"><a name="1">1</a>"Minä olen totinen viinipuu, ja minun Isäni on viinitarhuri.</span> <span class="verse"><a name="2">2</a>Jokaisen oksan minussa, joka ei kanna hedelmää, hän karsii pois; ja jokaisen, joka kantaa hedelmää, hän puhdistaa, että se kantaisi runsaamman hedelmän.</span> <span class="verse"><a name="3">3</a>Te olette jo puhtaat sen sanan tähden, jonka minä olen teille puhunut.</span> <span class="verse"><a name="4">4</a>Pysykää minussa, niin minä pysyn teissä. Niinkuin oksa ei voi kantaa hedelmää itsestään, ellei se pysy viinipuussa, niin ette tekään, ellette pysy minussa.</span> <span class="verse"><a name="5">5</a>Minä olen viinipuu, te olette oksat. Joka pysyy minussa ja jossa minä pysyn, se kantaa paljon hedelmää; sillä ilman minua te ette voi mitään tehdä.</span> <span class="verse"><a name="6">6</a>Jos joku ei pysy minussa, niin hänet heitetään pois niinkuin oksa, ja hän kuivettuu; ja ne kootaan yhteen ja heitetään tuleen, ja ne palavat.</span> <span class="verse"><a name="7">7</a>Jos te pysytte minussa ja minun sanani pysyvät teissä, niin anokaa, mitä ikinä tahdotte, ja te saatte sen.</span> <span class="verse"><a name="8">8</a>Siinä minun Isäni kirkastetaan, että te kannatte paljon hedelmää ja tulette minun opetuslapsikseni.</span> <span class="verse"><a name="9">9</a>Niinkuin Isä on minua rakastanut, niin minäkin olen rakastanut teitä; pysykää minun rakkaudessani.</span> <span class="verse"><a name="10">10</a>Jos te pidätte minun käskyni, niin te pysytte minun rakkaudessani, niinkuin minä olen pitänyt Isäni käskyt ja pysyn hänen rakkaudessaan.</span> <span class="verse"><a name="11">11</a>Tämän minä olen teille puhunut, että minun iloni olisi teissä ja teidän ilonne tulisi täydelliseksi.</span> <span class="verse"><a name="12">12</a>Tämä on minun käskyni, että te rakastatte toisianne, niinkuin minä olen teitä rakastanut.</span> <span class="verse"><a name="13">13</a>Sen suurempaa rakkautta ei ole kenelläkään, kuin että hän antaa henkensä ystäväinsä edestä.</span> <span class="verse"><a name="14">14</a>Te olette minun ystäväni, jos teette, mitä minä käsken teidän tehdä.</span> <span class="verse"><a name="15">15</a>En minä enää sano teitä palvelijoiksi, sillä palvelija ei tiedä, mitä hänen herransa tekee; vaan ystäviksi minä sanon teitä, sillä minä olen ilmoittanut teille kaikki, mitä minä olen kuullut Isältäni.</span> <span class="verse"><a name="16">16</a>Te ette valinneet minua, vaan minä valitsin teidät ja asetin teidät, että te menisitte ja kantaisitte hedelmää ja että teidän hedelmänne pysyisi: että mitä ikinä te anotte Isältä minun nimessäni, hän sen teille antaisi.</span> <span class="verse"><a name="17">17</a>Sen käskyn minä teille annan, että rakastatte toisianne.</span> <span class="verse"><a name="18">18</a>Jos maailma teitä vihaa, niin tietäkää, että se on vihannut minua ennen kuin teitä.</span> <span class="verse"><a name="19">19</a>Jos te maailmasta olisitte, niin maailma omaansa rakastaisi; mutta koska te ette ole maailmasta, vaan minä olen teidät maailmasta valinnut, sentähden maailma teitä vihaa.</span> <span class="verse"><a name="20">20</a>Muistakaa se sana, jonka minä teille sanoin: 'Ei ole palvelija herraansa suurempi'. Jos he ovat minua vainonneet, niin he teitäkin vainoavat; jos he ovat ottaneet vaarin minun sanastani, niin he ottavat vaarin teidänkin sanastanne.</span> <span class="verse"><a name="21">21</a>Mutta kaiken tämän he tekevät teille minun nimeni tähden, koska he eivät tunne häntä, joka on minut lähettänyt.</span> <span class="verse"><a name="22">22</a>Jos minä en olisi tullut ja puhunut heille, ei heillä olisi syntiä; mutta nyt heillä ei ole, millä syntiänsä puolustaisivat.</span> <span class="verse"><a name="23">23</a>Joka vihaa minua, se vihaa myös minun Isääni.</span> <span class="verse"><a name="24">24</a>Jos minä en olisi tehnyt heidän keskuudessaan niitä tekoja, joita ei kukaan muu ole tehnyt, ei heillä olisi syntiä; mutta nyt he ovat nähneet ja ovat vihanneet sekä minua että minun Isääni.</span> <span class="verse"><a name="25">25</a>Mutta se sana oli käyvä toteen, joka on kirjoitettuna heidän laissaan: 'He ovat vihanneet minua syyttä'.</span> <span class="verse"><a name="26">26</a>Mutta kun Puolustaja tulee, jonka minä lähetän teille Isän tyköä, totuuden Henki, joka lähtee Isän tyköä, niin hän on todistava minusta.</span> <span class="verse"><a name="27">27</a>Ja te myös todistatte, sillä te olette alusta asti olleet minun kanssani."</span> </p></div</div></div></body></html>