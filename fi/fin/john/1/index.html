<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 1</strong></div><p><span class="verse"><a name="1">1</a>Alussa oli Sana, ja Sana oli Jumalan tykönä, ja Sana oli Jumala.</span> <span class="verse"><a name="2">2</a>Hän oli alussa Jumalan tykönä.</span> <span class="verse"><a name="3">3</a>Kaikki on saanut syntynsä hänen kauttaan, ja ilman häntä ei ole syntynyt mitään, mikä syntynyt on.</span> <span class="verse"><a name="4">4</a>Hänessä oli elämä, ja elämä oli ihmisten valkeus.</span> <span class="verse"><a name="5">5</a>Ja valkeus loistaa pimeydessä, ja pimeys ei sitä käsittänyt.</span> <span class="verse"><a name="6">6</a>Oli mies, Jumalan lähettämä; hänen nimensä oli Johannes.</span> <span class="verse"><a name="7">7</a>Hän tuli todistamaan, todistaaksensa valkeudesta, että kaikki uskoisivat hänen kauttansa.</span> <span class="verse"><a name="8">8</a>Ei hän ollut se valkeus, mutta hän tuli valkeudesta todistamaan.</span> <span class="verse"><a name="9">9</a>Totinen valkeus, joka valistaa jokaisen ihmisen, oli tulossa maailmaan.</span> <span class="verse"><a name="10">10</a>Maailmassa hän oli, ja maailma on hänen kauttaan saanut syntynsä, ja maailma ei häntä tuntenut.</span> <span class="verse"><a name="11">11</a>Hän tuli omiensa tykö, ja hänen omansa eivät ottaneet häntä vastaan.</span> <span class="verse"><a name="12">12</a>Mutta kaikille, jotka ottivat hänet vastaan, hän antoi voiman tulla Jumalan lapsiksi, niille, jotka uskovat hänen nimeensä,</span> <span class="verse"><a name="13">13</a>jotka eivät ole syntyneet verestä eikä lihan tahdosta eikä miehen tahdosta, vaan Jumalasta.</span> <span class="verse"><a name="14">14</a>Ja Sana tuli lihaksi ja asui meidän keskellämme, ja me katselimme hänen kirkkauttansa, senkaltaista kirkkautta, kuin ainokaisella Pojalla on Isältä; ja hän oli täynnä armoa ja totuutta.</span> <span class="verse"><a name="15">15</a>Johannes todisti hänestä ja huusi sanoen: "Tämä on se, josta minä sanoin: se, joka minun jälkeeni tulee, on ollut minun edelläni, sillä hän on ollut ennen kuin minä."</span> <span class="verse"><a name="16">16</a>Ja hänen täyteydestään me kaikki olemme saaneet, ja armoa armon päälle.</span> <span class="verse"><a name="17">17</a>Sillä laki on annettu Mooseksen kautta; armo ja totuus on tullut Jeesuksen Kristuksen kautta.</span> <span class="verse"><a name="18">18</a>Ei kukaan ole Jumalaa milloinkaan nähnyt; ainokainen Poika, joka on Isän helmassa, on hänet ilmoittanut.</span> <span class="verse"><a name="19">19</a>Ja tämä on Johanneksen todistus, kun juutalaiset lähettivät hänen luoksensa Jerusalemista pappeja ja leeviläisiä kysymään häneltä: "Kuka sinä olet?"</span> <span class="verse"><a name="20">20</a>Ja hän tunnusti eikä kieltänyt; ja hän tunnusti: "Minä en ole Kristus".</span> <span class="verse"><a name="21">21</a>Ja he kysyivät häneltä: "Mikä sitten? Oletko sinä Elias?" Hän sanoi: "En ole". "Se profeettako olet?" Hän vastasi: "En".</span> <span class="verse"><a name="22">22</a>Niin he sanoivat hänelle: "Kuka olet, että voisimme antaa vastauksen niille, jotka meidät lähettivät? Mitä sanot itsestäsi?"</span> <span class="verse"><a name="23">23</a>Hän sanoi: "Minä olen huutavan ääni erämaassa: 'Tehkää tie tasaiseksi Herralle', niinkuin profeetta Esaias on sanonut."</span> <span class="verse"><a name="24">24</a>Ja lähetetyt olivat fariseuksia;</span> <span class="verse"><a name="25">25</a>ja he kysyivät häneltä ja sanoivat hänelle: "Miksi sitten kastat, jos et ole Kristus etkä Elias etkä se profeetta?"</span> <span class="verse"><a name="26">26</a>Johannes vastasi heille sanoen: "Minä kastan vedellä; mutta teidän keskellänne seisoo hän, jota te ette tunne.</span> <span class="verse"><a name="27">27</a>Hän on se, joka tulee minun jälkeeni ja jonka kengänpaulaa minä en ole arvollinen päästämään."</span> <span class="verse"><a name="28">28</a>Tämä tapahtui Betaniassa, Jordanin tuolla puolella, jossa Johannes oli kastamassa.</span> <span class="verse"><a name="29">29</a>Seuraavana päivänä hän näki Jeesuksen tulevan tykönsä ja sanoi: "Katso, Jumalan Karitsa, joka ottaa pois maailman synnin!</span> <span class="verse"><a name="30">30</a>Tämä on se, josta minä sanoin: 'Minun jälkeeni tulee mies, joka on ollut minun edelläni, sillä hän on ollut ennen kuin minä'.</span> <span class="verse"><a name="31">31</a>Ja minä en tuntenut häntä; mutta sitä varten, että hän tulisi julki Israelille, minä olen tullut vedellä kastamaan."</span> <span class="verse"><a name="32">32</a>Ja Johannes todisti sanoen: "Minä näin Hengen laskeutuvan taivaasta alas niinkuin kyyhkysen, ja se jäi hänen päällensä.</span> <span class="verse"><a name="33">33</a>Ja minä en tuntenut häntä; mutta hän, joka lähetti minut vedellä kastamaan, sanoi minulle: 'Se, jonka päälle sinä näet Hengen laskeutuvan ja jäävän, hän on se, joka kastaa Pyhällä Hengellä'.</span> <span class="verse"><a name="34">34</a>Ja minä olen sen nähnyt ja olen todistanut, että tämä on Jumalan Poika."</span> <span class="verse"><a name="35">35</a>Seuraavana päivänä Johannes taas seisoi siellä ja kaksi hänen opetuslapsistansa.</span> <span class="verse"><a name="36">36</a>Ja kiinnittäen katseensa Jeesukseen, joka siellä käveli, hän sanoi: "Katso, Jumalan Karitsa!"</span> <span class="verse"><a name="37">37</a>Ja ne kaksi opetuslasta kuulivat hänen näin puhuvan ja seurasivat Jeesusta.</span> <span class="verse"><a name="38">38</a>Niin Jeesus kääntyi ja nähdessään heidän seuraavan sanoi heille: "Mitä te etsitte?" He vastasivat hänelle: "Rabbi" - se on käännettynä: opettaja - "missä sinä majailet?"</span> <span class="verse"><a name="39">39</a>Hän sanoi heille: "Tulkaa ja katsokaa". Niin he menivät ja näkivät, missä hän majaili, ja viipyivät hänen tykönään sen päivän. Silloin oli noin kymmenes hetki.</span> <span class="verse"><a name="40">40</a>Andreas, Simon Pietarin veli, oli toinen niistä kahdesta, jotka olivat kuulleet, mitä Johannes sanoi, ja seuranneet Jeesusta.</span> <span class="verse"><a name="41">41</a>Hän tapasi ensin veljensä Simonin ja sanoi hänelle: "Me olemme löytäneet Messiaan", se on käännettynä: Kristus.</span> <span class="verse"><a name="42">42</a>Ja hän vei hänet Jeesuksen tykö. Jeesus kiinnitti katseensa häneen ja sanoi: "Sinä olet Simon, Johanneksen poika; sinun nimesi on oleva Keefas", joka käännettynä on Pietari.</span> <span class="verse"><a name="43">43</a>Seuraavana päivänä Jeesus tahtoi lähteä Galileaan; ja hän tapasi Filippuksen ja sanoi hänelle: "Seuraa minua".</span> <span class="verse"><a name="44">44</a>Ja Filippus oli Beetsaidasta, Andreaan ja Pietarin kaupungista.</span> <span class="verse"><a name="45">45</a>Filippus tapasi Natanaelin ja sanoi hänelle: "Me olemme löytäneet sen, josta Mooses laissa ja profeetat ovat kirjoittaneet, Jeesuksen, Joosefin pojan, Nasaretista".</span> <span class="verse"><a name="46">46</a>Natanael sanoi hänelle: "Voiko Nasaretista tulla mitään hyvää?" Filippus sanoi hänelle: "Tule ja katso".</span> <span class="verse"><a name="47">47</a>Jeesus näki Natanaelin tulevan tykönsä ja sanoi hänestä: "Katso, oikea israelilainen, jossa ei vilppiä ole!"</span> <span class="verse"><a name="48">48</a>Natanael sanoi hänelle: "Mistä minut tunnet?" Jeesus vastasi ja sanoi hänelle: "Ennenkuin Filippus sinua kutsui, kun olit viikunapuun alla, näin minä sinut".</span> <span class="verse"><a name="49">49</a>Natanael vastasi ja sanoi hänelle: "Rabbi, sinä olet Jumalan Poika, sinä olet Israelin kuningas".</span> <span class="verse"><a name="50">50</a>Jeesus vastasi ja sanoi hänelle: "Sentähden, että minä sanoin sinulle: 'minä näin sinut viikunapuun alla', sinä uskot. Sinä saat nähdä suurempia, kuin nämä ovat."</span> <span class="verse"><a name="51">51</a>Ja hän sanoi hänelle: "Totisesti, totisesti minä sanon teille: te saatte nähdä taivaan avoinna ja Jumalan enkelien nousevan ylös ja laskeutuvan alas Ihmisen Pojan päälle."</span> </p></div</div></div></body></html>