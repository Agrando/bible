<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/john">John</a> &gt <strong>Chapter 12</strong></div><p><span class="verse"><a name="1">1</a>Kuusi päivää ennen pääsiäistä Jeesus saapui Betaniaan, jossa Lasarus asui, hän, jonka Jeesus oli herättänyt kuolleista.</span> <span class="verse"><a name="2">2</a>Siellä valmistettiin hänelle ateria, ja Martta palveli, mutta Lasarus oli yksi niistä, jotka olivat aterialla hänen kanssaan.</span> <span class="verse"><a name="3">3</a>Niin Maria otti naulan oikeata, kallisarvoista nardusvoidetta ja voiteli Jeesuksen jalat ja pyyhki ne hiuksillaan; ja huone tuli täyteen voiteen tuoksua.</span> <span class="verse"><a name="4">4</a>Silloin sanoi yksi hänen opetuslapsistaan, Juudas Iskariot, joka oli hänet kavaltava:</span> <span class="verse"><a name="5">5</a>"Miksi ei tätä voidetta myyty kolmeensataan denariin ja niitä annettu köyhille?"</span> <span class="verse"><a name="6">6</a>Mutta tätä hän ei sanonut sentähden, että olisi pitänyt huolta köyhistä, vaan sentähden, että hän oli varas ja että hän rahakukkaron hoitajana otti itselleen, mitä siihen oli pantu.</span> <span class="verse"><a name="7">7</a>Niin Jeesus sanoi: "Anna hänen olla, että hän saisi toimittaa tämän minun hautaamispäiväni varalle.</span> <span class="verse"><a name="8">8</a>Sillä köyhät teillä aina on keskuudessanne, mutta minua teillä ei ole aina."</span> <span class="verse"><a name="9">9</a>Silloin suuri joukko juutalaisia sai tietää, että hän oli siellä; ja he menivät sinne, ei ainoastaan Jeesuksen tähden, vaan myöskin nähdäkseen Lasaruksen, jonka hän oli herättänyt kuolleista.</span> <span class="verse"><a name="10">10</a>Mutta ylipapit päättivät tappaa Lasaruksenkin,</span> <span class="verse"><a name="11">11</a>koska monet juutalaiset hänen tähtensä menivät sinne ja uskoivat Jeesukseen.</span> <span class="verse"><a name="12">12</a>Seuraavana päivänä, kun suuri kansanjoukko, joka oli saapunut juhlille, kuuli, että Jeesus oli tulossa Jerusalemiin,</span> <span class="verse"><a name="13">13</a>ottivat he palmupuiden oksia ja menivät häntä vastaan ja huusivat: "Hoosianna, siunattu olkoon hän, joka tulee Herran nimeen, Israelin kuningas!"</span> <span class="verse"><a name="14">14</a>Ja saatuansa nuoren aasin Jeesus istui sen selkään, niinkuin kirjoitettu on:</span> <span class="verse"><a name="15">15</a>"Älä pelkää, tytär Siion; katso, sinun kuninkaasi tulee istuen aasin varsan selässä".</span> <span class="verse"><a name="16">16</a>Tätä hänen opetuslapsensa eivät aluksi ymmärtäneet; mutta kun Jeesus oli kirkastettu, silloin he muistivat, että tämä oli hänestä kirjoitettu ja että he olivat tämän hänelle tehneet.</span> <span class="verse"><a name="17">17</a>Niin kansa, joka oli ollut hänen kanssansa, kun hän kutsui Lasaruksen haudasta ja herätti hänet kuolleista, todisti hänestä.</span> <span class="verse"><a name="18">18</a>Sentähden kansa menikin häntä vastaan, koska he kuulivat, että hän oli tehnyt sen tunnusteon.</span> <span class="verse"><a name="19">19</a>Niin fariseukset sanoivat keskenään: "Te näette, ettette saa mitään aikaan; katso, koko maailma juoksee hänen perässään".</span> <span class="verse"><a name="20">20</a>Ja oli muutamia kreikkalaisia niiden joukosta, jotka tulivat ylös juhlaan rukoilemaan.</span> <span class="verse"><a name="21">21</a>Nämä menivät Filippuksen luo, joka oli Galilean Beetsaidasta, ja pyysivät häntä sanoen: "Herra, me haluamme nähdä Jeesuksen".</span> <span class="verse"><a name="22">22</a>Filippus meni ja sanoi sen Andreaalle; Andreas ja Filippus menivät ja sanoivat Jeesukselle.</span> <span class="verse"><a name="23">23</a>Mutta Jeesus vastasi heille sanoen: "Hetki on tullut, että Ihmisen Poika kirkastetaan.</span> <span class="verse"><a name="24">24</a>Totisesti, totisesti minä sanon teille: jos ei nisun jyvä putoa maahan ja kuole, niin se jää yksin; mutta jos se kuolee, niin se tuottaa paljon hedelmää.</span> <span class="verse"><a name="25">25</a>Joka elämäänsä rakastaa, kadottaa sen; mutta joka vihaa elämäänsä tässä maailmassa, hän on säilyttävä sen iankaikkiseen elämään.</span> <span class="verse"><a name="26">26</a>Jos joku minua palvelee, seuratkoon hän minua; ja missä minä olen, siellä on myös minun palvelijani oleva. Ja jos joku minua palvelee, niin Isä on kunnioittava häntä.</span> <span class="verse"><a name="27">27</a>Nyt minun sieluni on järkytetty; ja mitä pitäisi minun sanoman? Isä, pelasta minut tästä hetkestä. Kuitenkin: sitä varten minä olen tähän hetkeen tullut.</span> <span class="verse"><a name="28">28</a>Isä, kirkasta nimesi!" Niin taivaasta tuli ääni: "Minä olen sen kirkastanut, ja olen sen vielä kirkastava".</span> <span class="verse"><a name="29">29</a>Niin kansa, joka seisoi ja kuuli sen, sanoi ukkosen jylisseen. Toiset sanoivat: "Häntä puhutteli enkeli".</span> <span class="verse"><a name="30">30</a>Jeesus vastasi ja sanoi: "Ei tämä ääni tullut minun tähteni, vaan teidän tähtenne.</span> <span class="verse"><a name="31">31</a>Nyt käy tuomio tämän maailman ylitse; nyt tämän maailman ruhtinas pitää heitettämän ulos.</span> <span class="verse"><a name="32">32</a>Ja kun minut ylennetään maasta, niin minä vedän kaikki tyköni."</span> <span class="verse"><a name="33">33</a>Mutta sen hän sanoi antaen tietää, minkäkaltaisella kuolemalla hän oli kuoleva.</span> <span class="verse"><a name="34">34</a>Kansa vastasi hänelle: "Me olemme laista kuulleet, että Kristus pysyy iankaikkisesti; kuinka sinä sitten sanot, että Ihmisen Poika pitää ylennettämän? Kuka on se Ihmisen Poika?"</span> <span class="verse"><a name="35">35</a>Niin Jeesus sanoi heille: "Vielä vähän aikaa valkeus on teidän keskuudessanne. Vaeltakaa, niin kauan kuin teillä valkeus on, ettei pimeys saisi teitä valtaansa. Joka pimeässä vaeltaa, se ei tiedä, mihin hän menee.</span> <span class="verse"><a name="36">36</a>Niin kauan kuin teillä valkeus on, uskokaa valkeuteen, että te valkeuden lapsiksi tulisitte." Tämän Jeesus puhui ja meni pois ja kätkeytyi heiltä.</span> <span class="verse"><a name="37">37</a>Ja vaikka hän oli tehnyt niin monta tunnustekoa heidän nähtensä, eivät he uskoneet häneen,</span> <span class="verse"><a name="38">38</a>että kävisi toteen profeetta Esaiaan sana, jonka hän on sanonut: "Herra, kuka uskoo meidän saarnamme, ja kenelle Herran käsivarsi ilmoitetaan?"</span> <span class="verse"><a name="39">39</a>Sentähden he eivät voineet uskoa, koska Esaias on vielä sanonut:</span> <span class="verse"><a name="40">40</a>"Hän on sokaissut heidän silmänsä ja paaduttanut heidän sydämensä, että he eivät näkisi silmillään eivätkä ymmärtäisi sydämellään eivätkä kääntyisi ja etten minä heitä parantaisi".</span> <span class="verse"><a name="41">41</a>Tämän Esaias sanoi, kun hän näki hänen kirkkautensa ja puhui hänestä.</span> <span class="verse"><a name="42">42</a>Kuitenkin useat hallitusmiehistäkin uskoivat häneen, mutta fariseusten tähden he eivät sitä tunnustaneet, etteivät joutuisi synagoogasta erotetuiksi.</span> <span class="verse"><a name="43">43</a>Sillä he rakastivat ihmiskunniaa enemmän kuin Jumalan kunniaa.</span> <span class="verse"><a name="44">44</a>Mutta Jeesus huusi ja sanoi: "Joka uskoo minuun, se ei usko minuun, vaan häneen, joka on minut lähettänyt.</span> <span class="verse"><a name="45">45</a>Ja joka näkee minut, näkee hänet, joka on minut lähettänyt.</span> <span class="verse"><a name="46">46</a>Minä olen tullut valkeudeksi maailmaan, ettei yksikään, joka minuun uskoo, jäisi pimeyteen.</span> <span class="verse"><a name="47">47</a>Ja jos joku kuulee minun sanani eikä niitä noudata, niin häntä en minä tuomitse; sillä en minä ole tullut maailmaa tuomitsemaan, vaan pelastamaan maailman.</span> <span class="verse"><a name="48">48</a>Joka katsoo minut ylen eikä ota vastaan minun sanojani, hänellä on tuomitsijansa: se sana, jonka minä olen puhunut, se on tuomitseva hänet viimeisenä päivänä.</span> <span class="verse"><a name="49">49</a>Sillä en minä itsestäni ole puhunut, vaan Isä, joka on minut lähettänyt, on itse antanut minulle käskyn, mitä minun pitää sanoman ja mitä puhuman.</span> <span class="verse"><a name="50">50</a>Ja minä tiedän, että hänen käskynsä on iankaikkinen elämä. Sentähden, minkä minä puhun, sen minä puhun niin, kuin Isä on minulle sanonut."</span> </p></div</div></div></body></html>