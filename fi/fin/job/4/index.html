<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 4</strong></div><p><span class="verse"><a name="1">1</a>Silloin teemanilainen Elifas lausui ja sanoi:</span> <span class="verse"><a name="2">2</a>"Ethän pane pahaksesi, jos sinulle puhutaan? Kuka voi vaitikaan olla?</span> <span class="verse"><a name="3">3</a>Katso, monta sinä olet ojentanut, ja hervonneita käsiä olet  vahvistanut;</span> <span class="verse"><a name="4">4</a>sanasi ovat nostaneet kompastunutta, ja rauenneita polvia olet  voimistanut.</span> <span class="verse"><a name="5">5</a>Mutta nyt, kun itseäsi kova kohtaa, sinä tuskastut, kun se sinuun  sattuu, sinä kauhistut.</span> <span class="verse"><a name="6">6</a>Eikö jumalanpelkosi ole sinun uskalluksesi ja nuhteeton vaelluksesi  sinun toivosi?</span> <span class="verse"><a name="7">7</a>Ajattele, kuka viaton on koskaan hukkunut, ja missä ovat rehelliset  joutuneet perikatoon?</span> <span class="verse"><a name="8">8</a>Minkä minä olen nähnyt, niin ne, jotka vääryyttä kyntävät ja turmiota  kylvävät, ne sitä niittävätkin.</span> <span class="verse"><a name="9">9</a>Jumalan henkäyksestä he hukkuvat, hänen vihansa hengestä he häviävät.</span> <span class="verse"><a name="10">10</a>Leijonan ärjyntä, jalopeuran ääni vaiennetaan, ja nuorten leijonain  hampaat murskataan;</span> <span class="verse"><a name="11">11</a>jalopeura menehtyy saaliin puutteesta, ja naarasleijonan pennut  hajaantuvat.</span> <span class="verse"><a name="12">12</a>Ja minulle tuli salaa sana, korvani kuuli kuiskauksen,</span> <span class="verse"><a name="13">13</a>kun ajatukset liikkuivat öisissä näyissä, kun raskas uni oli  vallannut ihmiset.</span> <span class="verse"><a name="14">14</a>Pelko ja vavistus yllättivät minut, peljästyttivät kaikki minun  luuni.</span> <span class="verse"><a name="15">15</a>Tuulen henkäys hiveli kasvojani, ihoni karvat nousivat pystyyn.</span> <span class="verse"><a name="16">16</a>Siinä seisoi - sen näköä en erottanut - haamu minun silmäini edessä;  minä kuulin kuiskaavan äänen:</span> <span class="verse"><a name="17">17</a>'Onko ihminen vanhurskas Jumalan edessä, onko mies Luojansa edessä  puhdas?</span> <span class="verse"><a name="18">18</a>Katso, palvelijoihinsakaan hän ei luota, enkeleissäänkin hän  havaitsee vikoja;</span> <span class="verse"><a name="19">19</a>saati niissä, jotka savimajoissa asuvat, joiden perustus on maan  tomussa! He rusentuvat kuin koiperhonen;</span> <span class="verse"><a name="20">20</a>ennenkuin aamu ehtooksi muuttuu, heidät muserretaan.  Kenenkään  huomaamatta he hukkuvat ainiaaksi.</span> <span class="verse"><a name="21">21</a>Eikö niin: heidän telttanuoransa irroitetaan, ja he kuolevat,  viisaudesta osattomina.'"</span> </p></div</div></div></body></html>