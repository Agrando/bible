<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 2</strong></div><p><span class="verse"><a name="1">1</a>Ja kun eräänä päivänä Jumalan pojat tulivat ja asettuivat Herran  eteen, tuli myöskin saatana heidän joukossansa ja asettui Herran eteen.</span> <span class="verse"><a name="2">2</a>Niin Herra kysyi saatanalta: "Mistä sinä tulet?" Saatana vastasi  Herralle ja sanoi: "Maata kiertämästä ja siellä kuljeksimasta".</span> <span class="verse"><a name="3">3</a>Niin Herra sanoi saatanalle: "Oletko pannut merkille palvelijaani  Jobia? Sillä ei ole maan päällä hänen vertaistansa; hän on nuhteeton ja  rehellinen mies, pelkää Jumalaa ja karttaa pahaa. Vielä hän pysyy  hurskaudessansa, ja sinä olet yllyttänyt minut häntä vastaan, tuhoamaan  hänet syyttömästi."</span> <span class="verse"><a name="4">4</a>Saatana vastasi Herralle ja sanoi: "Nahka nahasta; ja kaikki, mitä  ihmisellä on, hän antaa hengestänsä.</span> <span class="verse"><a name="5">5</a>Mutta ojennapa kätesi ja koske hänen luihinsa ja lihaansa: varmaan  hän kiroaa sinua vasten kasvojasi."</span> <span class="verse"><a name="6">6</a>Herra sanoi saatanalle: "Katso, hän olkoon sinun käsissäsi; säästä  kuitenkin hänen henkensä".</span> <span class="verse"><a name="7">7</a>Niin saatana meni pois Herran edestä ja löi Jobiin pahoja paiseita,  kantapäästä kiireeseen asti.</span> <span class="verse"><a name="8">8</a>Ja tämä otti saviastian sirun, sillä kaapiakseen itseänsä, ja istui  tuhkaläjään.</span> <span class="verse"><a name="9">9</a>Niin hänen vaimonsa sanoi hänelle: "Vieläkö pysyt hurskaudessasi?  Kiroa Jumala ja kuole."</span> <span class="verse"><a name="10">10</a>Mutta hän vastasi hänelle: "Sinä puhut niinkuin mikäkin houkka  nainen. Otammehan vastaan Jumalalta hyvää, emmekö ottaisi vastaan  pahaakin?" Kaikessa tässä Job ei tehnyt syntiä huulillansa.</span> <span class="verse"><a name="11">11</a>Kun Jobin kolme ystävää kuuli kaiken onnettomuuden, joka häntä oli  kohdannut, tulivat he kukin kotipaikastansa: teemanilainen Elifas,  suuhilainen Bildad ja naemalainen Soofar; ja he sopivat keskenänsä ja  menivät surkuttelemaan ja lohduttamaan häntä.</span> <span class="verse"><a name="12">12</a>Mutta kun he jonkun matkan päässä nostivat silmänsä, eivät he enää  voineet tuntea häntä; niin he korottivat äänensä ja itkivät, repäisivät  kukin viittansa ja viskasivat tomua taivasta kohti päittensä päälle.</span> <span class="verse"><a name="13">13</a>Sitten he istuivat hänen kanssaan maassa seitsemän päivää ja  seitsemän yötä, eikä kukaan heistä puhunut sanaakaan hänelle, sillä he  näkivät, että hänen tuskansa oli ylen suuri.</span> </p></div</div></div></body></html>