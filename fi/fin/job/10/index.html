<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 10</strong></div><p><span class="verse"><a name="1">1</a>"Minun sieluni on kyllästynyt elämään; minä päästän valitukseni  valloilleen ja puhun sieluni murheessa,</span> <span class="verse"><a name="2">2</a>minä sanon Jumalalle: 'Älä tuomitse minua syylliseksi; ilmaise  minulle, miksi vaadit minua tilille.</span> <span class="verse"><a name="3">3</a>Onko sinulla hyötyä siitä, että teet väkivaltaa, että oman käsialasi  hylkäät, mutta valaiset jumalattomain neuvoa?</span> <span class="verse"><a name="4">4</a>Onko sinulla lihan silmät, katsotko, niinkuin ihminen katsoo?</span> <span class="verse"><a name="5">5</a>Ovatko sinun päiväsi niinkuin ihmisen päivät, ovatko vuotesi niinkuin  miehen vuodet,</span> <span class="verse"><a name="6">6</a>koska etsit vääryyttä minusta ja tutkit minun syntiäni,</span> <span class="verse"><a name="7">7</a>vaikka tiedät, etten ole syyllinen ja ettei ole ketään, joka sinun  käsistäsi auttaa?'</span> <span class="verse"><a name="8">8</a>Sinun kätesi ovat minut luoneet ja tehneet; yhtäkaikki minut perin  juurin tuhoat.</span> <span class="verse"><a name="9">9</a>Muista, että sinä olet muovaillut minut niinkuin saven, ja nyt muutat  minut tomuksi jälleen.</span> <span class="verse"><a name="10">10</a>Etkö sinä valanut minua niinkuin maitoa ja juoksuttanut niinkuin  juustoa?</span> <span class="verse"><a name="11">11</a>Sinä puetit minut nahalla ja lihalla ja kudoit minut luista ja  jänteistä kokoon.</span> <span class="verse"><a name="12">12</a>Elämän ja armon olet sinä minulle suonut, ja sinun huolenpitosi on  varjellut minun henkeni.</span> <span class="verse"><a name="13">13</a>Mutta sinä kätkit sydämeesi tämän; minä tiedän, että tämä oli sinun  mielessäsi:</span> <span class="verse"><a name="14">14</a>jos minä syntiä tein, niin sinä vartioitsit minua, ja minun  rikostani et antanut anteeksi.</span> <span class="verse"><a name="15">15</a>Jos olisin syyllinen, niin voi minua! Ja vaikka olisin oikeassa, en  kuitenkaan voisi päätäni nostaa, häpeästä kylläisenä ja kurjuuttani  katsellen.</span> <span class="verse"><a name="16">16</a>Jos minun pääni nousee, niin sinä ajat minua niinkuin leijona ja  teet yhä ihmeitäsi minua vastaan.</span> <span class="verse"><a name="17">17</a>Sinä hankit yhä uusia todistajia minua vastaan, ja vihasi minuun  kasvaa, ja sinä tuot vereksiä joukkoja minun kimppuuni.</span> <span class="verse"><a name="18">18</a>Miksi toit minut ilmoille äitini kohdusta? Jospa olisin kuollut,  ihmissilmän näkemätönnä!</span> <span class="verse"><a name="19">19</a>Niin minä olisin, niinkuin minua ei olisi ollutkaan; minut olisi  kannettu äidin kohdusta hautaan.</span> <span class="verse"><a name="20">20</a>Ovathan päiväni vähissä; hän antakoon minun olla rauhassa, hän  kääntyköön minusta pois, että hiukkasen ilostuisin,</span> <span class="verse"><a name="21">21</a>ennenkuin lähden, ikinä palajamatta, pimeyden ja synkeyden maahan,</span> <span class="verse"><a name="22">22</a>maahan, jonka pimeys on synkkä pilkkopimeä ja sekasorto ja jossa  valkeneminenkin on pimeyttä."</span> </p></div</div></div></body></html>