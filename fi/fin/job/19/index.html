<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 19</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Kuinka kauan te vaivaatte minun sieluani ja runtelette minua  sanoillanne?</span> <span class="verse"><a name="3">3</a>Jo kymmenenkin kertaa olette minua häväisseet, häpeämättä te minua  rääkkäätte.</span> <span class="verse"><a name="4">4</a>Olenko todella hairahtunut, yöpyykö hairahdukseni minun luonani?</span> <span class="verse"><a name="5">5</a>Tahi voitteko todella ylvästellä minua vastaan ja todistaa minun  ansainneen häpeäni?</span> <span class="verse"><a name="6">6</a>Tietäkää siis, että Jumala on tehnyt minulle vääryyttä ja on kietonut  minut verkkoonsa.</span> <span class="verse"><a name="7">7</a>Katso, minä huudan: 'Väkivaltaa!' enkä saa vastausta; huudan apua,  mutta ei ole mitään oikeutta.</span> <span class="verse"><a name="8">8</a>Hän on aidannut tieni, niin etten pääse ylitse, ja on levittänyt  pimeyden poluilleni.</span> <span class="verse"><a name="9">9</a>Hän on riisunut minulta kunniani ja ottanut kruunun minun päästäni.</span> <span class="verse"><a name="10">10</a>Hän repi minut maahan joka puolelta, niin että olen mennyttä, ja hän  tempasi irti toivoni niinkuin puun.</span> <span class="verse"><a name="11">11</a>Hän päästi vihansa syttymään minua vastaan ja piti minua  vihollisenansa.</span> <span class="verse"><a name="12">12</a>Hänen sotajoukkonsa tulivat yhdessä ja tekivät tiensä minua vastaan  ja leiriytyivät minun majani ympärille.</span> <span class="verse"><a name="13">13</a>Veljeni hän on minusta loitontanut; tuttavani ovat minusta aivan  vieraantuneet.</span> <span class="verse"><a name="14">14</a>Läheiseni ovat minusta luopuneet, ja uskottuni ovat unhottaneet  minut.</span> <span class="verse"><a name="15">15</a>Ne, jotka talossani majailevat, ja palvelijattareni pitävät minua  muukalaisena, minä olen tullut vieraaksi heidän silmissään.</span> <span class="verse"><a name="16">16</a>Minä kutsun palvelijaani, eikä hän vastaa; minun suuni täytyy  nöyrästi rukoilla häntä.</span> <span class="verse"><a name="17">17</a>Hengitykseni on vastenmielinen vaimolleni, hajuni on äitini pojista  ilkeä.</span> <span class="verse"><a name="18">18</a>Poikasetkin halveksivat minua; kun nousen, niin he puhuvat minusta  pilkkojaan.</span> <span class="verse"><a name="19">19</a>Kaikki seuratoverini inhoavat minua, ja ne, joita minä rakastin,  ovat kääntyneet minua vastaan.</span> <span class="verse"><a name="20">20</a>Luuni ovat tarttuneet nahkaani, ihooni, eikä minusta ole enää kuin  ikenet jäljellä.</span> <span class="verse"><a name="21">21</a>Armahtakaa minua, armahtakaa, te, minun ystäväni, sillä Jumalan käsi  on minuun koskenut.</span> <span class="verse"><a name="22">22</a>Miksi vainoatte minua niinkuin Jumala, ettekä saa kylläänne minun  lihastani?</span> <span class="verse"><a name="23">23</a>Oi, jospa minun sanani kirjoitettaisiin muistiin, jospa ne  piirrettäisiin kirjaan,</span> <span class="verse"><a name="24">24</a>rautataltalla ja lyijyllä hakattaisiin kallioon ikuisiksi ajoiksi!</span> <span class="verse"><a name="25">25</a>Mutta minä tiedän lunastajani elävän, ja viimeisenä hän on seisova  multien päällä.</span> <span class="verse"><a name="26">26</a>Ja sittenkuin tämä nahka on yltäni raastettu ja olen ruumiistani  irti, saan minä nähdä Jumalan.</span> <span class="verse"><a name="27">27</a>Hänet olen minä näkevä apunani; minun silmäni saavat nähdä hänet -  eikä vieraana. Munaskuuni hiukeavat sisimmässäni.</span> <span class="verse"><a name="28">28</a>Kun sanotte: 'Kuinka vainoammekaan häntä!' - minusta muka löydetään  asian juuri -</span> <span class="verse"><a name="29">29</a>niin peljätkää miekkaa, sillä viha on kohtaava  miekanalaisia pahoja töitä, tietääksenne, että tuomari on."</span> </p></div</div></div></body></html>