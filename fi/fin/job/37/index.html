<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 37</strong></div><p><span class="verse"><a name="1">1</a>"Niin, siitä vapisee sydämeni ja hypähtää paikoiltansa.</span> <span class="verse"><a name="2">2</a>Kuulkaa, kuulkaa hänen äänensä pauhinaa ja kohinaa, joka käy hänen  suustansa.</span> <span class="verse"><a name="3">3</a>Hän laskee sen kaikumaan kaiken taivaan alla, lähettää leimauksensa  maan ääriin asti.</span> <span class="verse"><a name="4">4</a>Sen kintereillä ärjyy ääni, hän korottaa väkevän äänensä jylinän,  eikä hän säästä salamoitaan, äänensä raikuessa.</span> <span class="verse"><a name="5">5</a>Ihmeellisesti Jumala korottaa äänensä jylinän, hän tekee suuria  tekoja, joita emme käsittää taida.</span> <span class="verse"><a name="6">6</a>Sillä hän sanoo lumelle: 'Putoa maahan', samoin sadekuurolle,  rankkasateittensa ryöpylle.</span> <span class="verse"><a name="7">7</a>Niin hän kytkee jokaiselta kädet, että kaikki ihmiset hänen tekonsa  tietäisivät.</span> <span class="verse"><a name="8">8</a>Pedot vetäytyvät piiloon ja pysyvät luolissansa.</span> <span class="verse"><a name="9">9</a>Tähtitarhasta tulee tuulispää, pohjan ilmalta pakkanen.</span> <span class="verse"><a name="10">10</a>Jumalan henkäyksestä syntyy jää, ja aavat vedet ahdistuvat.</span> <span class="verse"><a name="11">11</a>Hän myös kuormittaa pilvet kosteudella ja hajottaa välähtelevät  ukkosvaarunsa.</span> <span class="verse"><a name="12">12</a>Ne vyöryvät sinne tänne hänen ohjauksestaan, tehdäkseen maanpiirin  päällä kaiken, mitä hän niille määrää.</span> <span class="verse"><a name="13">13</a>Hän antaa niiden osua milloin maalle vitsaukseksi, milloin  siunaukseksi.</span> <span class="verse"><a name="14">14</a>Ota tämä korviisi, Job; pysähdy ja tarkkaa Jumalan ihmetöitä.</span> <span class="verse"><a name="15">15</a>Tiedätkö, kuinka Jumala niillä tekonsa teettää ja kuinka hän antaa  pilviensä leimausten loistaa?</span> <span class="verse"><a name="16">16</a>Käsitätkö pilvien punnituksen, hänen ihmeensä, joka on  kaikkitietävä?</span> <span class="verse"><a name="17">17</a>Sinä, jonka vaatteet kuumenevat, kun maa on raukeana etelän  helletuulesta,</span> <span class="verse"><a name="18">18</a>kaarrutatko sinä hänen kanssansa taivaan, joka on vahva kuin valettu  kuvastin?</span> <span class="verse"><a name="19">19</a>Neuvo, mitä meidän on hänelle sanottava; pimeydessämme emme voi  tuoda esiin mitään.</span> <span class="verse"><a name="20">20</a>Olisiko hänelle ilmoitettava, että tahtoisin puhua?  Kukapa vaatisi  omaa tuhoansa!</span> <span class="verse"><a name="21">21</a>Ja nyt: ei voida katsella valoa, joka kirkkaana loistaa, kun tuuli  on puhaltanut puhdistaen taivaan.</span> <span class="verse"><a name="22">22</a>Pohjoisesta tulee kultainen hohde; Jumalan yllä on peljättävä  valtasuuruus.</span> <span class="verse"><a name="23">23</a>Kaikkivaltiasta emme saata käsittää, häntä, joka on suuri voimassa,  joka ei oikeutta ja täydellistä vanhurskautta polje.</span> <span class="verse"><a name="24">24</a>Sentähden peljätkööt häntä ihmiset; hän ei katso keneenkään, joka on  omasta mielestään viisas."</span> </p></div</div></div></body></html>