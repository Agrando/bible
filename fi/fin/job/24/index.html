<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 24</strong></div><p><span class="verse"><a name="1">1</a>"Miksi ei Kaikkivaltias ole varannut tuomion aikoja, ja miksi eivät  saa ne, jotka hänet tuntevat, nähdä hänen päiviänsä?</span> <span class="verse"><a name="2">2</a>Jumalattomat siirtävät rajoja, ryöstävät laumoja ja laskevat ne  laitumelle.</span> <span class="verse"><a name="3">3</a>Orpojen aasin he vievät, ottavat pantiksi lesken lehmän.</span> <span class="verse"><a name="4">4</a>He työntävät tieltä köyhät, kaikkien maan kurjain täytyy piileskellä.</span> <span class="verse"><a name="5">5</a>Katso, nämä ovat kuin villiaasit erämaassa: lähtevät työhönsä  saalista etsien, aro on heidän lastensa leipä.</span> <span class="verse"><a name="6">6</a>Kedolta he korjaavat rehuviljaa ruuakseen, ja jumalattoman  viinitarhasta he kärkkyvät tähteitä.</span> <span class="verse"><a name="7">7</a>Alastomina, ilman vaatteita, he viettävät yönsä, eikä heillä ole  peittoa kylmässä.</span> <span class="verse"><a name="8">8</a>He ovat likomärkiä vuorilla vuotavasta sateesta, ja vailla suojaa he  syleilevät kalliota.</span> <span class="verse"><a name="9">9</a>Äidin rinnoilta riistetään orpo, ja kurjalta otetaan pantti.</span> <span class="verse"><a name="10">10</a>He kuljeskelevat alastomina, ilman vaatteita, ja nälkäisinä he  kantavat lyhteitä.</span> <span class="verse"><a name="11">11</a>Jumalattomain muuritarhoissa he pusertavat öljyä, he polkevat  viinikuurnaa ja ovat itse janoissansa.</span> <span class="verse"><a name="12">12</a>Kaupungista kuuluu miesten voihkina, ja haavoitettujen sielu huutaa;  mutta Jumala ei piittaa nurjuudesta.</span> <span class="verse"><a name="13">13</a>Nuo ovat valon vihaajia, eivät tunne sen teitä eivätkä pysy sen  poluilla.</span> <span class="verse"><a name="14">14</a>Ennen päivän valkenemista nousee murhaaja, tappaa kurjan ja köyhän;  ja yöllä hän hiipii kuin varas.</span> <span class="verse"><a name="15">15</a>Avionrikkojan silmä tähyilee hämärää, hän arvelee: 'Ei yksikään  silmä minua näe', ja hän panee peiton kasvoillensa.</span> <span class="verse"><a name="16">16</a>He murtautuvat pimeässä taloihin, päivällä he sulkeutuvat sisään,  tahtomatta tietää valosta.</span> <span class="verse"><a name="17">17</a>Sillä pimeys on heille kaikille aamun vertainen, koska pimeyden  kauhut ovat heille tutut." -</span> <span class="verse"><a name="18">18</a>"Hän kiitää pois vetten viemänä,  kirottu on hänen peltopalstansa maassa, hän ei enää poikkea viinimäkien  tielle.</span> <span class="verse"><a name="19">19</a>Kuivuus ja kuumuus ahmaisevat lumiveden, samoin tuonela ne, jotka  syntiä tekevät.</span> <span class="verse"><a name="20">20</a>Äidin kohtu unhottaa hänet, madot syövät hänet herkkunaan, ei häntä  enää muisteta; niin murskataan vääryys kuin puu.</span> <span class="verse"><a name="21">21</a>Hän ryösti hedelmättömältä, joka ei synnytä, ja leskelle hän ei  hyvää tehnyt." -</span> <span class="verse"><a name="22">22</a>"Väkivaltaiset Jumala ylläpitää voimallansa; he  pysyvät pystyssä, vaikka jo olivat epätoivossa hengestään.</span> <span class="verse"><a name="23">23</a>Hän antaa heidän olla turvassa, ja heillä on vahva tuki; ja hänen  silmänsä valvovat heidän teitänsä.</span> <span class="verse"><a name="24">24</a>He ovat kohonneet korkealle - ei aikaakaan, niin ei heitä enää ole;  he vaipuvat kokoon, kuolevat kuin kaikki muutkin, he taittuvat kuin  vihneet tähkäpäästä.</span> <span class="verse"><a name="25">25</a>Eikö ole niin? Kuka tekee minut valhettelijaksi ja saattaa sanani  tyhjiksi?"</span> </p></div</div></div></body></html>