<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 23</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Tänäänkin on valitukseni niskoittelua! Minun käteni on raskas  huokaukseni tähden.</span> <span class="verse"><a name="3">3</a>Oi, jospa tietäisin, kuinka löytää hänet, jospa pääsisin hänen  asunnolleen!</span> <span class="verse"><a name="4">4</a>Minä esittäisin hänelle riita-asian ja täyttäisin suuni todisteilla.</span> <span class="verse"><a name="5">5</a>Tahtoisinpa tietää, mitä hän minulle vastaisi, ja kuulla, mitä hän  minulle sanoisi.</span> <span class="verse"><a name="6">6</a>Riitelisikö hän kanssani suurella voimallansa? Ei, hän vain tarkkaisi  minua.</span> <span class="verse"><a name="7">7</a>Silloin käräjöisi hänen kanssaan rehellinen mies, ja minä pelastuisin  tuomaristani ainiaaksi.</span> <span class="verse"><a name="8">8</a>Katso, minä menen itään, mutta ei ole hän siellä; menen länteen, enkä  häntä huomaa;</span> <span class="verse"><a name="9">9</a>jos hän pohjoisessa toimii, en häntä erota, jos hän kääntyy etelään,  en häntä näe.</span> <span class="verse"><a name="10">10</a>Sillä hän tietää, kussa minä kuljen. Jos hän tutkisi minut, kullan  kaltaisena minä selviäisin.</span> <span class="verse"><a name="11">11</a>Hänen askeleissaan on minun jalkani pysynyt, hänen tietänsä olen  noudattanut siltä poikkeamatta.</span> <span class="verse"><a name="12">12</a>Hänen huultensa käskystä en ole luopunut, hänen suunsa sanat minä  olen kätkenyt tarkemmin kuin omat päätökseni.</span> <span class="verse"><a name="13">13</a>Mutta hän pysyy samana, kuka voi häntä estää? Mitä hän tahtoo, sen  hän tekee.</span> <span class="verse"><a name="14">14</a>Niin, hän antaa täydellisesti minulle määrätyn osan, ja sellaista on  hänellä vielä tallella paljon.</span> <span class="verse"><a name="15">15</a>Sentähden valtaa minut kauhu hänen kasvojensa edessä; kun sitä  ajattelen, peljästyn häntä.</span> <span class="verse"><a name="16">16</a>Jumala on lannistanut minun rohkeuteni, Kaikkivaltias on minut  kauhistuttanut.</span> <span class="verse"><a name="17">17</a>Sillä en menehdy pimeän tähden, en oman itseni tähden, jonka pimeys  peittää."</span> </p></div</div></div></body></html>