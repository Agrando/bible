<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 14</strong></div><p><span class="verse"><a name="1">1</a>"Ihminen, vaimosta syntynyt, elää vähän aikaa ja on täynnä  levottomuutta,</span> <span class="verse"><a name="2">2</a>kasvaa kuin kukkanen ja lakastuu, pakenee kuin varjo eikä pysy.</span> <span class="verse"><a name="3">3</a>Ja sellaista sinä pidät silmällä ja viet minut käymään oikeutta  kanssasi!</span> <span class="verse"><a name="4">4</a>Syntyisikö saastaisesta puhdasta? Ei yhden yhtäkään.</span> <span class="verse"><a name="5">5</a>Hänen päivänsä ovat määrätyt, ja hänen kuukausiensa luku on sinun  tiedossasi; sinä olet asettanut hänelle määrän, jonka ylitse hän ei  pääse.</span> <span class="verse"><a name="6">6</a>Niin käännä katseesi pois hänestä, että hän pääsisi rauhaan ja että  hän saisi iloita niinkuin palkkalainen päivän päätettyään.</span> <span class="verse"><a name="7">7</a>Onhan puullakin toivo: vaikka se maahan kaadetaan, kasvaa se  uudelleen, eikä siltä vesaa puutu.</span> <span class="verse"><a name="8">8</a>Vaikka sen juuri vanhenee maassa ja sen kanto kuolee multaan,</span> <span class="verse"><a name="9">9</a>niin se veden tuoksusta versoo jälleen ja tekee oksia niinkuin  istukas.</span> <span class="verse"><a name="10">10</a>Mutta mies kun kuolee, makaa hän martaana; kun ihminen on henkensä  heittänyt, missä hän on sitten?</span> <span class="verse"><a name="11">11</a>Vesi juoksee pois järvestä, ja joki tyhjenee ja kuivuu;</span> <span class="verse"><a name="12">12</a>niin ihminen lepoon mentyänsä ei enää nouse.  Ennenkuin taivaat  katoavat, eivät he heräjä eivätkä havahdu unestansa.</span> <span class="verse"><a name="13">13</a>Oi, jospa kätkisit minut tuonelaan, piilottaisit minut, kunnes  vihasi on asettunut, panisit minulle aikamäärän ja sitten muistaisit  minua!</span> <span class="verse"><a name="14">14</a>Kun mies kuolee, virkoaako hän jälleen henkiin?  Minä vartoaisin  kaikki sotapalvelukseni päivät, kunnes pääsyvuoroni joutuisi.</span> <span class="verse"><a name="15">15</a>Sinä kutsuisit, ja minä vastaisin sinulle, sinä ikävöitsisit kättesi  tekoa.</span> <span class="verse"><a name="16">16</a>Silloin sinä laskisit minun askeleeni, et pitäisi vaaria minun  synnistäni;</span> <span class="verse"><a name="17">17</a>rikokseni olisi sinetillä lukittuna kukkaroon, ja pahat tekoni sinä  peittäisit piiloon.</span> <span class="verse"><a name="18">18</a>Mutta vuorikin vyöryy ja hajoaa, ja kallio siirtyy sijaltansa,</span> <span class="verse"><a name="19">19</a>vesi kuluttaa kivet, ja rankkasade huuhtoo pois maan mullan; niin  sinä hävität ihmisen toivon.</span> <span class="verse"><a name="20">20</a>Sinä masennat hänet iäksi, ja hän lähtee; sinä muutat hänen muotonsa  ja lähetät hänet menemään.</span> <span class="verse"><a name="21">21</a>Kohoavatko hänen lapsensa kunniaan - ei hän sitä tiedä, vaipuvatko  vähäisiksi - ei hän heitä huomaa.</span> <span class="verse"><a name="22">22</a>Hän tuntee vain oman ruumiinsa kivun, vain oman sielunsa murheen."</span> </p></div</div></div></body></html>