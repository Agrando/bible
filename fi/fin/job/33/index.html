<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 33</strong></div><p><span class="verse"><a name="1">1</a>"Mutta kuule nyt, Job, minun puhettani, ja ota korviisi kaikki minun  sanani.</span> <span class="verse"><a name="2">2</a>Katso, minä olen avannut suuni, kieleni puhuu suulakeni alla.</span> <span class="verse"><a name="3">3</a>Vilpittömästä sydämestä lähtevät sanani; mitä tietävät, sen huuleni  suoraan sanovat.</span> <span class="verse"><a name="4">4</a>Jumalan henki on minut luonut, ja Kaikkivaltiaan henkäys elävöittää  minut.</span> <span class="verse"><a name="5">5</a>Vastaa minulle, jos taidat; varustaudu minua vastaan, nouse  taisteluun.</span> <span class="verse"><a name="6">6</a>Katso, Jumalan edessä minä olen samanlainen kuin sinä: hyppysellinen  savea olen minäkin.</span> <span class="verse"><a name="7">7</a>Katso, ei käy minusta kauhu, joka sinut peljästyttää, eikä minun  painoni ole raskaana ylläsi.</span> <span class="verse"><a name="8">8</a>Mutta sinä olet sanonut korvieni kuullen, minä olen kuullut sinun  sanojesi äänen:</span> <span class="verse"><a name="9">9</a>'Puhdas minä olen, rikoksesta vapaa; olen viaton, eikä minussa ole  vääryyttä.</span> <span class="verse"><a name="10">10</a>Katso, hän keksii vihan syitä minua vastaan, hän pitää minua  vihollisenansa;</span> <span class="verse"><a name="11">11</a>hän panee minun jalkani jalkapuuhun, vartioitsee kaikkia minun  polkujani.'</span> <span class="verse"><a name="12">12</a>Katso, sinä et ole oikeassa - niin minä vastaan sinulle - sillä  Jumala on suurempi kuin ihminen.</span> <span class="verse"><a name="13">13</a>Miksi olet riidellyt häntä vastaan, jos hän ei vastaa kaikkiin  ihmisen sanoihin?</span> <span class="verse"><a name="14">14</a>Sillä Jumala puhuu tavalla ja puhuu toisella; sitä vain ei huomata.</span> <span class="verse"><a name="15">15</a>Unessa, öisessä näyssä, kun raskas uni valtaa ihmiset ja he nukkuvat  vuoteillansa,</span> <span class="verse"><a name="16">16</a>silloin hän avaa ihmisten korvat ja sinetillä vahvistaa heidän  saamansa kurituksen,</span> <span class="verse"><a name="17">17</a>kääntääkseen ihmisen pois pahasta teosta ja varjellakseen miestä  ylpeydestä,</span> <span class="verse"><a name="18">18</a>säästääkseen hänen sielunsa haudasta ja hänen henkensä syöksymästä  peitsiin.</span> <span class="verse"><a name="19">19</a>Myös kuritetaan häntä tuskalla vuoteessansa, kun hänen luissaan on  lakkaamaton kapina,</span> <span class="verse"><a name="20">20</a>ja hänen henkensä inhoaa leipää ja hänen sielunsa herkkuruokaa.</span> <span class="verse"><a name="21">21</a>Hänen lihansa kuihtuu näkymättömiin, ja hänen luunsa, ennen  näkymättömät, paljastuvat.</span> <span class="verse"><a name="22">22</a>Näin lähenee hänen sielunsa hautaa ja hänen henkensä kuolonvaltoja.</span> <span class="verse"><a name="23">23</a>Jos silloin on hänen puolellansa enkeli, välittäjä, yksi tuhansista,  todistamassa ihmisen puolesta hänen vilpittömyyttään,</span> <span class="verse"><a name="24">24</a>niin Jumala armahtaa häntä ja sanoo: 'Vapauta hänet, ettei hän mene  hautaan; minä olen saanut lunastusmaksun'.</span> <span class="verse"><a name="25">25</a>Silloin hänen ruumiinsa taas uhkuu nuoruuden voimaa, hän palajaa  takaisin nuoruutensa päiviin.</span> <span class="verse"><a name="26">26</a>Hän rukoilee Jumalaa, ja Jumala mielistyy häneen ja antaa hänen  riemuiten katsella hänen kasvojaan; niin hän palauttaa ihmiselle hänen  vanhurskautensa.</span> <span class="verse"><a name="27">27</a>Hänpä nyt laulaa muille ihmisille ja sanoo: 'Minä olin tehnyt syntiä  ja vääristänyt oikean, mutta ei sitä kostettu minulle;</span> <span class="verse"><a name="28">28</a>hän pelasti minun sieluni joutumasta hautaan, ja minun henkeni saa  iloiten katsella valkeutta'.</span> <span class="verse"><a name="29">29</a>Katso, kaiken tämän tekee Jumala kahdesti ja kolmastikin ihmiselle,</span> <span class="verse"><a name="30">30</a>palauttaakseen hänen sielunsa haudasta ja antaakseen elämän  valkeuden hänelle loistaa.</span> <span class="verse"><a name="31">31</a>Tarkkaa, Job, kuule minua; vaikene ja anna minun puhua.</span> <span class="verse"><a name="32">32</a>Mutta jos sinulla on, mitä sanoa, niin vastaa minulle; puhu, sillä  mielelläni soisin sinun olevan oikeassa.</span> <span class="verse"><a name="33">33</a>Ellei, niin kuule minua; vaikene, niin minä opetan sinulle  viisautta."</span> </p></div</div></div></body></html>