<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 11</strong></div><p><span class="verse"><a name="1">1</a>Sitten naemalainen Soofar lausui ja sanoi:</span> <span class="verse"><a name="2">2</a>"Jäisikö suulas puhe vastausta vaille, ja saisiko suupaltti olla  oikeassa?</span> <span class="verse"><a name="3">3</a>Saattaisivatko jaarituksesi miehet vaikenemaan, niin että saisit  pilkata, kenenkään sinua häpeään häätämättä?</span> <span class="verse"><a name="4">4</a>Sanoithan: 'Minun opetukseni on selkeä, ja minä olen puhdas sinun  silmissäsi'.</span> <span class="verse"><a name="5">5</a>Mutta jospa Jumala puhuisi ja avaisi huulensa sinua vastaan</span> <span class="verse"><a name="6">6</a>ja ilmaisisi sinulle viisauden salaisuudet, että hänellä on  ymmärrystä monin verroin! Silloin huomaisit, että Jumala on painanut  unhoon montakin pahaa tekoasi.</span> <span class="verse"><a name="7">7</a>Sinäkö käsittäisit Jumalan tutkimattomuuden tahi pääsisit  Kaikkivaltiaan täydellisyydestä perille?</span> <span class="verse"><a name="8">8</a>Se on korkea kuin taivas - mitä voit tehdä, syvempi kuin tuonela -  mitä voit ymmärtää?</span> <span class="verse"><a name="9">9</a>Se on pitempi kuin maa ja laveampi kuin meri.</span> <span class="verse"><a name="10">10</a>Jos hän liitää paikalle ja vangitsee ja kutsuu oikeuden kokoon, niin  kuka voi häntä estää?</span> <span class="verse"><a name="11">11</a>Sillä hän tuntee valheen miehet, vääryyden hän näkee  tarkkaamattakin.</span> <span class="verse"><a name="12">12</a>Onttopäinen mies voi viisastua ja villiaasin varsa ihmistyä.</span> <span class="verse"><a name="13">13</a>Jos sinäkin valmistat sydämesi ja ojennat kätesi hänen puoleensa -</span> <span class="verse"><a name="14">14</a>mutta jos kädessäsi on vääryys, heitä se kauas äläkä anna petoksen  asua majoissasi -</span> <span class="verse"><a name="15">15</a>silloin saat kohottaa kasvosi ilman häpeän tahraa, olet kuin  vaskesta valettu etkä mitään pelkää.</span> <span class="verse"><a name="16">16</a>Silloin unhotat onnettomuutesi, muistelet sitä kuin vettä, joka on  virrannut pois.</span> <span class="verse"><a name="17">17</a>Elämäsi selkenee kirkkaammaksi keskipäivää, pimeänkin aika on  niinkuin aamunkoitto.</span> <span class="verse"><a name="18">18</a>Silloin olet turvassa, sillä sinulla on toivo; tähystelet - käyt  turvallisesti levolle,</span> <span class="verse"><a name="19">19</a>asetut makaamaan, kenenkään peljättämättä, ja monet etsivät sinun  suosiotasi.</span> <span class="verse"><a name="20">20</a>Mutta jumalattomain silmät raukeavat; turvapaikka on heiltä mennyt,  ja heidän toivonsa on huokaus."</span> </p></div</div></div></body></html>