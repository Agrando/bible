<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 7</strong></div><p><span class="verse"><a name="1">1</a>"Eikö ihmisen olo maan päällä ole sotapalvelusta, eivätkö hänen  päivänsä ole niinkuin palkkalaisen päivät?</span> <span class="verse"><a name="2">2</a>Hän on orjan kaltainen, joka halajaa varjoon, ja niinkuin  palkkalainen, joka odottaa palkkaansa.</span> <span class="verse"><a name="3">3</a>Niin olen minä perinyt kurjuuden kuukaudet, ja vaivan yöt ovat minun  osakseni tulleet.</span> <span class="verse"><a name="4">4</a>Maata mennessäni minä ajattelen: Milloinka saan nousta? Ilta venyy,  ja minä kyllästyn kääntelehtiessäni aamuhämärään asti.</span> <span class="verse"><a name="5">5</a>Minun ruumiini verhoutuu matoihin ja tomukamaraan, minun ihoni  kovettuu ja märkii.</span> <span class="verse"><a name="6">6</a>Päiväni kiitävät nopeammin kuin sukkula, ne katoavat  toivottomuudessa.</span> <span class="verse"><a name="7">7</a>Muista, että minun elämäni on tuulen henkäys; minun silmäni ei enää  saa onnea nähdä.</span> <span class="verse"><a name="8">8</a>Ken minut näki, sen silmä ei minua enää näe; sinun silmäsi etsivät  minua, mutta minua ei enää ole.</span> <span class="verse"><a name="9">9</a>Pilvi häipyy ja menee menojaan; niin myös tuonelaan vaipunut ei  sieltä nouse.</span> <span class="verse"><a name="10">10</a>Ei hän enää palaja taloonsa, eikä hänen asuinpaikkansa häntä enää  tunne.</span> <span class="verse"><a name="11">11</a>Niin en minäkään hillitse suutani, minä puhun henkeni ahdistuksessa,  minä valitan sieluni murheessa.</span> <span class="verse"><a name="12">12</a>Olenko minä meri tai lohikäärme, että asetat vartioston minua  vastaan?</span> <span class="verse"><a name="13">13</a>Kun ajattelen: leposijani lohduttaa minua, vuoteeni huojentaa minun  tuskaani,</span> <span class="verse"><a name="14">14</a>niin sinä kauhistutat minua unilla ja peljästytät minua näyillä.</span> <span class="verse"><a name="15">15</a>Mieluummin tukehdun, mieluummin kuolen, kuin näin luurankona kidun.</span> <span class="verse"><a name="16">16</a>Olen kyllästynyt, en tahdo elää iankaiken; anna minun olla rauhassa,  sillä tuulen henkäystä ovat minun päiväni.</span> <span class="verse"><a name="17">17</a>Mikä on ihminen, että hänestä niin suurta lukua pidät ja että  kiinnität häneen huomiosi,</span> <span class="verse"><a name="18">18</a>tarkastat häntä joka aamu, tutkit häntä joka hetki?</span> <span class="verse"><a name="19">19</a>Etkö koskaan käännä pois katsettasi minusta, etkö hellitä minusta  sen vertaa, että saan sylkeni nielaistuksi?</span> <span class="verse"><a name="20">20</a>Jos olenkin syntiä tehnyt, niin mitä olen sillä sinulle tehnyt, sinä  ihmisten vartioitsija? Minkätähden asetit minut maalitauluksesi, ja  minkätähden tulin itselleni taakaksi?</span> <span class="verse"><a name="21">21</a>Minkätähden et anna rikostani anteeksi etkä poista pahaa tekoani?  Sillä nyt minä menen levolle maan tomuun, ja jos etsit minua, niin ei  minua enää ole."</span> </p></div</div></div></body></html>