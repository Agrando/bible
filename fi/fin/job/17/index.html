<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 17</strong></div><p><span class="verse"><a name="1">1</a>"Minun henkeni on rikki raastettu, minun päiväni sammuvat, kalmisto  on minun osani.</span> <span class="verse"><a name="2">2</a>Totisesti, pilkka piirittää minua ja silmäni täytyy yhä katsella  heidän ynseilyänsä.</span> <span class="verse"><a name="3">3</a>Aseta puolestani pantti talteesi; kuka muu rupeaisi kättä lyöden  minun takaajakseni?</span> <span class="verse"><a name="4">4</a>Sillä sinä olet sulkenut ymmärrykseltä heidän sydämensä; sentähden  sinä et päästä heitä voitolle.</span> <span class="verse"><a name="5">5</a>Ystäviä kutsutaan osajaolle, mutta omilta lapsilta raukeavat silmät.</span> <span class="verse"><a name="6">6</a>Minut on pantu kansoille sananlaskuksi; silmille syljettäväksi minä  olen tullut.</span> <span class="verse"><a name="7">7</a>Minun silmäni on hämärtynyt surusta, ja kaikki minun jäseneni ovat  kuin varjo.</span> <span class="verse"><a name="8">8</a>Tästä oikeamieliset hämmästyvät, ja viatonta kuohuttaa jumalattoman  meno.</span> <span class="verse"><a name="9">9</a>Mutta hurskas pysyy tiellänsä, ja se, jolla on puhtaat kädet, kasvaa  voimassa.</span> <span class="verse"><a name="10">10</a>Mutta te kaikki, tulkaa jälleen tänne; en löydä minä viisasta  joukostanne.</span> <span class="verse"><a name="11">11</a>Päiväni ovat menneet, rauenneet ovat aivoitukseni, mitä sydämeni  ikävöitsi.</span> <span class="verse"><a name="12">12</a>Yön he tekevät päiväksi; valo muka lähenee pimeydestä.</span> <span class="verse"><a name="13">13</a>Jos kuinka toivon, on tuonela asuntoni; minä levitän vuoteeni  pimeyteen,</span> <span class="verse"><a name="14">14</a>minä sanon haudalle: 'Sinä olet isäni', ja madoille: 'Äitini ja  sisareni'.</span> <span class="verse"><a name="15">15</a>Missä on silloin minun toivoni, ja kuka saa minun toivoani katsella?</span> <span class="verse"><a name="16">16</a>Ne astuvat alas tuonelan salpojen taa, kun yhdessä lepäämme  tomussa."</span> </p></div</div></div></body></html>