<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 1</strong></div><p><span class="verse"><a name="1">1</a>Uusin maassa oli mies, jonka nimi oli Job. Tämä mies oli nuhteeton ja  rehellinen, pelkäsi Jumalaa ja karttoi pahaa.</span> <span class="verse"><a name="2">2</a>Hänelle syntyi seitsemän poikaa ja kolme tytärtä.</span> <span class="verse"><a name="3">3</a>Ja karjaa hänellä oli seitsemäntuhatta lammasta, kolmetuhatta  kamelia, viisisataa härkäparia ja viisisataa aasintammaa sekä ylen  paljon palvelijoita. Tämä mies oli kaikista Idän miehistä mahtavin.</span> <span class="verse"><a name="4">4</a>Hänen pojillansa oli tapana laittaa pitoja, kullakin oli pidot  talossaan vuoropäivänänsä; he lähettivät silloin sanan ja kutsuivat  kolme sisartansa syömään ja juomaan kanssansa.</span> <span class="verse"><a name="5">5</a>Mutta kun pitopäivät olivat kiertonsa kiertäneet, lähetti Job sanan  ja pyhitti heidät; hän nousi varhain aamulla ja uhrasi polttouhreja,  yhtä monta kuin heitä oli. Sillä Job ajatteli: "Ehkä poikani ovat  tehneet syntiä ja sydämessään luopuneet Jumalasta". Näin Job teki aina.</span> <span class="verse"><a name="6">6</a>Mutta kun eräänä päivänä Jumalan pojat tulivat ja asettuivat Herran  eteen, tuli myöskin saatana heidän joukossansa.</span> <span class="verse"><a name="7">7</a>Niin Herra kysyi saatanalta: "Mistä sinä tulet?" Saatana vastasi  Herralle ja sanoi: "Maata kiertämästä ja siellä kuljeksimasta".</span> <span class="verse"><a name="8">8</a>Niin Herra sanoi saatanalle: "Oletko pannut merkille palvelijaani  Jobia? Sillä ei ole maan päällä hänen vertaistansa; hän on nuhteeton ja  rehellinen mies, pelkää Jumalaa ja karttaa pahaa."</span> <span class="verse"><a name="9">9</a>Saatana vastasi Herralle ja sanoi: "Suottako Job pelkää Jumalaa?</span> <span class="verse"><a name="10">10</a>Olethan itse kaikilta puolin suojannut hänet, hänen talonsa ja  kaiken, mitä hänellä on; olet siunannut hänen kättensä työn, ja hänen  karjalaumansa ovat levinneet ympäri maata.</span> <span class="verse"><a name="11">11</a>Mutta ojennapa kätesi ja koske kaikkeen, mitä hänellä on: varmaan  hän kiroaa sinua vasten kasvojasi."</span> <span class="verse"><a name="12">12</a>Niin Herra sanoi saatanalle: "Katso, kaikki, mitä hänellä on, olkoon  sinun käsissäsi; älä vain koske kädelläsi häneen itseensä". Ja saatana  meni pois Herran edestä.</span> <span class="verse"><a name="13">13</a>Kun sitten eräänä päivänä hänen poikansa ja tyttärensä söivät ja  joivat viiniä vanhimman veljensä talossa,</span> <span class="verse"><a name="14">14</a>tuli sanansaattaja Jobin luo ja sanoi: "Raavailla kynnettiin, ja  aasintammat kävivät niiden vieressä laitumella;</span> <span class="verse"><a name="15">15</a>niin sabalaiset hyökkäsivät ja ryöstivät ne ja surmasivat palvelijat  miekan terällä. Vain minä yksin pelastuin kertomaan tämän sinulle."</span> <span class="verse"><a name="16">16</a>Hänen vielä puhuessaan tuli toinen ja sanoi: "Jumalan tuli iski alas  taivaasta, sytytti palamaan lampaat ja palvelijat ja kulutti heidät.  Vain minä yksin pelastuin kertomaan tämän sinulle."</span> <span class="verse"><a name="17">17</a>Hänen vielä puhuessaan tuli taas toinen ja sanoi: "Kaldealaiset  asettuivat kolmeen joukkoon ja karkasivat kamelien kimppuun, ryöstivät  ne ja surmasivat palvelijat miekan terällä. Vain minä yksin pelastuin  kertomaan tämän sinulle."</span> <span class="verse"><a name="18">18</a>Hänen vielä puhuessaan tuli taas toinen ja sanoi: "Poikasi ja  tyttäresi söivät ja joivat viiniä vanhimman veljensä talossa;</span> <span class="verse"><a name="19">19</a>katso, silloin suuri tuulispää tuli tuolta puolen erämaan ja iski  talon neljään nurkkaan, ja se luhistui nuorukaisten päälle, niin että he  kuolivat. Vain minä yksin pelastuin kertomaan tämän sinulle."</span> <span class="verse"><a name="20">20</a>Silloin Job nousi, repäisi viittansa ja leikkasi hiuksensa,  heittäytyi maahan ja rukoili.</span> <span class="verse"><a name="21">21</a>Ja hän sanoi: "Alastonna minä tulin äitini kohdusta, ja alastonna  minä sinne palajan. Herra antoi, ja Herra otti; kiitetty olkoon Herran  nimi."</span> <span class="verse"><a name="22">22</a>Kaikessa tässä Job ei tehnyt syntiä eikä puhunut nurjasti Jumalaa  vastaan.</span> </p></div</div></div></body></html>