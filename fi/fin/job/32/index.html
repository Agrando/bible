<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 32</strong></div><p><span class="verse"><a name="1">1</a>Kun nuo kolme miestä eivät enää vastanneet Jobille, koska hän oli  omissa silmissään vanhurskas,</span> <span class="verse"><a name="2">2</a>vihastui buusilainen Elihu, Baarakelin poika, joka oli Raamin sukua;  Jobiin hän vihastui, koska tämä piti itseään Jumalaa vanhurskaampana,</span> <span class="verse"><a name="3">3</a>ja tämän kolmeen ystävään hän vihastui, koska he eivät keksineet  vastausta, jolla olisivat osoittaneet Jobin olevan väärässä.</span> <span class="verse"><a name="4">4</a>Elihu oli odottanut vuoroa puhuakseen Jobille, koska toiset olivat  iältään häntä vanhemmat.</span> <span class="verse"><a name="5">5</a>Mutta kun Elihu näki, ettei noilla kolmella miehellä enää ollut sanaa  suussa vastaukseksi, vihastui hän.</span> <span class="verse"><a name="6">6</a>Niin buusilainen Elihu, Baarakelin poika, lausui ja sanoi: "Nuori  minä olen iältäni, ja te olette vanhat; sentähden minä arkailin ja  pelkäsin ilmoittaa tietoani teille.</span> <span class="verse"><a name="7">7</a>Minä ajattelin: 'Puhukoon ikä, ja vuosien paljous julistakoon  viisautta'.</span> <span class="verse"><a name="8">8</a>Mutta onhan ihmisissä henki, ja Kaikkivaltiaan henkäys antaa heille  ymmärrystä.</span> <span class="verse"><a name="9">9</a>Eivät iäkkäät ole viisaimmat, eivätkä vanhukset yksin ymmärrä, mikä  on oikein.</span> <span class="verse"><a name="10">10</a>Sentähden minä sanon: Kuule minua; minäkin ilmoitan, mitä tiedän.</span> <span class="verse"><a name="11">11</a>Katso, minä olen odottanut, mitä teillä olisi sanomista, olen  kuunnellut teidän taitavia puheitanne, kunnes olisitte löytäneet osuvat  sanat.</span> <span class="verse"><a name="12">12</a>Niin, minä tarkkasin teitä; mutta katso, ei kukaan ole Jobin sanoja  kumonnut, ei kukaan teistä voinut vastata hänen puheisiinsa.</span> <span class="verse"><a name="13">13</a>Älkää sanoko: 'Meitä vastassa on ilmetty viisaus, vain Jumala voi  hänet torjua, ei ihminen'.</span> <span class="verse"><a name="14">14</a>Minua vastaan hän ei ole todisteita tuonut, enkä käy hänelle  vastaamaan teidän puheillanne.</span> <span class="verse"><a name="15">15</a>He ovat kauhistuneet, eivät enää vastaa; sanat puuttuvat heiltä.</span> <span class="verse"><a name="16">16</a>Odottaisinko minä, kun he eivät puhu, kun he siinä seisovat enää  vastaamatta?</span> <span class="verse"><a name="17">17</a>Vastaanpa minäkin osaltani, minäkin ilmoitan, mitä tiedän.</span> <span class="verse"><a name="18">18</a>Sillä minä olen sanoja täynnä, henki rinnassani ahdistaa minua.</span> <span class="verse"><a name="19">19</a>Katso, minun rintani on kuin viini, jolle ei reikää avata, se on  pakahtumaisillaan niinkuin nuorella viinillä täytetyt leilit.</span> <span class="verse"><a name="20">20</a>Tahdon puhua, saadakseni helpotusta, avata huuleni ja vastata.</span> <span class="verse"><a name="21">21</a>En pidä kenenkään puolta enkä ketään ihmistä imartele.</span> <span class="verse"><a name="22">22</a>Sillä en osaa imarrella; silloin Luojani ottaisi minut kohta pois."</span> </p></div</div></div></body></html>