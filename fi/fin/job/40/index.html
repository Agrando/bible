<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 40</strong></div><p><span class="verse"><a name="1">1</a>(40:6) Silloin Herra vastasi Jobille tuulispäästä ja sanoi:</span> <span class="verse"><a name="2">2</a>"Vyötä nyt kupeesi kuin mies; minä kysyn sinulta, opeta sinä minua.</span> <span class="verse"><a name="3">3</a>Sinäkö teet tyhjäksi minun oikeuteni, tuomitset minut syylliseksi,  ollaksesi itse oikeassa?</span> <span class="verse"><a name="4">4</a>Tahi onko sinun käsivartesi niinkuin Jumalan, ja voitko korottaa  äänesi jylinän niinkuin hän?</span> <span class="verse"><a name="5">5</a>Kaunistaudu kunnialla ja korkeudella, pukeudu loistoon ja  kirkkauteen.</span> <span class="verse"><a name="6">6</a>Anna vihasi kiivastuksen purkautua, ja masenna katseellasi kaikki  ylpeät.</span> <span class="verse"><a name="7">7</a>Nöyryytä katseellasi kaikki ylpeät, ja muserra jumalattomat siihen  paikkaan.</span> <span class="verse"><a name="8">8</a>Kätke heidät tomuun kaikki tyynni, sulje heidän kasvonsa salaiseen  kätköön.</span> <span class="verse"><a name="9">9</a>Silloin minäkin ylistän sinua, kun oikea kätesi on hankkinut sinulle  voiton.</span> <span class="verse"><a name="10">10</a>Katso Behemotia, jonka minä loin niinkuin sinutkin; se syö ruohoa  niinkuin raavas.</span> <span class="verse"><a name="11">11</a>Katso, sen voima on lanteissa, sen väkevyys vatsalihaksissa.</span> <span class="verse"><a name="12">12</a>Se ojentaa jäykäksi häntänsä kuin setripuun, sen reisijänteet ovat  lujiksi punotut.</span> <span class="verse"><a name="13">13</a>Sen luut ovat niinkuin vaskiputket, sen nikamat niinkuin raudasta  taotut.</span> <span class="verse"><a name="14">14</a>Se on Jumalan töiden esikoinen; sen luoja ojentaa sille miekan.</span> <span class="verse"><a name="15">15</a>Sille kantavat satonsa vuoret, joilla kaikki metsän eläimet  leikitsevät.</span> <span class="verse"><a name="16">16</a>Lootuspensaiden alla se makaa, ruovikon ja rämeen kätkössä.</span> <span class="verse"><a name="17">17</a>Lootuspensaat peittävät sen varjoonsa, puron pajut ympäröivät sitä.</span> <span class="verse"><a name="18">18</a>Jos virta hätyyttää, ei se säikähdy, se on huoleton, kuohukoon  vaikka itse Jordan sen kitaan.</span> <span class="verse"><a name="19">19</a>Kukapa kävisi kiinni sen silmiin, lävistäisi heittoaseella sen  turvan?</span> <span class="verse"><a name="20">20</a>Voitko onkia koukulla Leviatanin ja siimaan kietoa sen kielen?</span> <span class="verse"><a name="21">21</a>Voitko kiinnittää kaislaköyden sen kuonoon ja väkäraudalla lävistää  siltä posken?</span> <span class="verse"><a name="22">22</a>Rukoileeko se sinua paljon, tahi puhutteleeko se sinua lempeästi?</span> <span class="verse"><a name="23">23</a>Tekeekö se liiton sinun kanssasi, että saisit sen olemaan orjanasi  ainaisesti?</span> <span class="verse"><a name="24">24</a>Voitko leikkiä sillä niinkuin lintusella tahi sitoa sen tyttöjesi  pidellä?</span> <span class="verse"><a name="25">25</a>Hierovatko pyyntikunnat siitä kauppaa, jakavatko sen kauppamiesten  kesken?</span> <span class="verse"><a name="26">26</a>Voitko iskeä sen nahan täyteen ahinkaita ja sen pään kala-ahraimia?</span> <span class="verse"><a name="27">27</a>(40:32) Laskehan vain kätesi sen päälle, niin muistat sen ottelun;   et sitä toiste yritä!</span> <span class="verse"><a name="28">28</a>(41:1) Katso, siinä toivo pettää; jo sen näkemisestä sortuu maahan."</span> </p></div</div></div></body></html>