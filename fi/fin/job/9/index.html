<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 9</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Totisesti minä tiedän, että niin on; kuinka voisi ihminen olla  oikeassa Jumalaa vastaan!</span> <span class="verse"><a name="3">3</a>Jos ihminen tahtoisi riidellä hänen kanssaan, ei hän voisi vastata  hänelle yhteen tuhannesta.</span> <span class="verse"><a name="4">4</a>Hän on viisas mieleltään ja väkevä voimaltaan kuka on niskoitellut  häntä vastaan ja jäänyt rankaisematta?</span> <span class="verse"><a name="5">5</a>Hän siirtää vuoret äkkiarvaamatta, hän kukistaa ne vihassansa;</span> <span class="verse"><a name="6">6</a>hän järkyttää maan paikaltaan, ja sen patsaat vapisevat;</span> <span class="verse"><a name="7">7</a>hän kieltää aurinkoa, ja se ei nouse, ja hän lukitsee tähdet  sinetillään;</span> <span class="verse"><a name="8">8</a>hän yksinänsä levittää taivaat ja tallaa meren kuohun kukkuloita;</span> <span class="verse"><a name="9">9</a>hän loi Seulaset ja Kalevanmiekan, Otavan ja eteläiset tähtitarhat;</span> <span class="verse"><a name="10">10</a>hän tekee suuria, tutkimattomia tekoja, ihmeitä ilman määrää.</span> <span class="verse"><a name="11">11</a>Katso, hän käy ohitseni, enkä minä häntä näe; hän liitää ohi, enkä  minä häntä huomaa.</span> <span class="verse"><a name="12">12</a>Katso, hän tempaa saaliinsa, kuka voi häntä estää, kuka sanoa  hänelle: 'Mitä sinä teet?'</span> <span class="verse"><a name="13">13</a>Jumala ei taltu vihastansa; hänen allensa vaipuvat Rahabin  auttajat.</span> <span class="verse"><a name="14">14</a>Minäkö sitten voisin vastata hänelle, valita sanojani häntä vastaan?</span> <span class="verse"><a name="15">15</a>Vaikka oikeassakin olisin, en saisi vastatuksi; minun täytyisi  tuomariltani armoa anoa.</span> <span class="verse"><a name="16">16</a>Jos minä huutaisin ja hän minulle vastaisikin, en usko, että hän  ottaisi korviinsa huutoani,</span> <span class="verse"><a name="17">17</a>hän, joka ajaa minua takaa myrskytuulessa ja lisää haavojeni lukua  syyttömästi,</span> <span class="verse"><a name="18">18</a>joka ei anna minun vetää henkeäni, vaan täyttää minut katkeralla  tuskalla.</span> <span class="verse"><a name="19">19</a>Jos väkevän voimaa kysytään, niin hän sanoo: 'Tässä olen!' mutta jos  oikeutta, niin: 'Kuka vetää minut tilille?'</span> <span class="verse"><a name="20">20</a>Vaikka olisin oikeassa, niin oma suuni tuomitsisi minut syylliseksi;  vaikka olisin syytön, niin hän kuitenkin minut vääräksi tekisi.</span> <span class="verse"><a name="21">21</a>Syytön minä olen. En välitä hengestäni, elämäni on minulle halpa.</span> <span class="verse"><a name="22">22</a>Yhdentekevää kaikki; sentähden minä sanon: hän lopettaa niin  syyttömän kuin syyllisenkin.</span> <span class="verse"><a name="23">23</a>Jos ruoska äkkiä surmaa, niin hän pilkkaa viattomain epätoivoa.</span> <span class="verse"><a name="24">24</a>Maa on jätetty jumalattoman valtaan, hän peittää sen tuomarien  kasvot - ellei hän, kuka sitten?</span> <span class="verse"><a name="25">25</a>Minun päiväni rientävät juoksijata nopeammin, pakenevat onnea  näkemättä,</span> <span class="verse"><a name="26">26</a>ne kiitävät pois niinkuin ruokovenheet, niinkuin kotka, joka iskee  saaliiseen.</span> <span class="verse"><a name="27">27</a>Jos ajattelen: tahdon unhottaa tuskani, muuttaa muotoni ja ilostua,</span> <span class="verse"><a name="28">28</a>niin minä kauhistun kaikkia kipujani, tiedän, ettet julista minua  viattomaksi.</span> <span class="verse"><a name="29">29</a>Syyllisenä täytyy minun olla; miksi turhaan itseäni vaivaan?</span> <span class="verse"><a name="30">30</a>Jos vaikka lumessa peseytyisin ja puhdistaisin käteni lipeällä,</span> <span class="verse"><a name="31">31</a>silloinkin sinä upottaisit minut likakuoppaan, niin että omat  vaatteeni minua inhoisivat.</span> <span class="verse"><a name="32">32</a>Sillä ei ole hän ihminen niinkuin minä, voidakseni vastata hänelle  ja käydäksemme oikeutta keskenämme.</span> <span class="verse"><a name="33">33</a>Ei ole meillä riidanratkaisijaa, joka laskisi kätensä meidän  molempien päälle</span> <span class="verse"><a name="34">34</a>ja ottaisi hänen vitsansa pois minun päältäni, niin ettei hänen  kauhunsa peljättäisi minua;</span> <span class="verse"><a name="35">35</a>silloin minä puhuisin enkä häntä pelkäisi, sillä ei ole mitään  sellaista tunnollani."</span> </p></div</div></div></body></html>