<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 30</strong></div><p><span class="verse"><a name="1">1</a>"Mutta nyt nauravat minua elinpäiviltään nuoremmat, joiden isiä minä  pidin liian halpoina pantaviksi paimenkoiraini pariin.</span> <span class="verse"><a name="2">2</a>Ja mitäpä hyödyttäisi minua heidän kättensä voima, koska heidän  nuoruutensa tarmon on vienyt</span> <span class="verse"><a name="3">3</a>puute ja kova nälänhätä! He kaluavat kuivaa maata, jo ennestään  autiota erämaata;</span> <span class="verse"><a name="4">4</a>he poimivat suolaheiniä pensaiden ympäriltä, ja heidän ruokanaan ovat  kinsteripensaan juuret.</span> <span class="verse"><a name="5">5</a>Heidät karkoitetaan ihmisten parista; heitä vastaan nostetaan hälytys  niinkuin varasta vastaan.</span> <span class="verse"><a name="6">6</a>Heidän on asuttava kaameissa rotkoissa, maakoloissa ja  kallioluolissa.</span> <span class="verse"><a name="7">7</a>Pensaiden keskellä he ulisevat, nokkospehkojen suojaan he sulloutuvat -</span> <span class="verse"><a name="8">8</a>nuo houkkioiden ja kunniattomain sikiöt, jotka on hosuttu maasta  pois.</span> <span class="verse"><a name="9">9</a>Heille minä olen nyt tullut pilkkalauluksi, olen heidän jutuksensa  joutunut;</span> <span class="verse"><a name="10">10</a>he inhoavat minua, väistyvät minusta kauas eivätkä häikäile sylkeä  silmilleni.</span> <span class="verse"><a name="11">11</a>Sillä Jumala on höllentänyt jouseni jänteen ja nöyryyttänyt minut,  eivätkä he enää suista julkeuttaan minun edessäni.</span> <span class="verse"><a name="12">12</a>Oikealta puoleltani nousee tuo sikiöparvi; he lyövät jalat altani ja  luovat turmateitänsä minua vastaan.</span> <span class="verse"><a name="13">13</a>He hävittävät minun polkuni, ovat apuna minua tuhottaessa, vaikka  itse ovat ilman auttajaa;</span> <span class="verse"><a name="14">14</a>niinkuin leveästä muurinaukosta he tulevat, raunioiden alta he  vyöryvät esiin.</span> <span class="verse"><a name="15">15</a>Kauhut ovat kääntyneet minua vastaan; niinkuin tuuli sinä pyyhkäiset  pois minun arvoni, ja minun onneni katoaa niinkuin pilvi.</span> <span class="verse"><a name="16">16</a>Ja nyt minun sieluni vuotaa tyhjiin, kurjuuden päivät ovat  saavuttaneet minut.</span> <span class="verse"><a name="17">17</a>Yö kaivaa luut minun ruumiistani, ja kalvavat tuskani eivät lepää.</span> <span class="verse"><a name="18">18</a>Kaikkivallan voimasta on minun verhoni muodottomaksi muuttunut: se  kiristyy ympärilleni niinkuin ihokkaani pääntie.</span> <span class="verse"><a name="19">19</a>Hän on heittänyt minut lokaan, ja minä olen tullut tomun ja tuhan  kaltaiseksi.</span> <span class="verse"><a name="20">20</a>Minä huudan sinua, mutta sinä et vastaa minulle; minä seison tässä,  mutta sinä vain tuijotat minuun.</span> <span class="verse"><a name="21">21</a>Sinä muutut tylyksi minulle, vainoat minua väkevällä kädelläsi.</span> <span class="verse"><a name="22">22</a>Sinä kohotat minut myrskytuuleen, kiidätät minut menemään ja annat  minun menehtyä rajuilman pauhinassa.</span> <span class="verse"><a name="23">23</a>Niin, minä tiedän: sinä viet minua kohti kuolemaa, majaan, kunne  kaikki elävä kokoontuu.</span> <span class="verse"><a name="24">24</a>Mutta eikö saisi hukkuessaan kättänsä ojentaa tahi onnettomuudessa  apua huutaa?</span> <span class="verse"><a name="25">25</a>Vai enkö minä itkenyt kovaosaisen kohtaloa, eikö sieluni säälinyt  köyhää?</span> <span class="verse"><a name="26">26</a>Niin, minä odotin onnea, mutta tuli onnettomuus; minä vartosin  valoa, mutta tuli pimeys.</span> <span class="verse"><a name="27">27</a>Sisukseni kuohuvat lakkaamatta, kurjuuden päivät ovat kohdanneet  minut.</span> <span class="verse"><a name="28">28</a>Minä käyn murheasussa, ilman päivänpaistetta; minä nousen ja huudan  väkijoukossa.</span> <span class="verse"><a name="29">29</a>Minusta on tullut aavikkosutten veli ja kamelikurkien kumppani.</span> <span class="verse"><a name="30">30</a>Minun nahkani on mustunut ja lähtee päältäni, ja luuni ovat  kuumuuden polttamat.</span> <span class="verse"><a name="31">31</a>Niin muuttui kanteleeni soitto valitukseksi ja huiluni sävel itkun  ääneksi."</span> </p></div</div></div></body></html>