<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 26</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Kuinka oletkaan auttanut voimatonta, tukenut heikkoa käsivartta!</span> <span class="verse"><a name="3">3</a>Kuinka oletkaan neuvonut taitamatonta ja ilmituonut paljon  ymmärrystä!</span> <span class="verse"><a name="4">4</a>Kenelle oikein olet puheesi pitänyt, ja kenen henki on sinusta  käynyt?</span> <span class="verse"><a name="5">5</a>Haamut alhaalla värisevät, vetten ja niiden asukasten alla.</span> <span class="verse"><a name="6">6</a>Paljaana on tuonela hänen edessänsä, eikä ole manalalla peitettä.</span> <span class="verse"><a name="7">7</a>Pohjoisen hän kaarruttaa autiuden ylle, ripustaa maan tyhjyyden  päälle.</span> <span class="verse"><a name="8">8</a>Hän sitoo vedet pilviinsä, eivätkä pilvet halkea niiden alla.</span> <span class="verse"><a name="9">9</a>Hän peittää valtaistuimensa näkyvistä, levittää pilvensä sen ylitse.</span> <span class="verse"><a name="10">10</a>Hän on vetänyt piirin vetten pinnalle, siihen missä valo päättyy  pimeään.</span> <span class="verse"><a name="11">11</a>Taivaan patsaat huojuvat ja hämmästyvät hänen nuhtelustaan.</span> <span class="verse"><a name="12">12</a>Voimallansa hän kuohutti meren, ja taidollansa hän ruhjoi Rahabin.</span> <span class="verse"><a name="13">13</a>Hänen henkäyksestään kirkastui taivas; hänen kätensä lävisti  kiitävän lohikäärmeen.</span> <span class="verse"><a name="14">14</a>Katso, nämä ovat ainoastaan hänen tekojensa äärten häämötystä, ja  kuinka hiljainen onkaan kuiskaus, jonka hänestä kuulemme! Mutta kuka  käsittää hänen väkevyytensä jylinän?"</span> </p></div</div></div></body></html>