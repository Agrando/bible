<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 22</strong></div><p><span class="verse"><a name="1">1</a>Teemanilainen Elifas lausui ja sanoi:</span> <span class="verse"><a name="2">2</a>"Taitaako ihminen hyödyttää Jumalaa? Ei, vaan ainoastaan itseään  hyödyttää ymmärtäväinen.</span> <span class="verse"><a name="3">3</a>Onko Kaikkivaltiaalla etua siitä, jos olet vanhurskas, tahi voittoa  siitä, jos vaellat nuhteetonna?</span> <span class="verse"><a name="4">4</a>Jumalanpelostasiko hän sinua rankaisee ja käy kanssasi oikeutta?</span> <span class="verse"><a name="5">5</a>Eikö pahuutesi ole suuri ja sinun pahat tekosi loppumattomat?</span> <span class="verse"><a name="6">6</a>Sillä otithan veljiltäsi pantin syyttä ja riistit vaatteet  alastomilta.</span> <span class="verse"><a name="7">7</a>Et antanut nääntyvälle vettä juoda, ja nälkäiseltä kielsit leivän.</span> <span class="verse"><a name="8">8</a>Kovakouraisen omaksi tuli maa, ja vain korkea-arvoinen sai siinä  asua.</span> <span class="verse"><a name="9">9</a>Lesket sinä lähetit luotasi tyhjin käsin, ja orpojen käsivarret  murskattiin.</span> <span class="verse"><a name="10">10</a>Sentähden paulat nyt sinua ympäröivät, ja äkillinen peljästys  kauhistuttaa sinut -</span> <span class="verse"><a name="11">11</a>vai etkö näe pimeyttä? - ja vesitulva peittää sinut.</span> <span class="verse"><a name="12">12</a>Eikö Jumala ole korkea kuin taivas? Katso, kuinka korkealla on  tähtien päälaki.</span> <span class="verse"><a name="13">13</a>Ja niin sinä sanot: 'Mitäpä Jumala tietää? Voiko hän tuomita  synkkäin pilvien takaa?</span> <span class="verse"><a name="14">14</a>Pilvet ovat hänellä verhona, niin ettei hän näe; ja taivaanrannalla  hän käyskentelee.'</span> <span class="verse"><a name="15">15</a>Tahdotko seurata iänikuista polkua, jota pahantekijät vaelsivat,</span> <span class="verse"><a name="16">16</a>ne, jotka kukistettiin ennen aikojaan ja joiden perustuksen virta  huuhtoi pois,</span> <span class="verse"><a name="17">17</a>jotka sanoivat Jumalalle: 'Poistu meistä. Mitä voisi Kaikkivaltias  meille tehdä?'</span> <span class="verse"><a name="18">18</a>Ja kuitenkin hän oli täyttänyt heidän talonsa hyvyydellä. Mutta  minusta on kaukana jumalattomain neuvo.</span> <span class="verse"><a name="19">19</a>Hurskaat näkevät sen ja iloitsevat, ja viaton pilkkaa heitä:</span> <span class="verse"><a name="20">20</a>'Totisesti, vastustajamme ovat hävinneet, ja mitä heistä jäi,  kulutti tuli'.</span> <span class="verse"><a name="21">21</a>Tee siis sovinto ja elä rauhassa hänen kanssaan, niin saavutat  onnen.</span> <span class="verse"><a name="22">22</a>Ota opetusta hänen suustaan ja kätke hänen sanansa sydämeesi.</span> <span class="verse"><a name="23">23</a>Kun palajat Kaikkivaltiaan tykö, niin tulet raketuksi, jos karkoitat  vääryyden majastasi kauas,</span> <span class="verse"><a name="24">24</a>viskaat kulta-aarteesi tomuun ja Oofirin kullan joen kivien  joukkoon.</span> <span class="verse"><a name="25">25</a>Jos Kaikkivaltias tulee sinun kulta-aarteeksesi, sinun  hopeaharkoiksesi,</span> <span class="verse"><a name="26">26</a>silloin on ilosi oleva Kaikkivaltiaassa, ja sinä nostat kasvosi  Jumalan puoleen.</span> <span class="verse"><a name="27">27</a>Kun rukoilet häntä, niin hän kuulee sinua, ja sinä saat täyttää  lupauksesi.</span> <span class="verse"><a name="28">28</a>Jos mitä päätät, niin se sinulle onnistuu, ja sinun teillesi loistaa  valo.</span> <span class="verse"><a name="29">29</a>Jos tie painuu alaspäin, niin sinä sanot: 'Ylös!' ja hän auttaa  nöyrtyväistä.</span> <span class="verse"><a name="30">30</a>Hän pelastaa senkin, joka ei ole viaton; sinun kättesi puhtauden  tähden hän pelastuu."</span> </p></div</div></div></body></html>