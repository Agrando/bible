<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 41</strong></div><p><span class="verse"><a name="1">1</a>(41:2) "Ei ole niin rohkeata, joka sitä ärsyttäisi. Kuka sitten kestäisi  minun edessäni?</span> <span class="verse"><a name="2">2</a>Kuka on minulle ensin antanut jotakin, joka minun olisi korvattava?  Mitä kaiken taivaan alla on, se on minun.</span> <span class="verse"><a name="3">3</a>En saata olla puhumatta sen jäsenistä, en sen voimasta ja sorjasta  rakenteesta.</span> <span class="verse"><a name="4">4</a>Kuka voi riisua siltä päällysvaatteen, kuka tunkeutua sen  kaksinkertaisten purimien väliin?</span> <span class="verse"><a name="5">5</a>Kuka on avannut sen kasvojen kaksoisoven? Sen hammasten ympärillä on  kauhu.</span> <span class="verse"><a name="6">6</a>Sen ylpeytenä ovat uurteiset selkäkilvet, kiinnitetyt lujalla  sinetillä.</span> <span class="verse"><a name="7">7</a>Ne käyvät tarkoin toinen toiseensa, niin ettei ilma välitse pääse.</span> <span class="verse"><a name="8">8</a>Ne ovat toisiinsa liitetyt, pysyvät kiinni erkanematta.</span> <span class="verse"><a name="9">9</a>Sen aivastus on kuin valon välähdys, sen silmät ovat kuin aamuruskon  silmäripset.</span> <span class="verse"><a name="10">10</a>Sen kidasta lähtee tulisoihtuja, sinkoilee säkeniä.</span> <span class="verse"><a name="11">11</a>Sen sieramista käy savu niinkuin kihisevästä kattilasta ja  kaislatulesta.</span> <span class="verse"><a name="12">12</a>Sen puhallus polttaa kuin tuliset hiilet, ja sen suusta lähtee  liekki.</span> <span class="verse"><a name="13">13</a>Sen kaulassa asuu voima, ja sen edellä hyppii kauhistus.</span> <span class="verse"><a name="14">14</a>Sen pahkuraiset lihat ovat kiinteät, ovat kuin valetut,  järkkymättömät.</span> <span class="verse"><a name="15">15</a>Sen sydän on valettu kovaksi kuin kivi, kovaksi valettu kuin alempi  jauhinkivi.</span> <span class="verse"><a name="16">16</a>Kun se nousee, peljästyvät sankarit, kauhusta he tyrmistyvät.</span> <span class="verse"><a name="17">17</a>Jos sen kimppuun käydään miekoin, ei miekka kestä, ei keihäs, ei  heittoase eikä panssari.</span> <span class="verse"><a name="18">18</a>Sille on rauta kuin oljenkorsi, vaski kuin lahopuu.</span> <span class="verse"><a name="19">19</a>Ei aja sitä pakoon nuoli, jousen poika, akanoiksi muuttuvat sille  linkokivet.</span> <span class="verse"><a name="20">20</a>Kuin oljenkorsi on sille nuija, keihästen ryskeelle se nauraa.</span> <span class="verse"><a name="21">21</a>Sen vatsapuolessa on terävät piikit, se kyntää mutaa leveälti kuin  puimaäes.</span> <span class="verse"><a name="22">22</a>Se panee syvyyden kiehumaan kuin padan, tekee meren voidekattilan  kaltaiseksi.</span> <span class="verse"><a name="23">23</a>Sen jäljessä polku loistaa, syvyydellä on kuin hopeahapset.</span> <span class="verse"><a name="24">24</a>Ei ole maan päällä sen vertaista; se on luotu pelottomaksi.</span> <span class="verse"><a name="25">25</a>(41:26) Se katsoo ylen kaikkea, mikä korkeata on;  se on kaikkien ylväitten eläinten kuningas."</span> </p></div</div></div></body></html>