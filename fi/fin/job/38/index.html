<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 38</strong></div><p><span class="verse"><a name="1">1</a>Silloin Herra vastasi Jobille tuulispäästä ja sanoi:</span> <span class="verse"><a name="2">2</a>"Kuka olet sinä, joka taitamattomilla puheilla pimennät minun  aivoitukseni?</span> <span class="verse"><a name="3">3</a>Vyötä nyt kupeesi kuin mies; minä kysyn sinulta, opeta sinä minua.</span> <span class="verse"><a name="4">4</a>Missä olit silloin, kun minä maan perustin? Ilmoita se, jos  ymmärryksesi riittää.</span> <span class="verse"><a name="5">5</a>Kuka on määrännyt sen mitat - tottapa sen tiedät - tahi kuka on  vetänyt mittanuoran sen ylitse?</span> <span class="verse"><a name="6">6</a>Mihin upotettiin sen perustukset, tahi kuka laski sen kulmakiven,</span> <span class="verse"><a name="7">7</a>kun aamutähdet kaikki iloitsivat ja kaikki Jumalan pojat  riemuitsivat?</span> <span class="verse"><a name="8">8</a>Ja kuka sulki ovilla meren, kun se puhkesi ja kohdusta lähti,</span> <span class="verse"><a name="9">9</a>kun minä panin sille pilven vaatteeksi ja synkeyden kapaloksi,</span> <span class="verse"><a name="10">10</a>kun minä rakensin sille rajani, asetin sille teljet ja ovet</span> <span class="verse"><a name="11">11</a>ja sanoin: 'Tähän asti saat tulla, mutta edemmäksi et; tässä täytyy  sinun ylväiden aaltojesi asettua'?</span> <span class="verse"><a name="12">12</a>Oletko eläissäsi käskenyt päivän koittaa tahi osoittanut  aamuruskolle paikkansa,</span> <span class="verse"><a name="13">13</a>että se tarttuisi maan liepeisiin ja pudistaisi jumalattomat siitä  pois?</span> <span class="verse"><a name="14">14</a>Silloin se muuttuu niinkuin savi sinetin alla, ja kaikki tulee kuin  vaatetettuna esille;</span> <span class="verse"><a name="15">15</a>jumalattomilta riistetään heidän valonsa, ja kohonnut käsivarsi  murskataan.</span> <span class="verse"><a name="16">16</a>Oletko astunut alas meren lähdesuonille asti ja kulkenut syvyyden  kuilut?</span> <span class="verse"><a name="17">17</a>Ovatko kuoleman portit sinulle paljastuneet, oletko nähnyt pimeyden  portit?</span> <span class="verse"><a name="18">18</a>Käsitätkö, kuinka avara maa on? Ilmoita se, jos kaiken tämän tiedät.</span> <span class="verse"><a name="19">19</a>Mikä on tie sinne, kussa asuu valo, ja missä on pimeyden asuinsija,</span> <span class="verse"><a name="20">20</a>että saattaisit sen alueellensa ja tuntisit polut sen majalle?</span> <span class="verse"><a name="21">21</a>Kaiketi sen tiedät, sillä synnyithän jo silloin, ja onhan päiviesi  luku ylen suuri!</span> <span class="verse"><a name="22">22</a>Oletko käynyt lumen varastohuoneissa, ja oletko nähnyt rakeiden  varastot,</span> <span class="verse"><a name="23">23</a>jotka minä olen säästänyt ahdingon ajaksi, sodan ja taistelun  päiväksi?</span> <span class="verse"><a name="24">24</a>Mitä tietä jakaantuu valo ja itätuuli leviää yli maan?</span> <span class="verse"><a name="25">25</a>Kuka on avannut kuurnan sadekuurolle ja ukkospilvelle tien,</span> <span class="verse"><a name="26">26</a>niin että sataa maahan, joka on asumaton, erämaahan, jossa ei  ihmistä ole,</span> <span class="verse"><a name="27">27</a>niin että autio erämaa saa kylläksensä ja maa kasvaa vihannan  ruohon?</span> <span class="verse"><a name="28">28</a>Onko sateella isää, tahi kuka on synnyttänyt kastepisarat?</span> <span class="verse"><a name="29">29</a>Kenen kohdusta on jää tullut, ja kuka on synnyttänyt taivaan härmän?</span> <span class="verse"><a name="30">30</a>Vesi tiivistyy kuin kiveksi, ja syvyyden pinta sulkeutuu kiinni.</span> <span class="verse"><a name="31">31</a>Taidatko solmita Otavan siteet tahi irroittaa kahleista  Kalevanmiekan?</span> <span class="verse"><a name="32">32</a>Voitko tuoda esiin eläinradan tähdet aikanansa ja johdattaa Seulaset  lapsinensa?</span> <span class="verse"><a name="33">33</a>Tunnetko taivaan lait, tahi sinäkö säädät, miten se maata vallitsee?</span> <span class="verse"><a name="34">34</a>Taidatko korottaa äänesi pilviin ja saada vesitulvan peittämään  itsesi?</span> <span class="verse"><a name="35">35</a>Taidatko lähettää salamat menemään, niin että sanovat sinulle:  'Katso, tässä olemme'?</span> <span class="verse"><a name="36">36</a>Kuka on pannut viisautta pilvenlonkiin, tahi kuka antoi  pilvenhattaroille ymmärrystä?</span> <span class="verse"><a name="37">37</a>Kuka on niin viisas, että laskee pilvien luvun, kuka kaataa tyhjiksi  taivaan leilit,</span> <span class="verse"><a name="38">38</a>kun multa on kuivunut kovaksi kuin valettu ja maakokkareet toisiinsa  takeltuneet?"</span> </p></div</div></div></body></html>