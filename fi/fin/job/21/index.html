<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 21</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Kuulkaa, kuulkaa minun sanojani ja suokaa minulle se lohdutus!</span> <span class="verse"><a name="3">3</a>Kärsikää minua, että saan puhua. Kun olen puhunut, pilkatkaa sitten.</span> <span class="verse"><a name="4">4</a>Ihmisiäkö vastaan minä valitan? Tahi kuinka en kävisi  kärsimättömäksi?</span> <span class="verse"><a name="5">5</a>Kääntykää minuun, niin tyrmistytte ja panette kätenne suullenne.</span> <span class="verse"><a name="6">6</a>Kun käyn ajattelemaan, niin kauhistun, ja vavistus valtaa ruumiini:</span> <span class="verse"><a name="7">7</a>Miksi jumalattomat saavat elää, vanheta, jopa voimassa vahvistua?</span> <span class="verse"><a name="8">8</a>Heidän sukunsa on vankkana heidän edessään, heidän jälkeläisensä  heidän silmäinsä alla.</span> <span class="verse"><a name="9">9</a>Heidän kotinsa ovat rauhassa, kauhuista kaukana; ei satu heihin  Jumalan vitsa.</span> <span class="verse"><a name="10">10</a>Hänen sonninsa polkee eikä turhaan, hänen lehmänsä poikii eikä  kesken.</span> <span class="verse"><a name="11">11</a>Poikansa he laskevat ulos niinkuin lammaslauman, heidän lapsensa  hyppelevät leikiten.</span> <span class="verse"><a name="12">12</a>He virittävät laulujaan vaskirummun ja kanteleen kaikuessa ja  iloitsevat huilun soidessa.</span> <span class="verse"><a name="13">13</a>He viettävät päivänsä onnessa, mutta äkkiä heidät säikähytetään alas  tuonelaan.</span> <span class="verse"><a name="14">14</a>Ja kuitenkin he sanoivat Jumalalle: 'Mene pois meidän luotamme,  sinun teistäsi emme tahdo tietää.</span> <span class="verse"><a name="15">15</a>Mikä on Kaikkivaltias, että häntä palvelisimme? Ja mitä hyötyä  meillä on siitä, että häntä rukoilemme?'</span> <span class="verse"><a name="16">16</a>Katso, heidän onnensa ei ole heidän omassa kädessänsä. Jumalattomain  neuvo olkoon minusta kaukana.</span> <span class="verse"><a name="17">17</a>Kuinkapa usein jumalattomain lamppu sammuu ja heidät yllättää heidän  turmionsa? Kuinkapa usein hän jakelee arpaosat vihassansa?</span> <span class="verse"><a name="18">18</a>Ovatko he niinkuin tuulen vietävät oljet, niinkuin akanat, jotka  tuulispää tempaa mukaansa?</span> <span class="verse"><a name="19">19</a>Jumala muka säästää hänen lapsilleen hänen onnettomuutensa.  Kostakoon hän hänelle itselleen, niin että hän sen tuntee.</span> <span class="verse"><a name="20">20</a>Nähköön hän perikatonsa omin silmin, juokoon itse Kaikkivaltiaan  vihan.</span> <span class="verse"><a name="21">21</a>Sillä mitä hän välittää perheestänsä, jälkeensä jäävistä, kun hänen  kuukausiensa luku on täysi!</span> <span class="verse"><a name="22">22</a>Onko opetettava ymmärrystä Jumalalle, hänelle, joka taivaallisetkin  tuomitsee?</span> <span class="verse"><a name="23">23</a>Toinen kuolee täydessä onnessansa, kaikessa rauhassa ja levossa;</span> <span class="verse"><a name="24">24</a>hänen astiansa ovat maitoa täynnä, ja hänen luunsa juotetaan  ytimellä.</span> <span class="verse"><a name="25">25</a>Toinen kuolee katkeralla mielellä, saamatta onnea maistaa.</span> <span class="verse"><a name="26">26</a>Yhdessä he panevat maata multaan, ja madot peittävät heidät.</span> <span class="verse"><a name="27">27</a>Katso, minä tunnen teidän ajatuksenne ja juonet, joilla mielitte  sortaa minut.</span> <span class="verse"><a name="28">28</a>Kun sanotte: 'Missä on nyt mahtimiehen talo, missä maja, jossa  jumalattomat asuivat?'</span> <span class="verse"><a name="29">29</a>niin ettekö ole kysyneet maita kulkeneilta? Ette voi kieltää, mitä  he ovat todeksi nähneet,</span> <span class="verse"><a name="30">30</a>että paha säästetään onnettomuuden päivältä, vihan päivältä hänet  saatetaan suojaan.</span> <span class="verse"><a name="31">31</a>Kuka puhuu hänelle vasten kasvoja hänen vaelluksestaan, kuka kostaa  hänelle, mitä hän on tehnyt?</span> <span class="verse"><a name="32">32</a>Hänet saatetaan kalmistoon, ja hänen hautakumpuansa vaalitaan.</span> <span class="verse"><a name="33">33</a>Kepeät ovat hänelle laakson turpeet. Kaikki ihmiset seuraavat hänen  jäljessänsä, niinkuin epälukuiset ovat kulkeneet hänen edellänsä.</span> <span class="verse"><a name="34">34</a>Kuinka tuotte minulle niin turhaa lohdutusta? Entä vastauksenne -  niistä jää pelkkä petollisuus jäljelle."</span> </p></div</div></div></body></html>