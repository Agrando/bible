<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 27</strong></div><p><span class="verse"><a name="1">1</a>Job jatkoi lausuen julki mietelmiään ja sanoi:</span> <span class="verse"><a name="2">2</a>"Niin totta kuin Jumala elää, joka on ottanut minulta oikeuteni, ja  Kaikkivaltias, joka on sieluni murehuttanut:</span> <span class="verse"><a name="3">3</a>niin kauan kuin minussa vielä henkeä on ja Jumalan henkäystä  sieramissani,</span> <span class="verse"><a name="4">4</a>eivät minun huuleni puhu petosta, eikä kieleni vilppiä lausu.</span> <span class="verse"><a name="5">5</a>Pois se! En myönnä teidän oikeassa olevan. Siihen asti kunnes henkeni  heitän, en luovu hurskaudestani.</span> <span class="verse"><a name="6">6</a>Minä pidän kiinni vanhurskaudestani, en hellitä; yhdestäkään elämäni  päivästä omatuntoni ei minua soimaa.</span> <span class="verse"><a name="7">7</a>Käyköön viholliseni niinkuin jumalattoman ja vastustajani niinkuin  väärän.</span> <span class="verse"><a name="8">8</a>Mitä toivoa on riettaalla, kun Jumala katkaisee hänen elämänsä, kun  hän tempaa pois hänen sielunsa?</span> <span class="verse"><a name="9">9</a>Kuuleeko Jumala hänen huutonsa, kun ahdistus häntä kohtaa?</span> <span class="verse"><a name="10">10</a>Tahi saattaako hän iloita Kaikkivaltiaasta, huutaa Jumalaa joka  aika?</span> <span class="verse"><a name="11">11</a>Minä opetan teille, mitä tekee Jumalan käsi; en salaa, mitä  Kaikkivaltiaalla on mielessä.</span> <span class="verse"><a name="12">12</a>Katso, itse olette kaikki sen nähneet; miksi te turhia kuvittelette?</span> <span class="verse"><a name="13">13</a>Tämä on jumalattoman ihmisen osa, Jumalan varaama, tämä on  perintöosa, jonka väkivaltaiset Kaikkivaltiaalta saavat.</span> <span class="verse"><a name="14">14</a>Jos hänellä on paljonkin lapsia, ovat ne miekan omia; eikä hänen  jälkeläisillään ole leipää ravinnoksi.</span> <span class="verse"><a name="15">15</a>Jotka häneltä jäävät, ne saattaa rutto hautaan, eivätkä hänen  leskensä pidä itkiäisiä.</span> <span class="verse"><a name="16">16</a>Jos hän kokoaa hopeata kuin multaa ja kasaa vaatteita kuin savea,</span> <span class="verse"><a name="17">17</a>kasatkoon: vanhurskas pukee ne päällensä, ja viaton perii hopean.</span> <span class="verse"><a name="18">18</a>Hän rakentaa talonsa niinkuin kointoukka, se on kuin suojus, jonka  vartija kyhää.</span> <span class="verse"><a name="19">19</a>Rikkaana hän menee levolle: 'Ei häviä mitään'; hän avaa silmänsä, ja  kaikki on mennyttä.</span> <span class="verse"><a name="20">20</a>Kauhut yllättävät hänet kuin tulvavedet, yöllä tempaa hänet mukaansa  rajuilma.</span> <span class="verse"><a name="21">21</a>Itätuuli vie hänet, niin että hän menee menojaan, ja puhaltaa hänet  pois paikaltansa.</span> <span class="verse"><a name="22">22</a>Jumala ampuu häneen nuolensa säälimättä; hänen täytyy paeta hänen  kättänsä, minkä voi.</span> <span class="verse"><a name="23">23</a>Silloin paukutetaan hänelle kämmeniä ja vihelletään hänelle hänen  asuinpaikaltansa."</span> </p></div</div></div></body></html>