<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 20</strong></div><p><span class="verse"><a name="1">1</a>Naemalainen Soofar lausui ja sanoi:</span> <span class="verse"><a name="2">2</a>"Tuohon minun ajatukseni tuovat vastauksen, moisesta minun mieleni  kuohuu.</span> <span class="verse"><a name="3">3</a>Häpäisevää nuhdetta täytyy minun kuulla, mutta minun ymmärrykseni  henki antaa minulle vastauksen.</span> <span class="verse"><a name="4">4</a>Tuoko on sinulla tietoa ikiajoista asti, siitä saakka, kun ihminen  maan päälle pantiin?</span> <span class="verse"><a name="5">5</a>Ei, vaan jumalattomain riemu loppuu lyhyeen, ja riettaan ilo on vain  silmänräpäys.</span> <span class="verse"><a name="6">6</a>Vaikka hänen kopeutensa kohoaa taivaaseen ja hänen päänsä ulottuu  pilviin asti,</span> <span class="verse"><a name="7">7</a>katoaa hän kuitenkin ainiaaksi oman likansa lailla; jotka näkivät  hänet, kysyivät: 'Missä hän on ?'</span> <span class="verse"><a name="8">8</a>Niinkuin uni hän lentää pois, eikä häntä enää löydetä, ja hän häipyy  kuin öinen näky.</span> <span class="verse"><a name="9">9</a>Silmä, joka häntä katseli, ei katsele häntä enää, eikä hänen  paikkansa häntä enää näe.</span> <span class="verse"><a name="10">10</a>Hänen poikiensa täytyy hyvittää köyhät, hänen kättensä on annettava  pois hänen omaisuutensa.</span> <span class="verse"><a name="11">11</a>Nuoruuden voimaa olivat täynnä hänen luunsa, mutta sen täytyi mennä  maata multaan hänen kanssansa.</span> <span class="verse"><a name="12">12</a>Vaikka paha onkin makeaa hänen suussaan, niin että hän kätkee sen  kielensä alle,</span> <span class="verse"><a name="13">13</a>säästää sitä eikä siitä luovu, vaan pidättää sitä keskellä  suulakeansa,</span> <span class="verse"><a name="14">14</a>niin muuttuu tämä ruoka hänen sisässään, tulee kyykäärmeiden  kähyiksi hänen sisälmyksissänsä.</span> <span class="verse"><a name="15">15</a>Hän nieli rikkautta, ja hänen täytyy se oksentaa pois, Jumala ajaa  sen ulos hänen vatsastansa.</span> <span class="verse"><a name="16">16</a>Kyykäärmeiden myrkkyä hän imi, kyyn kieli hänet tappaa.</span> <span class="verse"><a name="17">17</a>Ei hän saa ilokseen katsella puroja, ei hunaja- ja kermajokia ja  -virtoja.</span> <span class="verse"><a name="18">18</a>Hänen on annettava pois hankkimansa, eikä hän saa sitä itse niellä;  ei ole hänen ilonsa hänen voittamansa rikkauden veroinen.</span> <span class="verse"><a name="19">19</a>Sillä hän teki vaivaisille väkivaltaa ja heitti heidät siihen, hän  ryösti itselleen talon, eikä saa siinä rakennella.</span> <span class="verse"><a name="20">20</a>Sillä hän ei tuntenut vatsansa ikinä tyytyvän, mutta ei pelastu hän  himotulla tavarallaan.</span> <span class="verse"><a name="21">21</a>Ei mikään säilynyt hänen ahmailultaan, sentähden hänen onnensa ei  kestä.</span> <span class="verse"><a name="22">22</a>Yltäkylläisyytensä runsaudessa on hänellä hätä, häneen iskevät  kaikki kurjien kourat.</span> <span class="verse"><a name="23">23</a>Kun hän on täyttämässä vatsaansa, lähettää Jumala hänen kimppuunsa  vihansa hehkun ja antaa sen sataa hänen päällensä hänen syödessään.</span> <span class="verse"><a name="24">24</a>Jos hän pakenee rautavaruksia, niin lävistää hänet vaskijousi;</span> <span class="verse"><a name="25">25</a>kun hän vetää ulos selästään nuolen, käy hänen sappensa lävitse  miekan salama. Kauhut valtaavat hänet,</span> <span class="verse"><a name="26">26</a>kaikki pimeys on varattu hänen aarteilleen. Hänet kuluttaa tuli,  joka palaa lietsomatta, se syö, mitä on säilynyt hänen majassansa.</span> <span class="verse"><a name="27">27</a>Taivas paljastaa hänen pahat tekonsa, maa nousee häntä vastaan.</span> <span class="verse"><a name="28">28</a>Minkä hänen talonsa tuotti, menee menojaan vihan päivänä niinkuin  tulvavedet.</span> <span class="verse"><a name="29">29</a>Tämä on jumalattoman ihmisen osa Jumalalta, perintöosa, jonka Jumala  hänelle määrää."</span> </p></div</div></div></body></html>