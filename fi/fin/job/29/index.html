<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 29</strong></div><p><span class="verse"><a name="1">1</a>Job jatkoi lausuen mietelmiään ja sanoi:</span> <span class="verse"><a name="2">2</a>"Oi, jospa olisin, niinkuin olin ammoin kuluneina kuukausina,  niinkuin niinä päivinä, joina Jumala minua varjeli,</span> <span class="verse"><a name="3">3</a>jolloin hänen lamppunsa loisti pääni päällä ja minä hänen valossansa  vaelsin pimeyden halki!</span> <span class="verse"><a name="4">4</a>Jospa olisin niinkuin kukoistukseni päivinä, jolloin Jumalan ystävyys  oli majani yllä,</span> <span class="verse"><a name="5">5</a>jolloin Kaikkivaltias oli vielä minun kanssani ja poikani minua  ympäröivät,</span> <span class="verse"><a name="6">6</a>jolloin askeleeni kylpivät kermassa ja kallio minun vierelläni vuoti  öljyvirtoja!</span> <span class="verse"><a name="7">7</a>Kun menin kaupunkiin porttiaukealle, kun asetin istuimeni torille,</span> <span class="verse"><a name="8">8</a>niin nuorukaiset väistyivät nähdessään minut, vanhukset nousivat ja  jäivät seisomaan,</span> <span class="verse"><a name="9">9</a>päämiehet lakkasivat puhumasta ja panivat kätensä suulleen.</span> <span class="verse"><a name="10">10</a>Ruhtinasten ääni vaikeni, ja heidän kielensä tarttui suulakeen.</span> <span class="verse"><a name="11">11</a>Sillä kenen korva minusta kuuli, hän ylisti minua onnelliseksi,  kenen silmä minut näki, hän minusta todisti;</span> <span class="verse"><a name="12">12</a>minä näet pelastin kurjan, joka apua huusi, ja orvon, jolla ei  auttajaa ollut.</span> <span class="verse"><a name="13">13</a>Menehtyväisen siunaus tuli minun osakseni, ja lesken sydämen minä  saatoin riemuitsemaan.</span> <span class="verse"><a name="14">14</a>Vanhurskaudella minä vaatetin itseni, ja se verhosi minut; oikeus  oli minulla viittana ja päähineenä.</span> <span class="verse"><a name="15">15</a>Minä olin sokean silmä ja ontuvan jalka.</span> <span class="verse"><a name="16">16</a>Minä olin köyhien isä, ja tuntemattoman asiaa minä tarkoin tutkin.</span> <span class="verse"><a name="17">17</a>Minä särjin väärintekijän leukaluut ja tempasin saaliin hänen  hampaistansa.</span> <span class="verse"><a name="18">18</a>Silloin ajattelin: 'Pesääni minä saan kuolla, ja minä lisään päiväni  paljoiksi kuin hiekka.</span> <span class="verse"><a name="19">19</a>Onhan juureni vedelle avoinna, ja kaste yöpyy minun oksillani.</span> <span class="verse"><a name="20">20</a>Kunniani uudistuu alati, ja jouseni nuortuu minun kädessäni.'</span> <span class="verse"><a name="21">21</a>He kuuntelivat minua ja odottivat, olivat vaiti ja vartoivat  neuvoani.</span> <span class="verse"><a name="22">22</a>Puhuttuani eivät he enää sanaa sanoneet, vihmana vuoti puheeni  heihin.</span> <span class="verse"><a name="23">23</a>He odottivat minua niinkuin sadetta ja avasivat suunsa niinkuin  kevätkuurolle.</span> <span class="verse"><a name="24">24</a>Minä hymyilin heille, kun he olivat toivottomat, ja minun kasvojeni  loistaessa eivät he synkiksi jääneet.</span> <span class="verse"><a name="25">25</a>Jos suvaitsin tulla heidän luokseen, niin minä istuin ylinnä, istuin  kuin kuningas sotajoukkonsa keskellä, niinkuin se, joka murheelliset  lohduttaa."</span> </p></div</div></div></body></html>