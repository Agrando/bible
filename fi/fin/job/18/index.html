<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 18</strong></div><p><span class="verse"><a name="1">1</a>Sitten suuhilainen Bildad lausui ja sanoi:</span> <span class="verse"><a name="2">2</a>"Kuinka kauan te asetatte sanoille ansoja? Tulkaa järkiinne, sitten  puhelemme.</span> <span class="verse"><a name="3">3</a>Miksi meitä pidetään elukkain veroisina, olemmeko teidän silmissänne  tylsät?</span> <span class="verse"><a name="4">4</a>Sinä, joka raivossasi raatelet itseäsi - sinunko tähtesi jätettäisiin  maa autioksi ja kallio siirtyisi sijaltansa?</span> <span class="verse"><a name="5">5</a>Ei, jumalattomain valo sammuu, eikä hänen tulensa liekki loista.</span> <span class="verse"><a name="6">6</a>Valo pimenee hänen majassansa, ja hänen lamppunsa sammuu hänen päänsä  päältä.</span> <span class="verse"><a name="7">7</a>Hänen väkevät askeleensa supistuvat ahtaalle, ja hänen oma neuvonsa  kaataa hänet maahan.</span> <span class="verse"><a name="8">8</a>Sillä hänen omat jalkansa vievät hänet verkkoon, hän käyskentelee  katetun pyyntihaudan päällä.</span> <span class="verse"><a name="9">9</a>Paula tarttuu hänen kantapäähänsä, ansa käy häneen kiinni;</span> <span class="verse"><a name="10">10</a>hänelle on maahan kätketty pyydys, polulle häntä varten silmukka.</span> <span class="verse"><a name="11">11</a>Kauhut peljättävät häntä kaikkialta ja ajavat häntä kintereillä  kiitäen.</span> <span class="verse"><a name="12">12</a>Nälkäiseksi käy hänen vaivansa, ja turmio vartoo hänen kaatumistaan.</span> <span class="verse"><a name="13">13</a>Hänen ruumiinsa jäseniä kalvaa, hänen jäseniänsä kalvaa kuoleman  esikoinen.</span> <span class="verse"><a name="14">14</a>Hänet temmataan pois majastansa, turvastansa; hänet pannaan astumaan  kauhujen kuninkaan tykö.</span> <span class="verse"><a name="15">15</a>Hänen majassansa asuu outoja, hänen asuinpaikallensa sirotetaan  tulikiveä.</span> <span class="verse"><a name="16">16</a>Alhaalta kuivuvat hänen juurensa, ylhäältä kuihtuvat hänen oksansa.</span> <span class="verse"><a name="17">17</a>Hänen muistonsa katoaa maasta, eikä hänen nimeänsä kadulla mainita.</span> <span class="verse"><a name="18">18</a>Hänet sysätään valosta pimeyteen ja karkoitetaan maan piiristä.</span> <span class="verse"><a name="19">19</a>Ei sukua, ei jälkeläistä ole hänellä kansansa seassa, eikä ketään  jää jäljelle hänen asuntoihinsa.</span> <span class="verse"><a name="20">20</a>Lännen asujat hämmästyvät hänen tuhopäiväänsä, idän asujat valtaa  vavistus.</span> <span class="verse"><a name="21">21</a>Näin käy väärintekijän huoneelle, näin sen asuinpaikalle, joka ei  Jumalasta välitä."</span> </p></div</div></div></body></html>