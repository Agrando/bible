<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 31</strong></div><p><span class="verse"><a name="1">1</a>"Minä olen tehnyt liiton silmäini kanssa: kuinka voisinkaan katsoa  neitosen puoleen!</span> <span class="verse"><a name="2">2</a>Minkä osan antaisi silloin Jumala ylhäältä, minkä perintöosan  Kaikkivaltias korkeudesta?</span> <span class="verse"><a name="3">3</a>Tuleehan väärälle turmio ja onnettomuus väärintekijöille.</span> <span class="verse"><a name="4">4</a>Eikö hän näkisi minun teitäni ja laskisi kaikkia minun askeleitani?</span> <span class="verse"><a name="5">5</a>Jos minä ikinä valheessa vaelsin, jos jalkani kiiruhti petokseen,</span> <span class="verse"><a name="6">6</a>punnitkoon minut Jumala oikealla vaa'alla, ja hän on huomaava minun  nuhteettomuuteni.</span> <span class="verse"><a name="7">7</a>Jos minun askeleeni poikkesivat tieltä ja minun sydämeni seurasi  silmiäni tahi tahra tarttui minun käsiini,</span> <span class="verse"><a name="8">8</a>niin syököön toinen, mitä minä kylvän, ja minun vesani revittäköön  juurinensa.</span> <span class="verse"><a name="9">9</a>Jos minun sydämeni hullaantui toisen vaimoon ja minä väijyin  lähimmäiseni ovella,</span> <span class="verse"><a name="10">10</a>niin jauhakoon oma vaimoni vieraalle, ja halailkoot häntä muut;</span> <span class="verse"><a name="11">11</a>sillä se olisi ollut ilkityö ja raskaasti rangaistava rikos,</span> <span class="verse"><a name="12">12</a>tuli, joka kuluttaisi manalaan saakka ja hävittäisi kaiken saatuni.</span> <span class="verse"><a name="13">13</a>Jos minä pidin halpana palvelijani ja palvelijattareni oikeuden, kun  heillä oli riita minun kanssani,</span> <span class="verse"><a name="14">14</a>niin mitä minä tekisin, jos Jumala nousisi, ja mitä vastaisin  hänelle, jos hän kävisi tutkimaan?</span> <span class="verse"><a name="15">15</a>Eikö sama, joka äidin kohdussa loi minut, luonut häntäkin, eikö sama  meitä äidin sydämen alla valmistanut?</span> <span class="verse"><a name="16">16</a>Olenko minä kieltänyt vaivaisilta heidän toivomuksensa ja saattanut  lesken silmät sammumaan?</span> <span class="verse"><a name="17">17</a>Olenko syönyt leipäpalani yksinäni, orvonkin saamatta syödä siitä?</span> <span class="verse"><a name="18">18</a>En, vaan nuoruudestani saakka minä kasvatin häntä niinkuin oma isä  ja äitini kohdusta asti minä holhosin häntä.</span> <span class="verse"><a name="19">19</a>Jos minä näin menehtyväisen vaatteetonna ja köyhän verhoa vailla,</span> <span class="verse"><a name="20">20</a>jos hänen lanteensa eivät minua siunanneet eikä hän saanut  lämmitellä minun karitsaini villoilla,</span> <span class="verse"><a name="21">21</a>jos minä puin nyrkkiä orvolle, kun näin puoltani pidettävän  portissa,</span> <span class="verse"><a name="22">22</a>niin irtautukoon olkapääni hartiastani, ja murtukoon käsivarteni  sijoiltansa.</span> <span class="verse"><a name="23">23</a>Sillä silloin olisi minun peljättävä turmiota Jumalalta, enkä  kestäisi hänen valtasuuruutensa edessä.</span> <span class="verse"><a name="24">24</a>Jos minä panin uskallukseni kultaan ja sanoin hienolle kullalle:  'Sinä olet minun turvani',</span> <span class="verse"><a name="25">25</a>jos iloitsin siitä, että rikkauteni oli suuri ja että käteni oli  saanut paljon hankituksi,</span> <span class="verse"><a name="26">26</a>jos katsellessani aurinkoa, kuinka se loisti, ja kuuta, joka ylhänä  vaelsi,</span> <span class="verse"><a name="27">27</a>sydämeni antautui salaa vieteltäväksi ja käteni niille suudelmia  heitti,</span> <span class="verse"><a name="28">28</a>niin olisi sekin raskaasti rangaistava rikos, sillä minä olisin  kieltänyt korkeuden Jumalan.</span> <span class="verse"><a name="29">29</a>Olenko iloinnut vihamieheni vahingosta, riemusta hykähtänyt, kun  häntä onnettomuus kohtasi?</span> <span class="verse"><a name="30">30</a>En ole sallinut suuni syntiä tehdä, kiroten vaatia hänen henkeänsä.</span> <span class="verse"><a name="31">31</a>Eikö täydy minun talonväkeni myöntää, että kukin on saanut lihaa  yllin kyllin?</span> <span class="verse"><a name="32">32</a>Muukalaisen ei tarvinnut yötä ulkona viettää; minä pidin oveni auki  tielle päin.</span> <span class="verse"><a name="33">33</a>Olenko ihmisten tavoin peitellyt rikkomuksiani, kätkenyt poveeni  pahat tekoni,</span> <span class="verse"><a name="34">34</a>säikkyen suurta joukkoa ja kaiken heimon ylenkatsetta peljäten, niin  että pysyin hiljaa, ovestani ulkonematta?</span> <span class="verse"><a name="35">35</a>Oi, jospa joku kuuntelisi minua! Katso, tuossa on puumerkkini!  Kaikkivaltias vastatkoon minulle! Jospa saisin riitapuoleni  kirjoittamaan syytekirjan!</span> <span class="verse"><a name="36">36</a>Totisesti, olkapäälläni sitä kantaisin, sitoisin sen päähäni  seppeleeksi.</span> <span class="verse"><a name="37">37</a>Tekisin hänelle tilin kaikista askeleistani ja astuisin hänen  eteensä niinkuin ruhtinas.</span> <span class="verse"><a name="38">38</a>Jos peltoni huusi minua vastaan ja sen vaot kaikki itkivät,</span> <span class="verse"><a name="39">39</a>jos kulutin sen voiman maksamatta ja saatoin sen haltijat  huokaamaan,</span> <span class="verse"><a name="40">40</a>niin kasvakoon nisun sijasta orjantappuroita ja ohran sijasta  rikkaruohoa." Tähän päättyvät Jobin puheet.</span> </p></div</div></div></body></html>