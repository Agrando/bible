<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 36</strong></div><p><span class="verse"><a name="1">1</a>Elihu jatkoi puhettaan ja sanoi:</span> <span class="verse"><a name="2">2</a>"Maltahan vähän, niin julistan sinulle, sillä vielä on minulla  Jumalan puolesta puhuttavaa.</span> <span class="verse"><a name="3">3</a>Minä noudan tietoni kaukaa ja osoitan Luojani oikeuden;</span> <span class="verse"><a name="4">4</a>sillä totisesti, sanani eivät ole valhetta - mies, jolla on  täydellinen tieto, on edessäsi.</span> <span class="verse"><a name="5">5</a>Katso, Jumala on voimallinen, mutta ei halveksu ketään; väkevä on  hänen ymmärryksensä voima.</span> <span class="verse"><a name="6">6</a>Hän ei pidä jumalatonta elossa, vaan hankkii kurjille oikeuden.</span> <span class="verse"><a name="7">7</a>Hän ei käännä silmiänsä pois hurskaista, vaan antaa heidän istua  kuningasten kanssa valtaistuimella ikuisesti; he kohoavat korkealle.</span> <span class="verse"><a name="8">8</a>Ja jos niinkin käy, että heidät kytketään kahleisiin, sidotaan  kurjuuden köysillä,</span> <span class="verse"><a name="9">9</a>niin hän sillä ilmaisee heille, mitä he ovat tehneet ja mitä  rikkoneet pöyhkeilemisellään,</span> <span class="verse"><a name="10">10</a>avaa heidän korvansa nuhtelulle ja käskee heitä kääntymään pois  vääryydestä.</span> <span class="verse"><a name="11">11</a>Jos he kuulevat ja alistuvat, niin saavat viettää päivänsä onnessa  ja ikävuotensa ihanasti.</span> <span class="verse"><a name="12">12</a>Mutta jos eivät kuule, niin he syöksyvät surman peitsiin ja  menehtyvät ymmärtämättömyyteensä.</span> <span class="verse"><a name="13">13</a>Mutta jumalattomat pitävät vihaa, he eivät apua huuda, kun hän on  heidät vanginnut.</span> <span class="verse"><a name="14">14</a>Heidän sielunsa kuolee nuoruudessa, heidän elämänsä loppuu niinkuin  haureellisten pyhäkköpoikain.</span> <span class="verse"><a name="15">15</a>Kurjan hän vapahtaa hänen kurjuutensa kautta ja avaa hänen korvansa  ahdistuksella.</span> <span class="verse"><a name="16">16</a>Sinutkin houkutteli ahdingosta pois avara tila, jossa ei ahtautta  ollut, ja lihavuudesta notkuvan ruokapöydän rauha.</span> <span class="verse"><a name="17">17</a>Ja niin kohtasi sinua kukkuramäärin jumalattoman tuomio; tuomio ja  oikeus on käynyt sinuun kiinni.</span> <span class="verse"><a name="18">18</a>Älköön kärsimyksen polte houkutelko sinua pilkkaamaan, älköönkä  lunastusmaksun suuruus viekö sinua harhaan.</span> <span class="verse"><a name="19">19</a>Voiko huutosi auttaa ahdingosta tahi kaikki voimasi ponnistukset?</span> <span class="verse"><a name="20">20</a>Älä halaja yötä, joka siirtää kansat sijoiltansa.</span> <span class="verse"><a name="21">21</a>Varo, ettet käänny vääryyteen, sillä se on sinulle mieluisampi kuin  kärsimys.</span> <span class="verse"><a name="22">22</a>Katso, Jumala on korkea, valliten voimassansa; kuka on hänen  kaltaisensa opettaja?</span> <span class="verse"><a name="23">23</a>Kuka määrää hänen tiensä, ja kuka sanoo: 'Sinä teit väärin'?</span> <span class="verse"><a name="24">24</a>Muista sinäkin ylistää hänen töitänsä, joiden kiitosta ihmiset  veisaavat;</span> <span class="verse"><a name="25">25</a>kaikki ihmiset ihailevat niitä, kuolevaiset katselevat niitä kaukaa.</span> <span class="verse"><a name="26">26</a>Katso, Jumala on suuri, emme häntä käsitä, hänen vuottensa luku on  ilman määrää.</span> <span class="verse"><a name="27">27</a>Hän kokoaa vedenpisarat; ne vihmovat virtanaan sadetta,</span> <span class="verse"><a name="28">28</a>jota pilvet vuodattavat, valuttavat ihmisjoukkojen päälle.</span> <span class="verse"><a name="29">29</a>Kuka ymmärtää pilvien leviämiset, kuka hänen majansa jyrinän?</span> <span class="verse"><a name="30">30</a>Katso, hän levittää niiden päälle leimauksensa ja peittää meren  pohjat.</span> <span class="verse"><a name="31">31</a>Sillä niin hän tuomitsee kansat, niin hän antaa runsaan ravinnon.</span> <span class="verse"><a name="32">32</a>Hän peittää molemmat kätensä leimauksilla ja lähettää ne ahdistajan  kimppuun.</span> <span class="verse"><a name="33">33</a>Hänet ilmoittaa hänen jylinänsä, jopa karjakin hänen tulonsa."</span> </p></div</div></div></body></html>