<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 15</strong></div><p><span class="verse"><a name="1">1</a>Sitten teemanilainen Elifas lausui ja sanoi:</span> <span class="verse"><a name="2">2</a>"Vastaako viisas tuulta pieksämällä, täyttääkö hän rintansa  itätuulella?</span> <span class="verse"><a name="3">3</a>Puolustautuuko hän puheella, joka ei auta, ja sanoilla, joista ei ole  hyötyä?</span> <span class="verse"><a name="4">4</a>Itse jumalanpelonkin sinä teet tyhjäksi ja rikot hartauden Jumalaa  rukoilevilta.</span> <span class="verse"><a name="5">5</a>Sillä sinun pahuutesi panee sanat suuhusi, ja sinä valitset viekasten  kielen.</span> <span class="verse"><a name="6">6</a>Oma suusi julistaa sinut syylliseksi, enkä minä; omat huulesi  todistavat sinua vastaan.</span> <span class="verse"><a name="7">7</a>Sinäkö synnyit ihmisistä ensimmäisenä, luotiinko sinut ennenkuin  kukkulat?</span> <span class="verse"><a name="8">8</a>Oletko sinä kuulijana Jumalan neuvottelussa ja anastatko viisauden  itsellesi?</span> <span class="verse"><a name="9">9</a>Mitä sinä tiedät, jota me emme tietäisi? Mitä sinä ymmärrät, jota me  emme tuntisi?</span> <span class="verse"><a name="10">10</a>Onpa meidänkin joukossamme harmaapää ja vanhus, isääsi iällisempi.</span> <span class="verse"><a name="11">11</a>Vähäksytkö Jumalan lohdutuksia ja sanaa, joka sinua piteli  hellävaroin?</span> <span class="verse"><a name="12">12</a>Miksi sydämesi tempaa sinut mukaansa, miksi pyörivät silmäsi,</span> <span class="verse"><a name="13">13</a>niin että käännät kiukkusi Jumalaa vastaan ja syydät suustasi  sanoja?</span> <span class="verse"><a name="14">14</a>Kuinka voisi ihminen olla puhdas, kuinka vaimosta syntynyt olla  vanhurskas!</span> <span class="verse"><a name="15">15</a>Katso, pyhiinsäkään hän ei luota, eivät taivaatkaan ole puhtaat  hänen silmissänsä,</span> <span class="verse"><a name="16">16</a>saati sitten ihminen, inhottava ja kelvoton, joka juo vääryyttä  niinkuin vettä.</span> <span class="verse"><a name="17">17</a>Minä julistan sinulle, kuule minua, minä kerron, mitä olen nähnyt,</span> <span class="verse"><a name="18">18</a>mitä viisaat ilmoittavat, salaamatta, mitä olivat isiltänsä saaneet,</span> <span class="verse"><a name="19">19</a>niiltä, joille yksin maa oli annettuna ja joiden seassa ei  muukalainen liikkunut:</span> <span class="verse"><a name="20">20</a>'Jumalattomalla on tuska koko elämänsä ajan, ne vähät vuodet, jotka  väkivaltaiselle on määrätty.</span> <span class="verse"><a name="21">21</a>Kauhun äänet kuuluvat hänen korvissansa, keskellä rauhaakin hänet  yllättää hävittäjä.</span> <span class="verse"><a name="22">22</a>Ei usko hän pääsevänsä pimeydestä, ja hän on miekalle määrätty.</span> <span class="verse"><a name="23">23</a>Hän harhailee leivän haussa: missä sitä on? Hän tuntee, että hänen  vierellään on valmiina pimeyden päivä.</span> <span class="verse"><a name="24">24</a>Tuska ja ahdistus kauhistuttavat häntä, masentavat hänet niinkuin  kuningas valmiina hyökkäykseen.</span> <span class="verse"><a name="25">25</a>Koska hän ojensi kätensä Jumalaa vastaan ja pöyhkeili  Kaikkivaltiasta vastaan,</span> <span class="verse"><a name="26">26</a>ryntäsi häntä vastaan niska jäykkänä, taajain kilvenkupurainsa  suojassa;</span> <span class="verse"><a name="27">27</a>koska hän kasvatti ihraa kasvoihinsa ja teki lanteensa lihaviksi,</span> <span class="verse"><a name="28">28</a>asui hävitetyissä kaupungeissa, taloissa, joissa ei ollut lupa asua,</span> <span class="verse"><a name="29">29</a>jotka olivat määrätyt jäämään raunioiksi, sentähden hän ei rikastu,  eikä hänen omaisuutensa ole pysyväistä, eikä hänen viljansa notkistu  maata kohden.</span> <span class="verse"><a name="30">30</a>Ei hän pääse pimeydestä; tulen liekki kuivuttaa hänen vesansa, ja  hän hukkuu hänen suunsa henkäyksestä.</span> <span class="verse"><a name="31">31</a>Älköön hän turvatko turhuuteen - hän pettyy; sillä hänen voittonsa  on oleva turhuus.</span> <span class="verse"><a name="32">32</a>Mitta täyttyy ennen aikojaan, eikä hänen lehvänsä vihannoi.</span> <span class="verse"><a name="33">33</a>Hän on niinkuin viinipuu, joka pudottaa raakaleensa, niinkuin  öljypuu, joka varistaa kukkansa.</span> <span class="verse"><a name="34">34</a>Sillä jumalattoman joukkio on hedelmätön, ja tuli kuluttaa  lahjustenottajan majat.</span> <span class="verse"><a name="35">35</a>He kantavat tuhoa ja synnyttävät turmiota, ja heidän kohtunsa  valmistaa petosta.'"</span> </p></div</div></div></body></html>