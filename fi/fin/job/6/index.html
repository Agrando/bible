<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/job">Job</a> &gt <strong>Chapter 6</strong></div><p><span class="verse"><a name="1">1</a>Job vastasi ja sanoi:</span> <span class="verse"><a name="2">2</a>"Oi, jospa minun suruni punnittaisiin ja kova onneni pantaisiin sen  kanssa vaakaan!</span> <span class="verse"><a name="3">3</a>Sillä se on nyt raskaampi kuin meren hiekka; sentähden menevät sanani  harhaan.</span> <span class="verse"><a name="4">4</a>Sillä Kaikkivaltiaan nuolet ovat sattuneet minuun; minun henkeni juo  niiden myrkkyä. Jumalan kauhut ahdistavat minua.</span> <span class="verse"><a name="5">5</a>Huutaako villiaasi vihannassa ruohikossa, ammuuko härkä rehuviljansa  ääressä?</span> <span class="verse"><a name="6">6</a>Käykö äitelää syöminen ilman suolaa, tahi onko makua  munanvalkuaisessa?</span> <span class="verse"><a name="7">7</a>Sieluni ei tahdo koskea sellaiseen, se on minulle kuin saastainen  ruoka.</span> <span class="verse"><a name="8">8</a>Oi, jospa minun pyyntöni täyttyisi ja Jumala toteuttaisi minun  toivoni!</span> <span class="verse"><a name="9">9</a>Jospa Jumala suvaitsisi musertaa minut, ojentaa kätensä ja katkaista  elämäni langan!</span> <span class="verse"><a name="10">10</a>Niin olisi vielä lohdutuksenani - ja ilosta minä hypähtäisin  säälimättömän tuskan alla - etten ole kieltänyt Pyhän sanoja.</span> <span class="verse"><a name="11">11</a>Mikä on minun voimani, että enää toivoisin, ja mikä on loppuni, että  tätä kärsisin?</span> <span class="verse"><a name="12">12</a>Onko minun voimani vahva kuin kivi, onko minun ruumiini vaskea?</span> <span class="verse"><a name="13">13</a>Eikö minulla ole enää mitään apua, onko pelastus minusta karkonnut?</span> <span class="verse"><a name="14">14</a>Tuleehan ystävän olla laupias nääntyvälle, vaikka tämä olisikin  hyljännyt Kaikkivaltiaan pelon.</span> <span class="verse"><a name="15">15</a>Minun veljeni ovat petolliset niinkuin vesipuro, niinkuin sadepurot,  jotka juoksevat kuiviin.</span> <span class="verse"><a name="16">16</a>Ne ovat jääsohjusta sameat, niihin kätkeytyy lumi;</span> <span class="verse"><a name="17">17</a>auringon paahtaessa ne ehtyvät, ne häviävät paikastansa helteen  tullen.</span> <span class="verse"><a name="18">18</a>Niiden juoksun urat mutkistuvat, ne haihtuvat tyhjiin ja katoavat.</span> <span class="verse"><a name="19">19</a>Teeman karavaanit tähystelivät, Seban matkueet odottivat niitä;</span> <span class="verse"><a name="20">20</a>he joutuivat häpeään, kun niihin luottivat, pettyivät perille  tullessansa.</span> <span class="verse"><a name="21">21</a>Niin te olette nyt tyhjän veroiset: te näette kauhun ja peljästytte.</span> <span class="verse"><a name="22">22</a>Olenko sanonut: 'Antakaa minulle ja suorittakaa tavaroistanne lahjus  minun puolestani,</span> <span class="verse"><a name="23">23</a>pelastakaa minut vihollisen vallasta ja lunastakaa minut  väkivaltaisten käsistä'?</span> <span class="verse"><a name="24">24</a>Opettakaa minua, niin minä vaikenen; neuvokaa minulle, missä olen  erehtynyt.</span> <span class="verse"><a name="25">25</a>Kuinka tehoaakaan oikea puhe! Mutta mitä merkitsee teidän  nuhtelunne?</span> <span class="verse"><a name="26">26</a>Aiotteko nuhdella sanoja? Tuultahan ovat epätoivoisen sanat.</span> <span class="verse"><a name="27">27</a>Orvostakin te heittäisitte arpaa ja hieroisitte kauppaa  ystävästänne.</span> <span class="verse"><a name="28">28</a>Mutta suvaitkaa nyt kääntyä minuun; minä totisesti en valhettele  vasten kasvojanne.</span> <span class="verse"><a name="29">29</a>Palatkaa, älköön vääryyttä tapahtuko; palatkaa, vielä minä olen  oikeassa siinä.</span> <span class="verse"><a name="30">30</a>Olisiko minun kielelläni vääryys? Eikö suulakeni tuntisi, mikä  turmioksi on?"</span> </p></div</div></div></body></html>