<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 7</strong></div><p><span class="verse"><a name="1">1</a>Ja fariseukset ja muutamat kirjanoppineet, jotka olivat tulleet Jerusalemista, kokoontuivat hänen luoksensa.</span> <span class="verse"><a name="2">2</a>Ja he näkivät, että muutamat hänen opetuslapsistaan söivät leipää epäpuhtailla, se on pesemättömillä, käsillä.</span> <span class="verse"><a name="3">3</a>Sillä eivät fariseukset eivätkä ketkään juutalaiset syö, ennenkuin ovat tarkoin pesseet kätensä, noudattaen vanhinten perinnäissääntöä,</span> <span class="verse"><a name="4">4</a>ja torilta tultuaan he eivät syö, ennenkuin ovat itseään vedellä vihmoneet; ja paljon muuta on, mitä he ovat ottaneet noudattaakseen, niinkuin maljain ja kiviastiain ja vaskiastiain pesemisiä.</span> <span class="verse"><a name="5">5</a>Niin fariseukset ja kirjanoppineet kysyivät häneltä: "Miksi sinun opetuslapsesi eivät vaella vanhinten perinnäissäännön mukaan, vaan syövät leipää epäpuhtailla käsillä?"</span> <span class="verse"><a name="6">6</a>Mutta hän sanoi heille: "Oikein Esaias on ennustanut teistä, ulkokullatuista, niinkuin kirjoitettu on: 'Tämä kansa kunnioittaa minua huulillaan, mutta heidän sydämensä on minusta kaukana;</span> <span class="verse"><a name="7">7</a>mutta turhaan he palvelevat minua opettaen oppeja, jotka ovat ihmiskäskyjä'.</span> <span class="verse"><a name="8">8</a>Te hylkäätte Jumalan käskyn ja noudatatte ihmisten perinnäissääntöä."</span> <span class="verse"><a name="9">9</a>Ja hän sanoi heille: "Hyvin te kumoatte Jumalan käskyn noudattaaksenne omaa perinnäissääntöänne.</span> <span class="verse"><a name="10">10</a>Sillä Mooses on sanonut: 'Kunnioita isääsi ja äitiäsi', ja: 'Joka kiroaa isäänsä tai äitiänsä, sen pitää kuolemalla kuoleman'.</span> <span class="verse"><a name="11">11</a>Mutta te sanotte, että jos ihminen sanoo isälleen tai äidilleen: 'Se, minkä sinä olisit saava minulta hyväksesi, on korban' - se on uhrilahja --</span> <span class="verse"><a name="12">12</a>ja niin te ette enää salli hänen antaa mitään avustusta isälleen tai äidilleen.</span> <span class="verse"><a name="13">13</a>Te teette Jumalan sanan tyhjäksi perinnäissäännöllänne, jonka olette säätäneet. Ja paljon muuta samankaltaista te teette."</span> <span class="verse"><a name="14">14</a>Ja hän kutsui taas kansan tykönsä ja sanoi heille: "Kuulkaa minua kaikki ja ymmärtäkää:</span> <span class="verse"><a name="15">15</a>ei mikään, mikä ihmisen ulkopuolelta menee hänen sisäänsä, voi häntä saastuttaa, vaan mikä ihmisestä lähtee ulos, se saastuttaa ihmisen.</span> <span class="verse"><a name="16">16</a>Jos jollakin on korvat kuulla, hän kuulkoon."</span> <span class="verse"><a name="17">17</a>Ja kun hän kansasta erottuaan oli mennyt erääseen taloon, kysyivät hänen opetuslapsensa häneltä sitä vertausta.</span> <span class="verse"><a name="18">18</a>Ja hän sanoi heille: "Niinkö ymmärtämättömiä tekin olette? Ettekö käsitä, ettei mikään, mikä ulkoapäin menee ihmiseen, voi häntä saastuttaa?</span> <span class="verse"><a name="19">19</a>Sillä se ei mene hänen sydämeensä, vaan vatsaan, ja ulostuu." Näin hän sanoi kaikki ruuat puhtaiksi.</span> <span class="verse"><a name="20">20</a>Ja hän sanoi: "Mikä ihmisestä lähtee ulos, se saastuttaa ihmisen.</span> <span class="verse"><a name="21">21</a>Sillä sisästä, ihmisten sydämestä, lähtevät pahat ajatukset, haureudet, varkaudet, murhat,</span> <span class="verse"><a name="22">22</a>aviorikokset, ahneus, häijyys, petollisuus, irstaus, pahansuonti, jumalanpilkka, ylpeys, mielettömyys.</span> <span class="verse"><a name="23">23</a>Kaikki tämä paha lähtee sisästä ulos ja saastuttaa ihmisen."</span> <span class="verse"><a name="24">24</a>Ja hän nousi ja lähti sieltä Tyyron ja Siidonin alueelle. Ja hän meni erääseen taloon eikä tahtonut, että kukaan saisi sitä tietää; mutta hän ei saanut olla salassa,</span> <span class="verse"><a name="25">25</a>vaan heti kun eräs vaimo, jonka pienessä tyttäressä oli saastainen henki, kuuli hänestä, tuli hän ja lankesi hänen jalkojensa juureen.</span> <span class="verse"><a name="26">26</a>Ja se vaimo oli kreikatar, syntyään syyrofoinikialainen; ja hän pyysi häntä ajamaan ulos riivaajan hänen tyttärestään.</span> <span class="verse"><a name="27">27</a>Niin Jeesus sanoi hänelle: "Anna ensin lasten tulla ravituiksi; sillä ei ole soveliasta ottaa lasten leipää ja heittää penikoille".</span> <span class="verse"><a name="28">28</a>Mutta hän vastasi ja sanoi hänelle: "Niin, Herra; mutta syöväthän penikatkin pöydän alla lasten muruja".</span> <span class="verse"><a name="29">29</a>Ja hän sanoi vaimolle: "Tämän sanan tähden, mene; riivaaja on lähtenyt sinun tyttärestäsi".</span> <span class="verse"><a name="30">30</a>Ja vaimo meni kotiinsa ja havaitsi lapsen makaavan vuoteella ja riivaajan lähteneen hänestä.</span> <span class="verse"><a name="31">31</a>Ja hän lähti jälleen Tyyron alueelta ja kulkien Siidonin kautta tuli Galilean järven ääreen Dekapolin alueen keskitse.</span> <span class="verse"><a name="32">32</a>Ja hänen tykönsä tuotiin kuuro, joka oli melkein mykkä, ja he pyysivät häntä panemaan kätensä hänen päälleen.</span> <span class="verse"><a name="33">33</a>Niin hän otti hänet erilleen kansasta, pisti sormensa hänen korviinsa, sylki ja koski hänen kieleensä</span> <span class="verse"><a name="34">34</a>ja katsahti ylös taivaaseen, huokasi ja sanoi hänelle: "Effata", se on: aukene.</span> <span class="verse"><a name="35">35</a>Niin hänen korvansa aukenivat, ja hänen kielensä side irtautui, ja hän puhui selkeästi.</span> <span class="verse"><a name="36">36</a>Ja Jeesus kielsi heitä sitä kenellekään sanomasta; mutta mitä enemmän hän heitä kielsi, sitä enemmän he julistivat.</span> <span class="verse"><a name="37">37</a>Ja ihmiset hämmästyivät ylenmäärin ja sanoivat: "Hyvin hän on kaikki tehnyt: kuurot hän saa kuulemaan ja mykät puhumaan".</span> </p></div</div></div></body></html>