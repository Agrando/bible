<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 8</strong></div><p><span class="verse"><a name="1">1</a>Niinä päivinä, kun paljon kansaa taas oli koolla eikä heillä ollut mitään syötävää, kutsui hän opetuslapsensa tykönsä ja sanoi heille:</span> <span class="verse"><a name="2">2</a>"Minun käy sääliksi kansaa, sillä he ovat jo kolme päivää olleet minun tykönäni, eikä heillä ole mitään syötävää.</span> <span class="verse"><a name="3">3</a>Ja jos minä lasken heidät menemään syömättä kotiinsa, niin he nääntyvät matkalla; sillä muutamat heistä ovat tulleet kaukaa."</span> <span class="verse"><a name="4">4</a>Niin hänen opetuslapsensa vastasivat hänelle: "Mistä täällä erämaassa kukaan voi saada leipää näiden ravitsemiseksi?"</span> <span class="verse"><a name="5">5</a>Hän kysyi heiltä: "Montako leipää teillä on?" He sanoivat: "Seitsemän".</span> <span class="verse"><a name="6">6</a>Silloin hän käski kansan asettua maahan. Ja hän otti ne seitsemän leipää, kiitti, mursi ja antoi opetuslapsillensa, että he panisivat ne kansan eteen. Ja he panivat.</span> <span class="verse"><a name="7">7</a>Heillä oli myös joitakuita kalasia; ja siunattuaan ne hän käski panna nekin kansan eteen.</span> <span class="verse"><a name="8">8</a>Niin he söivät ja tulivat ravituiksi. Sitten he keräsivät jääneet palaset, seitsemän vasullista.</span> <span class="verse"><a name="9">9</a>Ja heitä oli noin neljätuhatta. Ja hän laski heidät luotansa.</span> <span class="verse"><a name="10">10</a>Ja kohta hän astui opetuslapsineen venheeseen ja meni Dalmanutan seuduille.</span> <span class="verse"><a name="11">11</a>Ja fariseukset lähtivät sinne ja rupesivat väittelemään hänen kanssaan ja vaativat häneltä merkkiä taivaasta, kiusaten häntä.</span> <span class="verse"><a name="12">12</a>Niin hän huokasi hengessään ja sanoi: "Miksi tämä sukupolvi vaatii merkkiä? Totisesti minä sanon teille: tälle sukupolvelle ei anneta merkkiä."</span> <span class="verse"><a name="13">13</a>Ja hän jätti heidät ja astui taas venheeseen ja lähti pois toiselle rannalle.</span> <span class="verse"><a name="14">14</a>Ja he olivat unhottaneet ottaa mukaansa leipää, eikä heillä ollut muassaan venheessä enempää kuin yksi leipä.</span> <span class="verse"><a name="15">15</a>Ja hän käski heitä sanoen: "Varokaa ja kavahtakaa fariseusten hapatusta ja Herodeksen hapatusta".</span> <span class="verse"><a name="16">16</a>Niin he puhuivat keskenään siitä, ettei heillä ollut leipää.</span> <span class="verse"><a name="17">17</a>Kun Jeesus huomasi sen, sanoi hän heille: "Mitä puhutte siitä, ettei teillä ole leipää? Ettekö vielä käsitä ettekä ymmärrä? Onko teidän sydämenne paatunut?</span> <span class="verse"><a name="18">18</a>Silmät teillä on, ettekö näe? Ja korvat teillä on, ettekö kuule? Ja ettekö muista:</span> <span class="verse"><a name="19">19</a>kun minä mursin ne viisi leipää viidelletuhannelle, kuinka monta vakan täyttä palasia te keräsitte?" He sanoivat hänelle: "Kaksitoista".</span> <span class="verse"><a name="20">20</a>"Ja kun minä mursin ne seitsemän leipää neljälletuhannelle, kuinka monta vasun täyttä palasia te keräsitte?" He sanoivat: "Seitsemän".</span> <span class="verse"><a name="21">21</a>Niin hän sanoi heille: "Ettekö vieläkään ymmärrä?"</span> <span class="verse"><a name="22">22</a>Ja he tulivat Beetsaidaan. Ja hänen tykönsä tuotiin sokea, ja he pyysivät, että hän koskisi häneen.</span> <span class="verse"><a name="23">23</a>Niin hän tarttui sokean käteen, talutti hänet kylän ulkopuolelle, sylki hänen silmiinsä ja pani kätensä hänen päälleen ja kysyi häneltä: "Näetkö mitään?"</span> <span class="verse"><a name="24">24</a>Tämä katsahti ylös ja sanoi: "Näen ihmiset, sillä minä erotan käveleviä, ne ovat puiden näköisiä".</span> <span class="verse"><a name="25">25</a>Sitten hän taas pani kätensä hänen silmilleen; ja nyt mies näki tarkkaan ja oli parantunut ja näki kaikki aivan selvästi.</span> <span class="verse"><a name="26">26</a>Ja hän lähetti hänet hänen kotiinsa sanoen: "Älä edes poikkea kylään".</span> <span class="verse"><a name="27">27</a>Ja Jeesus lähti opetuslapsinensa Filippuksen Kesarean kyliin. Ja tiellä hän kysyi opetuslapsiltaan ja sanoi heille: "Kenen ihmiset sanovat minun olevan?"</span> <span class="verse"><a name="28">28</a>He vastasivat hänelle sanoen: "Johannes Kastajan, ja toiset Eliaan, toiset taas jonkun profeetoista".</span> <span class="verse"><a name="29">29</a>Niin hän kysyi heiltä: "Kenenkä te sanotte minun olevan?" Pietari vastasi ja sanoi hänelle: "Sinä olet Kristus".</span> <span class="verse"><a name="30">30</a>Ja hän varoitti vakavasti heitä puhumasta kenellekään hänestä.</span> <span class="verse"><a name="31">31</a>Ja hän alkoi opettaa heille, että Ihmisen Pojan piti kärsimän paljon ja joutuman vanhinten ja ylipappien ja kirjanoppineiden hyljittäväksi ja tuleman tapetuksi, ja kolmen päivän perästä nouseman ylös.</span> <span class="verse"><a name="32">32</a>Ja tämän hän puhui peittelemättä. Silloin Pietari otti hänet erilleen ja rupesi häntä nuhtelemaan.</span> <span class="verse"><a name="33">33</a>Mutta hän kääntyi, katsoi opetuslapsiinsa ja nuhteli Pietaria sanoen: "Mene pois minun edestäni, saatana, sillä sinä et ajattele sitä, mikä on Jumalan, vaan sitä, mikä on ihmisten".</span> <span class="verse"><a name="34">34</a>Ja hän kutsui tykönsä kansan ynnä opetuslapsensa ja sanoi heille: "Jos joku tahtoo minun perässäni kulkea, hän kieltäköön itsensä ja ottakoon ristinsä ja seuratkoon minua.</span> <span class="verse"><a name="35">35</a>Sillä joka tahtoo pelastaa elämänsä, hän kadottaa sen, mutta joka kadottaa elämänsä minun ja evankeliumin tähden, hän pelastaa sen.</span> <span class="verse"><a name="36">36</a>Sillä mitä se hyödyttää ihmistä, vaikka hän voittaisi omaksensa koko maailman, mutta saisi vahingon sielullensa?</span> <span class="verse"><a name="37">37</a>Sillä mitä voi ihminen antaa sielunsa lunnaiksi?</span> <span class="verse"><a name="38">38</a>Sillä joka häpeää minua ja minun sanojani tässä avionrikkojassa ja syntisessä sukupolvessa, sitä myös Ihmisen Poika on häpeävä, kun hän tulee Isänsä kirkkaudessa pyhien enkelien kanssa."</span> </p></div</div></div></body></html>