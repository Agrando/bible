<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 11</strong></div><p><span class="verse"><a name="1">1</a>Ja kun he lähestyivät Jerusalemia, tullen Beetfageen ja Betaniaan Öljymäelle, lähetti hän kaksi opetuslastaan</span> <span class="verse"><a name="2">2</a>ja sanoi heille: "Menkää kylään, joka on edessänne, niin te kohta, kun sinne tulette, löydätte sidottuna varsan, jonka selässä ei yksikään ihminen vielä ole istunut; päästäkää se ja tuokaa tänne.</span> <span class="verse"><a name="3">3</a>Ja jos joku teille sanoo: 'Miksi te noin teette?', niin sanokaa: 'Herra tarvitsee sitä ja lähettää sen kohta tänne takaisin'."</span> <span class="verse"><a name="4">4</a>Niin he menivät ja löysivät oven eteen ulos kujalle sidotun varsan ja päästivät sen.</span> <span class="verse"><a name="5">5</a>Ja muutamat niistä, jotka siellä seisoivat, sanoivat heille: "Mitä te teette, kun päästätte varsan?"</span> <span class="verse"><a name="6">6</a>Niin he sanoivat heille, niinkuin Jeesus oli käskenyt; ja he antoivat heidän mennä.</span> <span class="verse"><a name="7">7</a>Ja he toivat varsan Jeesuksen luo ja heittivät vaatteensa sen päälle, ja hän istui sen selkään.</span> <span class="verse"><a name="8">8</a>Ja monet levittivät vaatteensa tielle, ja toiset lehviä, joita katkoivat kedoilta.</span> <span class="verse"><a name="9">9</a>Ja ne, jotka kulkivat edellä, ja jotka seurasivat, huusivat: "Hoosianna, siunattu olkoon hän, joka tulee Herran nimeen!</span> <span class="verse"><a name="10">10</a>Siunattu olkoon isämme Daavidin valtakunta, joka tulee. Hoosianna korkeuksissa!"</span> <span class="verse"><a name="11">11</a>Ja hän kulki sisälle Jerusalemiin ja meni pyhäkköön; ja katseltuaan kaikkea hän lähti niiden kahdentoista kanssa Betaniaan, sillä aika oli jo myöhäinen.</span> <span class="verse"><a name="12">12</a>Kun he seuraavana päivänä lähtivät Betaniasta, oli hänen nälkä.</span> <span class="verse"><a name="13">13</a>Ja kun hän kaukaa näki viikunapuun, jossa oli lehtiä, meni hän katsomaan, löytäisikö ehkä jotakin siitä; mutta tultuaan sen luo hän ei löytänyt muuta kuin lehtiä. Sillä silloin ei ollut viikunain aika.</span> <span class="verse"><a name="14">14</a>Niin hän puhui ja sanoi sille: "Älköön ikinä enää kukaan sinusta hedelmää syökö". Ja hänen opetuslapsensa kuulivat sen.</span> <span class="verse"><a name="15">15</a>Ja he tulivat Jerusalemiin. Ja hän meni pyhäkköön ja rupesi ajamaan ulos niitä, jotka myivät ja ostivat pyhäkössä, ja kaatoi kumoon rahanvaihtajain pöydät ja kyyhkysten myyjäin istuimet,</span> <span class="verse"><a name="16">16</a>eikä sallinut kenenkään kantaa mitään astiaa pyhäkön kautta.</span> <span class="verse"><a name="17">17</a>Ja hän opetti ja sanoi heille: "Eikö ole kirjoitettu: 'Minun huoneeni on kutsuttava kaikkien kansojen rukoushuoneeksi'? Mutta te olette tehneet siitä ryövärien luolan."</span> <span class="verse"><a name="18">18</a>Ja ylipapit ja kirjanoppineet kuulivat sen ja miettivät, kuinka saisivat hänet surmatuksi; sillä he pelkäsivät häntä, koska kaikki kansa oli hämmästyksissään hänen opetuksestansa.</span> <span class="verse"><a name="19">19</a>Illan tultua he menivät kaupungin ulkopuolelle.</span> <span class="verse"><a name="20">20</a>Ja kun he varhain aamulla kulkivat ohi, näkivät he viikunapuun kuivettuneen juuria myöten.</span> <span class="verse"><a name="21">21</a>Silloin Pietari muisti Jeesuksen sanat ja sanoi hänelle: "Rabbi, katso, viikunapuu, jonka sinä kirosit, on kuivettunut".</span> <span class="verse"><a name="22">22</a>Jeesus vastasi ja sanoi heille: "Pitäkää usko Jumalaan.</span> <span class="verse"><a name="23">23</a>Totisesti minä sanon teille: jos joku sanoisi tälle vuorelle: 'Kohoa ja heittäydy mereen', eikä epäilisi sydämessään, vaan uskoisi sen tapahtuvan, minkä hän sanoo, niin se hänelle tapahtuisi.</span> <span class="verse"><a name="24">24</a>Sentähden minä sanon teille: kaikki, mitä te rukoilette ja anotte, uskokaa saaneenne, niin se on teille tuleva.</span> <span class="verse"><a name="25">25</a>Ja kun te seisotte ja rukoilette, niin antakaa anteeksi, jos kenellä teistä on jotakin toistansa vastaan, että myös teidän Isänne, joka on taivaissa, antaisi teille anteeksi teidän rikkomuksenne."</span> <span class="verse"><a name="26">26</a>Ja he tulivat taas Jerusalemiin. Ja kun hän käveli pyhäkössä, tulivat ylipapit ja kirjanoppineet ja vanhimmat hänen luoksensa</span> <span class="verse"><a name="27">27</a>ja sanoivat hänelle: "Millä vallalla sinä näitä teet? Tahi kuka sinulle on antanut vallan näitä tehdä?"</span> <span class="verse"><a name="28">28</a>Mutta Jeesus vastasi heille: "Minä myös teen teille yhden kysymyksen; vastatkaa te minulle, niin minä sanon teille, millä vallalla minä näitä teen.</span> <span class="verse"><a name="29">29</a>Oliko Johanneksen kaste taivaasta vai ihmisistä? Vastatkaa minulle."</span> <span class="verse"><a name="30">30</a>Niin he neuvottelivat keskenään sanoen: "Jos sanomme: 'Taivaasta', niin hän sanoo: 'Miksi ette siis uskoneet häntä?'</span> <span class="verse"><a name="31">31</a>Vai sanommeko: 'Ihmisistä'?" - sitä he kansan tähden pelkäsivät sanoa, sillä kaikkien mielestä Johannes totisesti oli profeetta.</span> <span class="verse"><a name="32">32</a>Ja he vastasivat ja sanoivat Jeesukselle: "Emme tiedä". Silloin Jeesus sanoi heille: "Niinpä en minäkään sano teille, millä vallalla minä näitä teen".</span> </p></div</div></div></body></html>