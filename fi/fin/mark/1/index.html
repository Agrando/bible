<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 1</strong></div><p><span class="verse"><a name="1">1</a>Jeesuksen Kristuksen, Jumalan Pojan, evankeliumin alku.</span> <span class="verse"><a name="2">2</a>Niinkuin on kirjoitettuna profeetta Esaiaan kirjassa: "Katso, minä lähetän enkelini sinun edelläsi, ja hän on valmistava sinun tiesi".</span> <span class="verse"><a name="3">3</a>"Huutavan ääni kuuluu erämaassa: 'Valmistakaa Herralle tie, tehkää polut hänelle tasaisiksi'",</span> <span class="verse"><a name="4">4</a>niin Johannes Kastaja saarnasi erämaassa parannuksen kastetta syntien anteeksisaamiseksi.</span> <span class="verse"><a name="5">5</a>Ja koko Juudean maa ja kaikki jerusalemilaiset vaelsivat hänen tykönsä, ja hän kastoi heidät Jordanin virrassa, kun he tunnustivat syntinsä.</span> <span class="verse"><a name="6">6</a>Ja Johanneksella oli puku kamelinkarvoista ja vyötäisillään nahkavyö; ja hän söi heinäsirkkoja ja metsähunajaa.</span> <span class="verse"><a name="7">7</a>Ja hän saarnasi sanoen: "Minun jälkeeni tulee minua väkevämpi, jonka kengänpaulaa minä en ole kelvollinen maahan kumartuneena päästämään.</span> <span class="verse"><a name="8">8</a>Minä kastan teidät vedellä, mutta hän kastaa teidät Pyhällä Hengellä."</span> <span class="verse"><a name="9">9</a>Ja niinä päivinä Jeesus tuli Galilean Nasaretista, ja Johannes kastoi hänet Jordanissa.</span> <span class="verse"><a name="10">10</a>Ja heti, vedestä noustessaan, hän näki taivasten aukeavan ja Hengen niinkuin kyyhkysen laskeutuvan häneen.</span> <span class="verse"><a name="11">11</a>Ja taivaista tuli ääni: "Sinä olet minun rakas Poikani; sinuun minä olen mielistynyt".</span> <span class="verse"><a name="12">12</a>Kohta sen jälkeen Henki ajoi hänet erämaahan.</span> <span class="verse"><a name="13">13</a>Ja hän oli erämaassa neljäkymmentä päivää, ja saatana kiusasi häntä, ja hän oli petojen seassa; ja enkelit tekivät hänelle palvelusta.</span> <span class="verse"><a name="14">14</a>Mutta sittenkuin Johannes oli pantu vankeuteen, meni Jeesus Galileaan ja saarnasi Jumalan evankeliumia</span> <span class="verse"><a name="15">15</a>ja sanoi: "Aika on täyttynyt, ja Jumalan valtakunta on tullut lähelle; tehkää parannus ja uskokaa evankeliumi".</span> <span class="verse"><a name="16">16</a>Ja kulkiessaan Galilean järven rantaa hän näki Simonin ja Andreaan, Simonin veljen, heittävän verkkoa järveen; sillä he olivat kalastajia.</span> <span class="verse"><a name="17">17</a>Ja Jeesus sanoi heille: "Seuratkaa minua, niin minä teen teistä ihmisten kalastajia".</span> <span class="verse"><a name="18">18</a>Kohta he jättivät verkot ja seurasivat häntä.</span> <span class="verse"><a name="19">19</a>Ja käytyään siitä vähän eteenpäin hän näki Jaakobin, Sebedeuksen pojan, ja Johanneksen, hänen veljensä, heidätkin venheessä, laittamassa verkkojaan kuntoon.</span> <span class="verse"><a name="20">20</a>Ja kohta hän kutsui heidät; ja he jättivät isänsä, Sebedeuksen, palkkalaisineen venheeseen ja lähtivät seuraamaan häntä.</span> <span class="verse"><a name="21">21</a>Ja he saapuivat Kapernaumiin; ja hän meni kohta sapattina synagoogaan ja opetti.</span> <span class="verse"><a name="22">22</a>Ja he olivat hämmästyksissään hänen opetuksestansa, sillä hän opetti heitä niinkuin se, jolla valta on, eikä niinkuin kirjanoppineet.</span> <span class="verse"><a name="23">23</a>Ja heidän synagoogassaan oli juuri silloin mies, jossa oli saastainen henki; ja se huusi</span> <span class="verse"><a name="24">24</a>sanoen: "Mitä sinulla on meidän kanssamme tekemistä, Jeesus Nasaretilainen? Oletko tullut meitä tuhoamaan? Minä tunnen sinut, kuka olet, sinä Jumalan Pyhä."</span> <span class="verse"><a name="25">25</a>Niin Jeesus nuhteli sitä sanoen: "Vaikene ja lähde hänestä".</span> <span class="verse"><a name="26">26</a>Ja saastainen henki kouristi häntä ja lähti hänestä huutaen suurella äänellä.</span> <span class="verse"><a name="27">27</a>Ja he hämmästyivät kaikki, niin että kyselivät toisiltaan sanoen: "Mitä tämä on? Uusi, voimallinen oppi! Hän käskee saastaisia henkiäkin, ja ne tottelevat häntä."</span> <span class="verse"><a name="28">28</a>Ja hänen maineensa levisi kohta koko ympäristöön, kaikkialle Galileaan.</span> <span class="verse"><a name="29">29</a>Ja tultuaan ulos synagoogasta he menivät kohta Simonin ja Andreaan taloon Jaakobin ja Johanneksen kanssa.</span> <span class="verse"><a name="30">30</a>Ja Simonin anoppi makasi sairaana kuumeessa, ja kohta he puhuivat hänestä Jeesukselle.</span> <span class="verse"><a name="31">31</a>Ja hän meni hänen luoksensa ja nosti hänet ylös, tarttuen hänen käteensä; ja kuume lähti hänestä, ja hän palveli heitä.</span> <span class="verse"><a name="32">32</a>Mutta illan tultua, kun aurinko oli laskenut, tuotiin hänen tykönsä kaikki sairaat ja riivatut,</span> <span class="verse"><a name="33">33</a>ja koko kaupunki oli koolla oven edessä.</span> <span class="verse"><a name="34">34</a>Ja hän paransi monta, jotka sairastivat moninaisia tauteja, ja paljon riivaajia hän ajoi ulos eikä sallinut riivaajien puhua, koska ne tunsivat hänet.</span> <span class="verse"><a name="35">35</a>Ja varhain aamulla, kun vielä oli pimeä, hän nousi, lähti ulos ja meni autioon paikkaan; ja siellä hän rukoili.</span> <span class="verse"><a name="36">36</a>Mutta Simon ja ne, jotka olivat hänen kanssaan, riensivät hänen jälkeensä;</span> <span class="verse"><a name="37">37</a>ja löydettyään hänet he sanoivat hänelle: "Kaikki etsivät sinua".</span> <span class="verse"><a name="38">38</a>Ja hän sanoi heille: "Menkäämme muualle, läheisiin kyliin, että minä sielläkin saarnaisin, sillä sitä varten minä olen tullut".</span> <span class="verse"><a name="39">39</a>Ja hän meni ja saarnasi heidän synagoogissaan koko Galileassa ja ajoi ulos riivaajat.</span> <span class="verse"><a name="40">40</a>Ja hänen tykönsä tuli pitalinen mies, rukoili häntä, polvistui ja sanoi hänelle: "Jos tahdot, niin sinä voit minut puhdistaa".</span> <span class="verse"><a name="41">41</a>Niin Jeesuksen kävi häntä sääliksi, ja ojentaen kätensä hän kosketti häntä ja sanoi hänelle: "Minä tahdon; puhdistu".</span> <span class="verse"><a name="42">42</a>Ja kohta pitali lähti hänestä, ja hän puhdistui.</span> <span class="verse"><a name="43">43</a>Ja varoittaen häntä ankarasti hän laski hänet heti menemään</span> <span class="verse"><a name="44">44</a>ja sanoi hänelle: "Katso, ettet puhu tästä kenellekään mitään, vaan mene ja näytä itsesi papille ja uhraa puhdistumisestasi se, minkä Mooses on säätänyt, todistukseksi heille".</span> <span class="verse"><a name="45">45</a>Mutta mentyään pois tämä rupesi laajalti julistamaan ja asiasta tietoa levittämään, niin ettei Jeesus enää saattanut julkisesti mennä kaupunkeihin, vaan oleskeli niiden ulkopuolella autioissa paikoissa; ja kaikkialta tultiin hänen tykönsä.</span> </p></div</div></div></body></html>