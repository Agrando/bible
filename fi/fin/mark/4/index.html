<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 4</strong></div><p><span class="verse"><a name="1">1</a>Ja hän rupesi taas opettamaan järven rannalla. Ja hänen luoksensa kokoontui hyvin paljon kansaa, jonka tähden hän astui venheeseen ja istui siinä järvellä, ja kaikki kansa oli maalla järven rannalla.</span> <span class="verse"><a name="2">2</a>Ja hän opetti heitä paljon vertauksilla ja sanoi heille opettaessaan:</span> <span class="verse"><a name="3">3</a>"Kuulkaa! Katso, kylväjä lähti kylvämään.</span> <span class="verse"><a name="4">4</a>Ja hänen kylväessään osa putosi tien oheen, ja linnut tulivat ja söivät sen.</span> <span class="verse"><a name="5">5</a>Ja osa putosi kallioperälle, jossa sillä ei ollut paljon maata, ja se nousi kohta oraalle, kun sillä ei ollut syvää maata.</span> <span class="verse"><a name="6">6</a>Mutta auringon noustua se paahtui, ja kun sillä ei ollut juurta, niin se kuivettui.</span> <span class="verse"><a name="7">7</a>Ja osa putosi orjantappuroihin; ja orjantappurat nousivat ja tukahuttivat sen, eikä se tehnyt hedelmää.</span> <span class="verse"><a name="8">8</a>Ja osa putosi hyvään maahan; ja se nousi oraalle, kasvoi ja antoi sadon ja kantoi kolmeenkymmeneen ja kuuteenkymmeneen ja sataan jyvään asti."</span> <span class="verse"><a name="9">9</a>Ja hän sanoi: "Jolla on korvat kuulla, se kuulkoon".</span> <span class="verse"><a name="10">10</a>Ja kun hän oli jäänyt yksin, niin ne, jotka olivat hänen ympärillään, ynnä ne kaksitoista kysyivät häneltä näitä vertauksia.</span> <span class="verse"><a name="11">11</a>Niin hän sanoi heille: "Teille on annettu Jumalan valtakunnan salaisuus, mutta noille ulkopuolella oleville kaikki tulee vertauksissa,</span> <span class="verse"><a name="12">12</a>että he näkemällä näkisivät, eivätkä huomaisi, ja kuulemalla kuulisivat, eivätkä ymmärtäisi, niin etteivät kääntyisi ja saisi anteeksi".</span> <span class="verse"><a name="13">13</a>Ja hän sanoi heille: "Ette käsitä tätä vertausta; kuinka sitten voitte ymmärtää kaikki muut vertaukset?</span> <span class="verse"><a name="14">14</a>Kylväjä kylvää sanan.</span> <span class="verse"><a name="15">15</a>Mitkä tien oheen putosivat, ovat ne, joihin sana kylvetään, mutta kun he sen kuulevat, niin saatana heti tulee ja ottaa pois heihin kylvetyn sanan.</span> <span class="verse"><a name="16">16</a>Ja mitkä kallioperälle kylvettiin, ovat niinikään ne, jotka, kun kuulevat sanan, heti ottavat sen ilolla vastaan,</span> <span class="verse"><a name="17">17</a>mutta heillä ei ole juurta itsessään, vaan he kestävät ainoastaan jonkun aikaa; kun sitten tulee ahdistus tai vaino sanan tähden, niin he kohta lankeavat pois.</span> <span class="verse"><a name="18">18</a>Ja toisia ovat orjantappuroihin kylvetyt; nämä ovat ne, jotka kuulevat sanan,</span> <span class="verse"><a name="19">19</a>mutta maailman huolet ja rikkauden viettelys ja muut himot pääsevät valtaan ja tukahuttavat sanan, ja se jää hedelmättömäksi.</span> <span class="verse"><a name="20">20</a>Ja mitkä hyvään maahan kylvettiin, ovat ne, jotka kuulevat sanan ja ottavat sen vastaan ja kantavat hedelmän, mikä kolmikymmen-, mikä kuusikymmen-, mikä satakertaisen."</span> <span class="verse"><a name="21">21</a>Ja hän sanoi heille: "Eihän lamppua oteta esiin, pantavaksi vakan alle tai vuoteen alle? Eiköhän lampunjalkaan pantavaksi?</span> <span class="verse"><a name="22">22</a>Sillä ei mikään ole salattuna muuta varten, kuin että se tulisi ilmi, eikä kätkettynä muuta varten, kuin tullakseen julki.</span> <span class="verse"><a name="23">23</a>Jos jollakin on korvat kuulla, hän kuulkoon."</span> <span class="verse"><a name="24">24</a>Ja hän sanoi heille: "Ottakaa vaari siitä, mitä kuulette; millä mitalla te mittaatte, sillä teille mitataan, vieläpä teille lisätäänkin.</span> <span class="verse"><a name="25">25</a>Sillä sille jolla on, sille annetaan; mutta siltä, jolla ei ole, otetaan pois sekin, mikä hänellä on."</span> <span class="verse"><a name="26">26</a>Ja hän sanoi: "Niin on Jumalan valtakunta, kuin jos mies kylvää siemenen maahan;</span> <span class="verse"><a name="27">27</a>ja hän nukkuu, ja hän nousee, öin ja päivin; ja siemen orastaa ja kasvaa, hän ei itse tiedä, miten.</span> <span class="verse"><a name="28">28</a>Sillä itsestään maa tuottaa viljan: ensin korren, sitten tähkän, sitten täyden jyvän tähkään.</span> <span class="verse"><a name="29">29</a>Mutta kun hedelmä on kypsynyt, lähettää hän kohta sinne sirpin, sillä elonaika on käsissä."</span> <span class="verse"><a name="30">30</a>Ja hän sanoi: "Mihin vertaamme Jumalan valtakunnan, eli mitä vertausta siitä käytämme?</span> <span class="verse"><a name="31">31</a>Se on niinkuin sinapinsiemen, joka, kun se kylvetään maahan, on pienin kaikista siemenistä maan päällä;</span> <span class="verse"><a name="32">32</a>mutta kun se on kylvetty, niin se nousee ja tulee suurimmaksi kaikista vihanneskasveista ja tekee suuria oksia, niin että taivaan linnut voivat tehdä pesänsä sen varjoon."</span> <span class="verse"><a name="33">33</a>Monilla tämänkaltaisilla vertauksilla hän puhui heille sanaa, sen mukaan kuin he kykenivät kuulemaan;</span> <span class="verse"><a name="34">34</a>ja ilman vertausta hän ei puhunut heille. Mutta opetuslapsillensa hän selitti kaikki, kun he olivat yksikseen.</span> <span class="verse"><a name="35">35</a>Ja sinä päivänä hän illan tultua sanoi heille: "Lähtekäämme yli toiselle rannalle".</span> <span class="verse"><a name="36">36</a>Niin he laskivat kansan luotaan ja ottivat hänet mukaansa, niinkuin hän venheessä oli; ja muitakin venheitä oli hänen seurassaan.</span> <span class="verse"><a name="37">37</a>Ja nousi kova myrskytuuli, ja aallot syöksyivät venheeseen, niin että venhe jo täyttyi.</span> <span class="verse"><a name="38">38</a>Ja itse hän oli peräkeulassa ja nukkui nojaten päänaluseen. Ja he herättivät hänet ja sanoivat hänelle: "Opettaja, etkö välitä siitä, että me hukumme?"</span> <span class="verse"><a name="39">39</a>Ja herättyään hän nuhteli tuulta ja sanoi järvelle: "Vaikene, ole hiljaa". Niin tuuli asettui, ja tuli aivan tyven.</span> <span class="verse"><a name="40">40</a>Ja hän sanoi heille: "Miksi olette niin pelkureita? Kuinka teillä ei ole uskoa?"</span> <span class="verse"><a name="41">41</a>Ja suuri pelko valtasi heidät, ja he sanoivat toisillensa: "Kuka onkaan tämä, kun sekä tuuli että meri häntä tottelevat?"</span> </p></div</div></div></body></html>