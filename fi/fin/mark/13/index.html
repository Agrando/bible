<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 13</strong></div><p><span class="verse"><a name="1">1</a>Ja kun hän meni ulos pyhäköstä, sanoi eräs hänen opetuslapsistaan hänelle: "Opettaja, katso, millaiset kivet ja millaiset rakennukset!"</span> <span class="verse"><a name="2">2</a>Jeesus vastasi hänelle: "Sinä näet nämä suuret rakennukset. Niistä ei ole jäävä kiveä kiven päälle maahan jaottamatta."</span> <span class="verse"><a name="3">3</a>Ja kun hän istui Öljymäellä, vastapäätä pyhäkköä, kysyivät Pietari ja Jaakob ja Johannes ja Andreas häneltä eriksensä:</span> <span class="verse"><a name="4">4</a>"Sano meille: milloin tämä tapahtuu, ja mikä on merkki siitä, että kaikki tämä alkaa lopullisesti toteutua?"</span> <span class="verse"><a name="5">5</a>Niin Jeesus rupesi puhumaan heille: "Katsokaa, ettei kukaan teitä eksytä.</span> <span class="verse"><a name="6">6</a>Monta tulee minun nimessäni sanoen: 'Minä se olen', ja he eksyttävät monta.</span> <span class="verse"><a name="7">7</a>Ja kun te kuulette sotien melskettä ja sanomia sodista, älkää peljästykö. Näin täytyy tapahtua, mutta se ei ole vielä loppu.</span> <span class="verse"><a name="8">8</a>Sillä kansa nousee kansaa vastaan ja valtakunta valtakuntaa vastaan, tulee maanjäristyksiä monin paikoin, tulee nälänhätää. Tämä on synnytystuskien alkua.</span> <span class="verse"><a name="9">9</a>Mutta pitäkää te vaari itsestänne. Teidät vedetään oikeuksiin, ja teitä piestään synagoogissa, ja teidät asetetaan maaherrain ja kuningasten eteen, minun tähteni, todistukseksi heille.</span> <span class="verse"><a name="10">10</a>Ja sitä ennen pitää evankeliumi saarnattaman kaikille kansoille.</span> <span class="verse"><a name="11">11</a>Ja kun he vievät teitä ja vetävät oikeuteen, älkää edeltäpäin huolehtiko siitä, mitä puhuisitte; vaan mitä teille sillä hetkellä annetaan, se puhukaa. Sillä ette te ole puhumassa, vaan Pyhä Henki.</span> <span class="verse"><a name="12">12</a>Ja veli antaa veljensä kuolemaan ja isä lapsensa, ja lapset nousevat vanhempiansa vastaan ja tappavat heidät.</span> <span class="verse"><a name="13">13</a>Ja te joudutte kaikkien vihattaviksi minun nimeni tähden; mutta joka vahvana pysyy loppuun asti, se pelastuu.</span> <span class="verse"><a name="14">14</a>Mutta kun näette hävityksen kauhistuksen seisovan siinä, missä ei tulisi - joka tämän lukee, se tarkatkoon - silloin ne, jotka Juudeassa ovat, paetkoot vuorille;</span> <span class="verse"><a name="15">15</a>joka on katolla, älköön astuko alas älköönkä menkö sisään noutamaan mitään huoneestansa;</span> <span class="verse"><a name="16">16</a>ja joka on mennyt pellolle, älköön palatko takaisin noutamaan vaippaansa.</span> <span class="verse"><a name="17">17</a>Voi raskaita ja imettäväisiä niinä päivinä!</span> <span class="verse"><a name="18">18</a>Mutta rukoilkaa, ettei se tapahtuisi talvella.</span> <span class="verse"><a name="19">19</a>Sillä niinä päivinä on oleva ahdistus, jonka kaltaista ei ole ollut hamasta luomakunnan alusta, jonka Jumala on luonut, tähän asti, eikä milloinkaan tule.</span> <span class="verse"><a name="20">20</a>Ja ellei Herra lyhentäisi niitä päiviä, ei mikään liha pelastuisi; mutta valittujen tähden, jotka hän on valinnut, hän on lyhentänyt ne päivät.</span> <span class="verse"><a name="21">21</a>Ja jos silloin joku sanoo teille: 'Katso, täällä on Kristus', tai: 'Katso, tuolla', niin älkää uskoko.</span> <span class="verse"><a name="22">22</a>Sillä vääriä kristuksia ja vääriä profeettoja nousee, ja he tekevät tunnustekoja ja ihmeitä, eksyttääkseen, jos mahdollista, valitut.</span> <span class="verse"><a name="23">23</a>Mutta olkaa te varuillanne. Minä olen edeltä sanonut teille kaikki.</span> <span class="verse"><a name="24">24</a>Mutta niinä päivinä, sen ahdistuksen jälkeen, aurinko pimenee, eikä kuu anna valoansa,</span> <span class="verse"><a name="25">25</a>ja tähdet putoilevat taivaalta, ja voimat, jotka taivaissa ovat, järkkyvät.</span> <span class="verse"><a name="26">26</a>Ja silloin he näkevät Ihmisen Pojan tulevan pilvissä suurella voimalla ja kirkkaudella.</span> <span class="verse"><a name="27">27</a>Ja silloin hän lähettää enkelinsä ja kokoaa valittunsa neljältä ilmalta, maan äärestä hamaan taivaan ääreen.</span> <span class="verse"><a name="28">28</a>Mutta oppikaa viikunapuusta vertaus: Kun sen oksa jo on tuore ja lehdet puhkeavat, niin te tiedätte, että kesä on lähellä.</span> <span class="verse"><a name="29">29</a>Samoin te myös, kun näette tämän tapahtuvan, tietäkää, että se on lähellä, oven edessä.</span> <span class="verse"><a name="30">30</a>Totisesti minä sanon teille: tämä sukupolvi ei katoa, ennenkuin nämä kaikki tapahtuvat.</span> <span class="verse"><a name="31">31</a>Taivas ja maa katoavat, mutta minun sanani eivät katoa.</span> <span class="verse"><a name="32">32</a>Mutta siitä päivästä tai hetkestä ei tiedä kukaan, eivät enkelit taivaassa, eikä myöskään Poika, vaan ainoastaan Isä.</span> <span class="verse"><a name="33">33</a>Olkaa varuillanne, valvokaa ja rukoilkaa, sillä ette tiedä, milloin se aika tulee.</span> <span class="verse"><a name="34">34</a>On niinkuin muille maille matkustaneen miehen: kun hän jätti talonsa ja antoi palvelijoilleen vallan, kullekin oman tehtävänsä, käski hän myös ovenvartijan valvoa.</span> <span class="verse"><a name="35">35</a>Valvokaa siis, sillä ette tiedä, milloin talon herra tulee, iltamyöhälläkö vai yösydännä vai kukonlaulun aikaan vai varhain aamulla,</span> <span class="verse"><a name="36">36</a>ettei hän, äkkiarvaamatta tullessaan, tapaisi teitä nukkumasta.</span> <span class="verse"><a name="37">37</a>Mutta minkä minä teille sanon, sen minä sanon kaikille: valvokaa."</span> </p></div</div></div></body></html>