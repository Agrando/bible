<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mark">Mark</a> &gt <strong>Chapter 3</strong></div><p><span class="verse"><a name="1">1</a>Ja hän meni taas synagoogaan, ja siellä oli mies, jonka käsi oli kuivettunut.</span> <span class="verse"><a name="2">2</a>Ja voidakseen nostaa syytteen häntä vastaan he pitivät häntä silmällä, parantaisiko hän miehen sapattina.</span> <span class="verse"><a name="3">3</a>Niin hän sanoi miehelle, jonka käsi oli kuivettunut: "Nouse ja astu esille".</span> <span class="verse"><a name="4">4</a>Ja hän sanoi heille: "Kumpiko on luvallista sapattina: hyvääkö tehdä vai pahaa, pelastaako henki vai tappaa se?" Mutta he olivat vaiti.</span> <span class="verse"><a name="5">5</a>Silloin hän katsahtaen ympärilleen loi vihassa silmänsä heihin, murheellisena heidän sydämensä paatumuksesta, ja sanoi sille miehelle: "Ojenna kätesi". Ja hän ojensi, ja hänen kätensä tuli jälleen terveeksi.</span> <span class="verse"><a name="6">6</a>Ja fariseukset lähtivät ulos ja pitivät kohta herodilaisten kanssa neuvoa häntä vastaan, surmataksensa hänet.</span> <span class="verse"><a name="7">7</a>Mutta Jeesus vetäytyi opetuslapsineen järven rannalle, ja häntä seurasi suuri joukko kansaa Galileasta. Ja Juudeasta</span> <span class="verse"><a name="8">8</a>ja Jerusalemista ja Idumeasta ja Jordanin tuolta puolen ja Tyyron ja Siidonin ympäristöltä tuli paljon kansaa hänen tykönsä, kun he kuulivat, kuinka suuria tekoja hän teki.</span> <span class="verse"><a name="9">9</a>Ja hän sanoi opetuslapsillensa, että hänelle oli pidettävä venhe varalla väentungoksen tähden, etteivät he ahdistaisi häntä;</span> <span class="verse"><a name="10">10</a>sillä hän paransi monta, jonka tähden kaikki, joilla oli vaivoja, tunkeutuivat hänen päälleen koskettaaksensa häntä.</span> <span class="verse"><a name="11">11</a>Ja kun saastaiset henget näkivät hänet, lankesivat he maahan hänen eteensä ja huusivat sanoen: "Sinä olet Jumalan Poika".</span> <span class="verse"><a name="12">12</a>Ja hän varoitti ankarasti heitä saattamasta häntä julki.</span> <span class="verse"><a name="13">13</a>Ja hän nousi vuorelle ja kutsui tykönsä ne, jotka hän itse tahtoi, ja he menivät hänen tykönsä.</span> <span class="verse"><a name="14">14</a>Niin hän asetti kaksitoista olemaan kanssansa ja lähettääksensä heidät saarnaamaan,</span> <span class="verse"><a name="15">15</a>ja heillä oli oleva valta ajaa ulos riivaajia.</span> <span class="verse"><a name="16">16</a>Ja nämä kaksitoista hän asetti: Pietarin - tämän nimen hän antoi Simonille -</span> <span class="verse"><a name="17">17</a>ja Jaakobin, Sebedeuksen pojan, ja Johanneksen, Jaakobin veljen, joille hän antoi nimen Boanerges, se on: ukkosenjylinän pojat,</span> <span class="verse"><a name="18">18</a>ja Andreaan ja Filippuksen ja Bartolomeuksen ja Matteuksen ja Tuomaan ja Jaakobin, Alfeuksen pojan, ja Taddeuksen ja Simon Kananeuksen</span> <span class="verse"><a name="19">19</a>ja Juudas Iskariotin, saman, joka hänet kavalsi.</span> <span class="verse"><a name="20">20</a>Ja hän tuli kotiin. Ja taas kokoontui kansaa, niin etteivät he päässeet syömäänkään.</span> <span class="verse"><a name="21">21</a>Kun hänen omaisensa sen kuulivat, menivät he ottamaan häntä huostaansa; sillä he sanoivat: "Hän on poissa suunniltaan".</span> <span class="verse"><a name="22">22</a>Ja kirjanoppineet, jotka olivat tulleet Jerusalemista, sanoivat: "Hänessä on Beelsebul", ja: "Riivaajien päämiehen voimalla hän ajaa ulos riivaajia".</span> <span class="verse"><a name="23">23</a>Niin hän kutsui heidät luoksensa ja sanoi heille vertauksilla: "Kuinka saatana voi ajaa ulos saatanan?</span> <span class="verse"><a name="24">24</a>Ja jos jokin valtakunta riitautuu itsensä kanssa, ei se valtakunta voi pysyä pystyssä.</span> <span class="verse"><a name="25">25</a>Ja jos jokin talo riitautuu itsensä kanssa, ei se talo voi pysyä pystyssä.</span> <span class="verse"><a name="26">26</a>Ja jos saatana nousee itseänsä vastaan ja riitautuu itsensä kanssa, ei hän voi pysyä, vaan hänen loppunsa on tullut.</span> <span class="verse"><a name="27">27</a>Eihän kukaan voi tunkeutua väkevän taloon ja ryöstää hänen tavaraansa, ellei hän ensin sido sitä väkevää; vasta sitten hän ryöstää tyhjäksi hänen talonsa.</span> <span class="verse"><a name="28">28</a>Totisesti minä sanon teille: kaikki synnit annetaan ihmisten lapsille anteeksi, pilkkaamisetkin, kuinka paljon pilkannevatkin;</span> <span class="verse"><a name="29">29</a>mutta joka pilkkaa Pyhää Henkeä, se ei saa ikinä anteeksi, vaan on vikapää iankaikkiseen syntiin."</span> <span class="verse"><a name="30">30</a>Sillä he sanoivat: "Hänessä on saastainen henki".</span> <span class="verse"><a name="31">31</a>Ja hänen äitinsä ja veljensä tulivat, seisahtuivat ulkopuolelle ja lähettivät hänen luoksensa kutsumaan häntä.</span> <span class="verse"><a name="32">32</a>Ja kansanjoukko istui hänen ympärillään, ja he sanoivat hänelle: "Katso, sinun äitisi ja veljesi tuolla ulkona kysyvät sinua".</span> <span class="verse"><a name="33">33</a>Hän vastasi heille ja sanoi: "Kuka on minun äitini, ja ketkä ovat minun veljeni?"</span> <span class="verse"><a name="34">34</a>Ja katsellen ympärilleen niihin, jotka istuivat hänen ympärillään, hän sanoi: "Katso, minun äitini ja veljeni!</span> <span class="verse"><a name="35">35</a>Sillä joka tekee Jumalan tahdon, se on minun veljeni ja sisareni ja äitini."</span> </p></div</div></div></body></html>