<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/song/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/song">Song of Solomon</a> &gt <strong>Chapter 5</strong></div><p><span class="verse"><a name="1">1</a>"Minä tulen yrttitarhaani, siskoni, morsiameni; minä poimin mirhani  ja balsamini, minä syön mesileipäni ja hunajani, juon viinini ja  maitoni." Syökää, ystävät, juokaa ja juopukaa rakkaudesta.</span> <span class="verse"><a name="2">2</a>Minä nukuin, mutta minun sydämeni valvoi. Kuule, rakkaani kolkuttaa:  "Avaa minulle, siskoseni, armaani, kyyhkyseni, puhtoiseni. Sillä pääni  on kastetta täynnä, kiharani yön pisaroita."</span> <span class="verse"><a name="3">3</a>"Olen ihokkaani riisunut; pukisinko sen päälleni enää? Olen jalkani  pessyt; tahraisinko ne taas?"</span> <span class="verse"><a name="4">4</a>Rakkaani pisti kätensä ovenreiästä sisään. Silloin minun sydämeni  liikkui häntä kohden;</span> <span class="verse"><a name="5">5</a>minä nousin avaamaan rakkaalleni, ja minun käteni tiukkuivat mirhaa,  sormeni sulaa mirhaa salvan kädensijoihin.</span> <span class="verse"><a name="6">6</a>Minä avasin rakkaalleni, mutta rakkaani oli kadonnut, mennyt  menojaan. Hänen puhuessaan oli sieluni vallannut hämmennys. Minä etsin  häntä, mutta en häntä löytänyt; minä huusin häntä, mutta ei hän minulle  vastannut.</span> <span class="verse"><a name="7">7</a>Kohtasivat minut vartijat, jotka kaupunkia kiertävät, he löivät minua  ja haavoittivat minut; päällysharson riistivät yltäni muurien vartijat.</span> <span class="verse"><a name="8">8</a>"Minä vannotan teitä, te Jerusalemin tyttäret: jos löydätte rakkaani,  mitä hänelle sanotte? Sanokaa, että minä olen rakkaudesta sairas."</span> <span class="verse"><a name="9">9</a>"Mitä on sinun rakkaasi muita parempi, sinä naisista kaunein?  Mitä  on sinun rakkaasi muita parempi, ettäs meitä näin vannotat?"</span> <span class="verse"><a name="10">10</a>"Minun rakkaani on valkoinen ja punainen, kymmentä tuhatta jalompi.</span> <span class="verse"><a name="11">11</a>Hänen päänsä on kultaa, puhtainta kultaa, hänen kiharansa kuin  palmunlehvät, mustat kuin kaarne.</span> <span class="verse"><a name="12">12</a>Hänen silmänsä ovat kuin kyyhkyset vesipurojen partaalla, jotka ovat  maidossa kylpeneet ja istuvat runsauden ääressä.</span> <span class="verse"><a name="13">13</a>Hänen poskensa ovat kuin balsamilava, kuin höystesäiliöt; hänen  huulensa ovat liljat, ne tiukkuvat sulaa mirhaa.</span> <span class="verse"><a name="14">14</a>Hänen käsivartensa ovat kultatangot, krysoliittejä täynnä.  Hänen  lantionsa on norsunluinen taideteos, safiireilla peitetty.</span> <span class="verse"><a name="15">15</a>Hänen jalkansa ovat marmoripatsaat aitokultaisten jalustain nojassa.  Hän on näöltänsä kuin Libanon, uhkea kuin setripuut.</span> <span class="verse"><a name="16">16</a>Hänen suunsa on sula makeus, hän on pelkkää suloisuutta.  Sellainen  on minun rakkaani, sellainen on ystäväni, te Jerusalemin tyttäret."</span> </p></div</div></div></body></html>