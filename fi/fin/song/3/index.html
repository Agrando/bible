<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>Yöllä minä vuoteellani etsin häntä, jota minun sieluni rakastaa, minä  etsin, mutta en löytänyt häntä.</span> <span class="verse"><a name="2">2</a>"Minä nousen ja kiertelen kaupunkia, katuja ja toreja, etsin häntä,  jota minun sieluni rakastaa." Minä etsin, mutta en löytänyt häntä.</span> <span class="verse"><a name="3">3</a>Kohtasivat minut vartijat, jotka kaupunkia kiertävät. "Oletteko  nähneet häntä, jota minun sieluni rakastaa?"</span> <span class="verse"><a name="4">4</a>Tuskin olin kulkenut heidän ohitsensa, kun löysin hänet, jota minun  sieluni rakastaa; minä tartuin häneen enkä hellittänyt hänestä,  ennenkuin olin saattanut hänet äitini taloon, kantajani kammioon.</span> <span class="verse"><a name="5">5</a>Minä vannotan teitä, te Jerusalemin tyttäret, gasellien tai kedon  peurojen kautta: älkää herätelkö, älkää häiritkö rakkautta, ennenkuin se  itse haluaa.</span> <span class="verse"><a name="6">6</a>Mikä tuolla tulee erämaasta kuin savupatsaat, tuoksuten mirhalta ja  suitsukkeelta, kaikkinaisilta kauppiaan hajujauheilta?</span> <span class="verse"><a name="7">7</a>Katso, siinä on Salomon kantotuoli ja sen ympärillä kuusikymmentä  urhoa, Israelin urhoja,</span> <span class="verse"><a name="8">8</a>kaikki miekkamiehiä, sotaan harjoitettuja; jokaisella on miekka  kupeellansa öitten kauhuja vastaan.</span> <span class="verse"><a name="9">9</a>Kuningas Salomo teetti itsellensä kantotuolin Libanonin puista.</span> <span class="verse"><a name="10">10</a>Sen patsaat hän teetti hopeasta, sen selustan kullasta, sen istuimen  purppurasta; sisältä sen koristeli Jerusalemin tyttärien rakkaus.</span> <span class="verse"><a name="11">11</a>Tulkaa ulos, Siionin tyttäret, ja katsokaa kuningas Salomoa,  katsokaa kruunua, jolla hänen äitinsä hänet kruunasi hänen  hääpäivänänsä, hänen sydämensä ilonpäivänä.</span> </p></div</div></div></body></html>