<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>"Katso, kaunis sinä olet, armaani; katso, kaunis sinä olet.  Kyyhkyläiset ovat sinun silmäsi huntusi takana; sinun hiuksesi ovat kuin  vuohilauma, joka laskeutuu Gileadin vuorilta.</span> <span class="verse"><a name="2">2</a>Sinun hampaasi ovat kuin lauma kerittyjä lampaita, pesosta nousseita,  kaikilla kaksoiset, ei yhtäkään karitsatonta.</span> <span class="verse"><a name="3">3</a>Kuin punainen nauha ovat sinun huulesi, ja suusi on suloinen; kuin  granaattiomena, kypsyyttään halkeileva, on sinun ohimosi huntusi takana.</span> <span class="verse"><a name="4">4</a>Sinun kaulasi on niinkuin Daavidin torni, linnaksi rakennettu; tuhat  kilpeä riippuu siinä, urhojen varustuksia kaikkia.</span> <span class="verse"><a name="5">5</a>Sinun rintasi ovat kuin kaksi nuorta peuraa, kuin gasellin kaksoiset,  jotka käyvät laitumella liljain keskellä.</span> <span class="verse"><a name="6">6</a>Siksi kunnes päivä viilenee ja varjot pakenevat, minä käyn  mirhavuorelle ja suitsukekukkulalle.</span> <span class="verse"><a name="7">7</a>Kaikin olet kaunis, armaani, ei ole sinussa ainoatakaan virheä."</span> <span class="verse"><a name="8">8</a>"Tule kanssani Libanonilta, sinä morsiameni, tule kanssani  Libanonilta. Lähde pois Amanan huipulta, Senirin ja Hermonin huipuilta,  leijonain leposijoilta ja pantterien vuorilta."</span> <span class="verse"><a name="9">9</a>"Olet lumonnut minut, siskoni, morsiameni, lumonnut minut yhdellä  ainoalla silmäykselläsi, yhdellä ainoalla kaulakoristeesi käädyllä.</span> <span class="verse"><a name="10">10</a>Kuinka ihana onkaan sinun rakkautesi, siskoni, morsiameni!  Kuinka  paljon suloisempi viiniä on sinun rakkautesi, suloisempi kaikkia  balsameja sinun voiteittesi tuoksu!</span> <span class="verse"><a name="11">11</a>Sinun huulesi tiukkuvat hunajaa, morsiameni; mesi ja maito on sinun  kielesi alla, ja sinun vaatteittesi tuoksu on kuin Libanonin tuoksu."</span> <span class="verse"><a name="12">12</a>"Suljettu yrttitarha on siskoni, morsiameni, suljettu kaivo, lukittu  lähde.</span> <span class="verse"><a name="13">13</a>Sinä versot kuin paratiisi, jossa on granaattiomenia ynnä kalliita  hedelmiä, koofer-kukkia ja narduksia,</span> <span class="verse"><a name="14">14</a>nardusta ja sahramia, kalmoruokoa ja kanelia ynnä kaikkinaisia  suitsukepuita, mirhaa ja aloeta ynnä kaikkinaisia parhaita  balsamikasveja.</span> <span class="verse"><a name="15">15</a>Sinä olet yrttitarhojen lähde, elävien vetten kaivo, Libanonilta  virtaavaisten."</span> <span class="verse"><a name="16">16</a>"Heräjä, pohjatuuli, tule, etelätuuli; puhalla yrttitarhaani, että  sen balsamituoksut tulvahtaisivat. Tulkoon puutarhaansa rakkaani ja  syököön sen kalliita hedelmiä."</span> </p></div</div></div></body></html>