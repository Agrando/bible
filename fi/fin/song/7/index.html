<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>"Palaja, palaja, suulemitar! Palaja, palaja, ihaillaksemme sinua!"  "Mitä ihailette suulemittaressa, katselette hänen asekarkelossaan?"  (7:1)(7:2) "Kuinka kauniisti astelet kengissäsi, sinä ruhtinaan tytär! Sinun  lanteesi kaartuvat kuin kaulakorut, taiturin kätten tekemät.</span> <span class="verse"><a name="2">2</a>(7:3) Sinun povesi on ympyriäinen malja, josta sekoviini älköön puuttuko;  sinun uumasi on nisukeko, liljojen ympäröimä.</span> <span class="verse"><a name="3">3</a>Sinun rintasi ovat kuin kaksi nuorta peuraa, kuin gasellin kaksoiset.</span> <span class="verse"><a name="4">4</a>Sinun kaulasi on kuin norsunluinen torni. Sinun silmäsi kuin Hesbonin  lammikot Bat-Rabbimin portin luona; sinun nenäsi on kuin Libanonin  torni, joka katsoo Damaskoon päin.</span> <span class="verse"><a name="5">5</a>Sinun pääsi kohoaa kuin Karmel, sinun pääsi palmikot ovat kuin  purppura; niihin pauloihin on kuningas kiedottu."</span> <span class="verse"><a name="6">6</a>"Kuinka kaunis olet, kuinka suloinen, sinä rakkaus, riemuinesi!  -</span> <span class="verse"><a name="7">7</a>Sinun vartesi on kuin palmupuu, ja sinun rintasi niinkuin rypäleet.</span> <span class="verse"><a name="8">8</a>Minä ajattelin: nousen palmupuuhun, tartun sen oksiin; olkoot silloin  rintasi niinkuin viinirypäleet ja henkesi tuoksu kuin omenain tuoksu.</span> <span class="verse"><a name="9">9</a>Ja olkoon suusi kuin jalo viini." "Viini, joka helposti valahtaa  rakkaaseeni ja kostuttaa nukkuvien huulet!</span> <span class="verse"><a name="10">10</a>Minä olen rakkaani oma, ja minuun on hänen halunsa."</span> <span class="verse"><a name="11">11</a>"Tule, rakkaani, lähtekäämme maalle, kyliin yöpykäämme.</span> <span class="verse"><a name="12">12</a>Käykäämme varhain viinitarhoihin katsomaan, joko viiniköynnös versoo  ja ummut aukeavat, joko kukkivat granaattipuut. Siellä annan sinulle  rakkauteni.</span> <span class="verse"><a name="13">13</a>(/:14) Lemmenmarjat tuoksuavat, ja oviemme edessä kasvavat kaikkinaiset  kalliit hedelmät, uudet ja vanhat: sinulle, rakkaani, olen ne  säästänyt."</span> </p></div</div></div></body></html>