<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 8</strong></div><p><span class="verse"><a name="1">1</a>Sitten tuli tämä Herran Sebaotin sana:</span> <span class="verse"><a name="2">2</a>"Näin sanoo Herra Sebaot: Minä kiivailen Siionin puolesta suurella  kiivaudella, suurella vihalla minä sen puolesta kiivailen.</span> <span class="verse"><a name="3">3</a>Näin sanoo Herra: Minä käännyn jälleen Siionin puoleen ja tulen  asumaan Jerusalemin keskelle, ja Jerusalemia kutsutaan Uskolliseksi  Kaupungiksi ja Herran Sebaotin vuorta Pyhäksi Vuoreksi.</span> <span class="verse"><a name="4">4</a>Näin sanoo Herra Sebaot: Vielä on Jerusalemin toreilla istuva  vanhuksia ja vanhoja vaimoja, sauvansa kädessään kullakin päivien  paljouden vuoksi.</span> <span class="verse"><a name="5">5</a>Ja kaupungin torit tulevat olemaan täynnä poikasia ja tyttösiä, jotka  leikkivät sen toreilla.</span> <span class="verse"><a name="6">6</a>Näin sanoo Herra Sebaot: Jos tämä onkin ihmeellistä tämän kansan  jäännöksen silmissä niinä päivinä, pitäisikö sen olla ihmeellistä myös  minun silmissäni, sanoo Herra Sebaot?</span> <span class="verse"><a name="7">7</a>Näin sanoo Herra Sebaot: Katso, minä olen vapauttava kansani auringon  nousun maasta ja laskun maasta.</span> <span class="verse"><a name="8">8</a>Ja minä tuon heidät asumaan Jerusalemin keskelle. Ja he ovat minun  kansani, ja minä olen heidän Jumalansa, uskollinen ja vanhurskas.</span> <span class="verse"><a name="9">9</a>Näin sanoo Herra Sebaot: Olkoot lujat teidän kätenne, teidän, jotka  tähän aikaan olette kuulleet nämä sanat profeettain suusta, sinä  päivänä, jona laskettiin Herran Sebaotin huoneen, rakennettavan  temppelin, perustus.</span> <span class="verse"><a name="10">10</a>Sillä ennen sitä aikaa ei saatu palkkaa ihmisen työstä, ei palkkaa  juhdan työstä, eikä ollut menijällä, ei tulijalla rauhaa ahdistajalta,  ja minä laskin irti kaikki ihmiset, toisen toisensa kimppuun.</span> <span class="verse"><a name="11">11</a>Mutta nyt minä en ole tämän kansan jäännökselle samanlainen, kuin  olin entisinä päivinä, sanoo Herra Sebaot.</span> <span class="verse"><a name="12">12</a>Sillä rauhan kylvö kylvetään, viiniköynnös antaa hedelmänsä, maa  antaa satonsa, taivas antaa kasteensa, ja tämän kansan jäännökselle minä  annan perintöosaksi kaiken tämän.</span> <span class="verse"><a name="13">13</a>Ja niinkuin te olette olleet kirouksena pakanakansain seassa, te  Juudan heimo ja Israelin heimo, niin te, kun minä teidät vapahdan,  tulette olemaan siunauksena. Älkää peljätkö, olkoot teidän kätenne  lujat.</span> <span class="verse"><a name="14">14</a>Sillä näin sanoo Herra Sebaot: Niinkuin minulla oli mielessä tehdä  teille pahaa, kun teidän isänne vihoittivat minut, sanoo Herra Sebaot,  enkä minä sitä katunut,</span> <span class="verse"><a name="15">15</a>niin on taas tähän aikaan minulla mielessä tehdä hyvää Jerusalemille  ja Juudan heimolle. Älkää peljätkö.</span> <span class="verse"><a name="16">16</a>Näitä te tehkää: Puhukaa totta toinen toisellenne. Tuomitkaa  porteissanne oikein, tuomitkaa rauhan tuomio.</span> <span class="verse"><a name="17">17</a>Älkää hautoko mielessänne pahaa toinen toisellenne, älkääkä  rakastako väärää valaa. Sillä kaikkia näitä minä vihaan, sanoo Herra."</span> <span class="verse"><a name="18">18</a>Ja minulle tuli tämä Herran Sebaotin sana:</span> <span class="verse"><a name="19">19</a>"Näin sanoo Herra Sebaot: Neljännen kuun paasto ja viidennen paasto  ja seitsemännen paasto ja kymmenennen paasto on oleva Juudan heimolle  ilo ja riemu ja mieluinen juhla. Mutta rakastakaa totuutta ja rauhaa.</span> <span class="verse"><a name="20">20</a>Näin sanoo Herra Sebaot: Vielä tulee kansoja, monien kaupunkien  asukkaita,</span> <span class="verse"><a name="21">21</a>ja toisen asukkaat menevät toiseen ja sanovat: 'Lähtekäämme,  käykäämme etsimään Herran mielisuosiota, etsimään Herraa Sebaotia'. -  'Minäkin lähden.'</span> <span class="verse"><a name="22">22</a>Ja monet kansat, väkevät pakanakansat, tulevat Jerusalemiin etsimään  Herraa Sebaotia, etsimään Herran mielisuosiota.</span> <span class="verse"><a name="23">23</a>Näin sanoo Herra Sebaot: Niinä päivinä tarttuu kymmenen miestä  kaikista pakanakansain kielistä, tarttuu Juudan miestä liepeeseen  sanoen: 'Me tahdomme käydä teidän kanssanne, sillä me olemme kuulleet,  että Jumala on teidän kanssanne'."</span> </p></div</div></div></body></html>