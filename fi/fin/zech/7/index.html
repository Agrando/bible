<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 7</strong></div><p><span class="verse"><a name="1">1</a>Kuningas Daarejaveksen neljäntenä vuotena tuli Herran sana  Sakarjalle, neljäntenä päivänä yhdeksännessä kuussa, kislev-kuussa.</span> <span class="verse"><a name="2">2</a>Beetel oli lähettänyt Sareserin ja Regem-Melekin miehinensä etsimään  Herran mielisuosiota</span> <span class="verse"><a name="3">3</a>ja kysymään Herran Sebaotin temppelin papeilta ynnä profeetoilta  näin: "Onko minun viidennessä kuussa itkettävä ja noudatettava  pidättyväisyyttä, niin kuin minä olen tehnyt jo kuinka monina vuosina?"</span> <span class="verse"><a name="4">4</a>Niin minulle tuli tämä Herran Sebaotin sana:</span> <span class="verse"><a name="5">5</a>"Sano kaikelle maan kansalle ja papeille näin: Kun te olette  paastonneet ja valittaneet viidennessä ja seitsemännessä kuussa, ja jo  seitsemänäkymmenenä vuotena, niin minulleko te olette paastonne  paastonneet?</span> <span class="verse"><a name="6">6</a>Ja kun olette syöneet ja juoneet, niin ettekö te ole itsellenne  syöneet ja juoneet?</span> <span class="verse"><a name="7">7</a>Eikö niin: pitäkää ne sanat, jotka Herra on julistanut entisten  profeettain kautta, kun Jerusalem vielä oli asuttuna ja levossa,  ympärillään alaisensa kaupungit, ja Etelämaa ja Alankomaa olivat  asutut?"</span> <span class="verse"><a name="8">8</a>Ja Sakarjalle tuli tämä Herran sana:</span> <span class="verse"><a name="9">9</a>"Näin sanoo Herra Sebaot: Tuomitkaa oikea tuomio, tehkää laupeus ja  olkaa armahtavaiset kukin veljellenne,</span> <span class="verse"><a name="10">10</a>leskeä, orpoa, muukalaista ja kurjaa älkää sortako, älkääkä miettikö  mielessänne pahaa, kukin veljeänsä vastaan.</span> <span class="verse"><a name="11">11</a>Mutta he eivät tahtoneet ottaa vaaria, vaan käänsivät uppiniskaisina  selkänsä ja kovettivat korvansa, etteivät kuulisi.</span> <span class="verse"><a name="12">12</a>Ja he tekivät sydämensä kovaksi kuin timantti, etteivät kuulisi  lakia eikä niitä sanoja, mitkä Herra Sebaot on lähettänyt Henkensä  voimalla entisten profeettain kautta; ja niin on Herralta Sebaotilta  tullut suuri vihastus.</span> <span class="verse"><a name="13">13</a>Samoin kuin hän huusi, mutta he eivät kuulleet, samoin he huutavat,  mutta minä en kuule, sanoo Herra Sebaot.</span> <span class="verse"><a name="14">14</a>Ja minä myrskynä karkoitan heidät kaikkien pakanakansojen sekaan,  joita he eivät tunne, ja maa jää heidän jälkeensä autioksi menijöistä ja  tulijoista. Ihanan maan he tekevät autioksi."</span> </p></div</div></div></body></html>