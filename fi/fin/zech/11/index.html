<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 11</strong></div><p><span class="verse"><a name="1">1</a>Avaa ovesi, Libanon! Tuli on kuluttava sinun setrisi.</span> <span class="verse"><a name="2">2</a>Valittakoon kypressi, sillä setri on kaatunut, hävitetyt ovat nuo  mahtavat. Valittakaa, te Baasanin tammet, sillä sankka metsä on  sortunut.</span> <span class="verse"><a name="3">3</a>Kuule paimenten valitusta, kun on hävitetty nuo heidän mahtavansa.  Kuule nuorten leijonain ärjyntää, kun on hävitetty Jordanin  rantatiheikkö.</span> <span class="verse"><a name="4">4</a>Näin sanoi Herra, minun Jumalani:</span> <span class="verse"><a name="5">5</a>"Kaitse teuraslampaita, joita niiden ostajat teurastavat tuntematta  syynalaisuutta, ja joista niiden myyjät sanovat: 'Kiitetty olkoon Herra,  minä olen rikastunut', ja joita niiden paimenet eivät sääli.</span> <span class="verse"><a name="6">6</a>Sillä minä en enää sääli maan asukkaita, sanoo Herra. Katso, minä  annan ihmisten joutua toistensa käsiin ja kuninkaansa käsiin, ja he  hävittävät maan, enkä minä pelasta ketään heidän käsistänsä."</span> <span class="verse"><a name="7">7</a>Niin minä siis kaitsin teuraslampaita, lampaista kurjimpia.  Ja minä  otin itselleni kaksi sauvaa; minä nimitin toisen "Suloudeksi", toisen  minä nimitin "Yhteydeksi", ja niin minä kaitsin lampaita.</span> <span class="verse"><a name="8">8</a>Ja minä hävitin kolme paimenta yhtenä kuukautena, mutta minä kävin  kärsimättömäksi lampaille, ja hekin kyllästyivät minuun.</span> <span class="verse"><a name="9">9</a>Niin minä sanoin: "Minä en tahdo enää teitä kaita. Kuolkoon, joka  kuolee; hävitköön, joka häviää; ja jäljellejäävät syökööt kukin toisensa  lihaa."</span> <span class="verse"><a name="10">10</a>Ja minä otin sauvani Sulouden ja katkaisin sen purkaakseni liittoni,  jonka olin tehnyt kaikkien kansojen kanssa.</span> <span class="verse"><a name="11">11</a>Ja sinä päivänä se purkautui, ja niin lampaista kurjimmat, jotka  ottivat minusta vaarin, tulivat tietämään, että se oli Herran sana.</span> <span class="verse"><a name="12">12</a>Sitten minä sanoin heille: "Jos teille hyväksi näkyy, niin antakaa  minulle palkkani; jollei, niin olkaa antamatta". Niin he punnitsivat  minun palkakseni kolmekymmentä hopearahaa.</span> <span class="verse"><a name="13">13</a>Ja Herra sanoi minulle: "Viskaa se savenvalajalle, tuo kallis hinta,  jonka arvoiseksi he ovat minut arvioineet". Niin minä otin ne  kolmekymmentä hopearahaa ja viskasin ne Herran huoneeseen  savenvalajalle.</span> <span class="verse"><a name="14">14</a>Sitten minä katkaisin toisen sauvani, Yhteyden, purkaakseni  veljeyden Juudan ja Israelin väliltä.</span> <span class="verse"><a name="15">15</a>Sitten Herra sanoi minulle: "Ota vielä itsellesi hullun paimenen  kapineet.</span> <span class="verse"><a name="16">16</a>Sillä katso, minä olen herättävä maahan paimenen: hukkaantuneista  hän ei pidä huolta, hajaantunutta hän ei etsi, ruhjoutunutta hän ei  paranna, pystyssäpysyvää hän ei tue; mutta hän syö lihavien lihaa ja  halkaisee niiden sorkat.</span> <span class="verse"><a name="17">17</a>Voi hullua paimenta, joka lampaat hylkää! Käyköön miekka hänen  käsivarteensa ja oikeaan silmäänsä. Hänen käsivartensa kuivettukoon, ja  hänen oikea silmänsä soetkoon."</span> </p></div</div></div></body></html>