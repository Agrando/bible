<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 3</strong></div><p><span class="verse"><a name="1">1</a>Ja hän näytti minulle ylimmäisen papin Joosuan seisomassa Herran  enkelin edessä ja saatanan seisomassa hänen oikealla puolellaan, häntä  syyttämässä.</span> <span class="verse"><a name="2">2</a>Ja Herra sanoi saatanalle: "Herra nuhdelkoon sinua, saatana.  Nuhdelkoon sinua Herra, joka on valinnut Jerusalemin. Eikö tämä ole  kekäle, joka on tulesta temmattu?"</span> <span class="verse"><a name="3">3</a>Ja Joosua oli puettu saastaisiin vaatteisiin, ja hän seisoi enkelin  edessä.</span> <span class="verse"><a name="4">4</a>Niin tämä lausui ja sanoi näin niille, jotka seisoivat hänen  edessänsä: "Riisukaa pois saastaiset vaatteet hänen yltänsä". Ja hän  sanoi hänelle: "Katso, minä olen ottanut sinulta pois pahat tekosi, ja  minä puetan sinut juhlavaatteisiin".</span> <span class="verse"><a name="5">5</a>Minä sanoin: "Pantakoon puhdas käärelakki hänen päähänsä".  Niin he  panivat puhtaan käärelakin hänen päähänsä ja pukivat hänet vaatteisiin.  Ja Herran enkeli seisoi siinä.</span> <span class="verse"><a name="6">6</a>Ja Herran enkeli todisti Joosualle sanoen:</span> <span class="verse"><a name="7">7</a>"Näin sanoo Herra Sebaot: Jos sinä vaellat minun teilläni ja hoidat  minun säätämäni tehtävät, saat sinä myös tuomita minun huonettani ja  vartioida minun esikartanoitani, ja minä annan sinulle pääsyn näiden  joukkoon, jotka tässä seisovat.</span> <span class="verse"><a name="8">8</a>Kuule, Joosua, ylimmäinen pappi, sinä ja sinun ystäväsi, jotka  edessäsi istuvat. Sillä ennusmerkin miehiä he ovat; sillä katso, minä  annan tulla palvelijani, Vesan.</span> <span class="verse"><a name="9">9</a>Sillä katso: kivi, jonka minä olen asettanut Joosuan eteen - siihen  yhteen kiveen päin on seitsemän silmää! Katso, minä kaiverran  kaiverrukset siihen, sanoo Herra Sebaot, ja otan pois tämän maan pahat  teot yhtenä päivänä.</span> <span class="verse"><a name="10">10</a>Sinä päivänä te kutsutte, kukin ystävänsä, viinipuun ja viikunapuun  alle."</span> </p></div</div></div></body></html>