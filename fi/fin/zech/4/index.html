<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Ja Herran enkeli, joka puhutteli minua, palasi ja herätti minut,  niinkuin joku herätetään unestansa.</span> <span class="verse"><a name="2">2</a>Ja hän sanoi minulle: "Mitä sinä näet?" Minä vastasin: "Minä näen,  katso: lampunjalka, kokonansa kultaa, ja sen yläpuolella sen öljyastia,  ja lampunjalassa sen seitsemän lamppua, ja seitsemän öljyputkea  lamppuihin, jotka ovat siinä ylimpänä.</span> <span class="verse"><a name="3">3</a>Ja kaksi öljypuuta sen ääressä, toinen öljyastian oikealla, toinen  vasemmalla puolella."</span> <span class="verse"><a name="4">4</a>Minä lausuin ja sanoin näin enkelille, joka puhutteli minua: "Mitä  nämä ovat, Herra?"</span> <span class="verse"><a name="5">5</a>Niin enkeli, joka puhutteli minua, vastasi ja sanoi minulle: "Etkö  tiedä, mitä ne ovat?" Minä sanoin: "En, Herra".</span> <span class="verse"><a name="6">6</a>Ja hän lausui ja sanoi minulle näin: "Tämä on Herran sana  Serubbaabelille, näin kuuluva: Ei sotaväellä eikä voimalla, vaan minun  Hengelläni, sanoo Herra Sebaot.</span> <span class="verse"><a name="7">7</a>Mikä olet sinä, suuri vuori, Serubbaabelin edessä? Lakeudeksi sinä!  Hän on paneva paikoillensa huippukiven huutojen kaikuessa: "Suosio,  suosio sille!"</span> <span class="verse"><a name="8">8</a>Ja minulle tuli tämä Herran sana:</span> <span class="verse"><a name="9">9</a>"Serubbaabelin kädet ovat tämän temppelin perustaneet, ja hänen  kätensä sen valmiiksi saattavat. Ja sinä tulet tietämään, että Herra  Sebaot on lähettänyt minut teidän luoksenne.</span> <span class="verse"><a name="10">10</a>Sillä kuka pitää halpana pienten alkujen päivän, kun nuo seitsemän  Herran silmää, jotka tarkastavat koko maata, iloitsevat nähdessään  luotilangan Serubbaabelin kädessä?"</span> <span class="verse"><a name="11">11</a>Ja minä lausuin ja sanoin hänelle: "Mitä ovat nämä kaksi öljypuuta  lampunjalan oikealla ja vasemmalla puolella?"</span> <span class="verse"><a name="12">12</a>Sitten minä toistamiseen lausuin ja sanoin hänelle: "Mitä ovat nuo  kaksi öljypuun terttua kahden kultaisen putken kohdalla, jotka  vuodattavat sisästänsä öljynkultaa?"</span> <span class="verse"><a name="13">13</a>Niin hän sanoi minulle näin: "Etkö tiedä, mitä ne ovat?"  Minä  vastasin: "En, Herra".</span> <span class="verse"><a name="14">14</a>Hän sanoi: "Nämä ovat ne molemmat öljyllä voidellut, jotka seisovat  kaiken maan Herran edessä".</span> </p></div</div></div></body></html>