<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 6</strong></div><p><span class="verse"><a name="1">1</a>Minä nostin jälleen silmäni ja näin, katso, neljät vaunut, jotka  lähtivät liikkeelle kahden vuoren välistä; ja ne vuoret olivat  vaskivuoria.</span> <span class="verse"><a name="2">2</a>Ensimmäisten vaunujen edessä oli punaisenruskeat hevoset, toisten  vaunujen edessä oli mustat hevoset,</span> <span class="verse"><a name="3">3</a>kolmansien vaunujen edessä oli valkeat hevoset, ja neljänsien  vaunujen edessä oli täplikkäät, väkevät hevoset.</span> <span class="verse"><a name="4">4</a>Minä lausuin ja sanoin enkelille, joka puhutteli minua: "Mitä nämä  ovat, Herra?"</span> <span class="verse"><a name="5">5</a>Enkeli vastasi ja sanoi minulle: "Ne ovat neljä taivaan tuulta, jotka  lähtevät liikkeelle seisottuansa kaiken maan Herran edessä.</span> <span class="verse"><a name="6">6</a>Ne, joitten edessä on mustat hevoset, lähtevät pohjoiseen maahan, ja  valkeat lähtevät niiden jäljessä. Täplikkäät lähtevät eteläiseen maahan.</span> <span class="verse"><a name="7">7</a>Ne väkevät lähtevät, ja menevät halusta, kuljeksimaan maata."  Ja hän  sanoi: "Menkää, kuljeksikaa maata". Ja ne kuljeksivat maata.</span> <span class="verse"><a name="8">8</a>Sitten hän huusi minut ja sanoi minulle näin: "Katso, ne, jotka  lähtivät pohjoiseen maahan, saattavat minun Henkeni lepäämään  pohjoisessa maassa".</span> <span class="verse"><a name="9">9</a>Minulle tuli tämä Herran sana:</span> <span class="verse"><a name="10">10</a>"Ota vastaan siirtolaisuudessa eläviltä Heldailta, Tobialta ja  Jedajalta - mene tänä päivänä, mene Joosian, Sefanjan pojan, taloon,  johon he ovat tulleet Baabelista, -</span> <span class="verse"><a name="11">11</a>ja ota vastaan hopea ja kulta, tee kruunu ja pane se ylimmäisen  papin Joosuan, Joosadakin pojan, päähän</span> <span class="verse"><a name="12">12</a>ja sano hänelle näin: "Näin sanoo Herra Sebaot: Katso, mies nimeltä  Vesa! Omalta pohjaltansa hän on kasvava, ja hän on rakentava Herran  temppelin.</span> <span class="verse"><a name="13">13</a>Herran temppelin hän on rakentava, ja valtasuuruutta hän on kantava,  ja hän on istuva ja hallitseva valtaistuimellansa; hän on oleva pappi  valtaistuimellansa, ja rauhan neuvo on vallitseva niitten molempien  välillä.</span> <span class="verse"><a name="14">14</a>Ja kruunu on oleva muistona Herran temppelissä Helemistä ja Tobiasta  ja Jedajasta ja Sefanjan pojan suosiollisuudesta.</span> <span class="verse"><a name="15">15</a>Ja kaukana asuvaiset tulevat ja rakentavat Herran temppeliä.  Ja te  tulette tietämään, että Herra Sebaot on lähettänyt minut teidän tykönne.  Näin on tapahtuva, jos te hartaasti kuulette Herran, teidän Jumalanne,  ääntä."</span> </p></div</div></div></body></html>