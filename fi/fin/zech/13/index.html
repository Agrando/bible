<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 13</strong></div><p><span class="verse"><a name="1">1</a>Sinä päivänä on Daavidin suvulla ja Jerusalemin asukkailla oleva  avoin lähde syntiä ja saastaisuutta vastaan.</span> <span class="verse"><a name="2">2</a>Ja sinä päivänä, sanoo Herra Sebaot, minä hävitän epäjumalain nimet  maasta, eikä niitä enää muisteta. Myöskin profeetat ja saastaisuuden  hengen minä ajan maasta pois.</span> <span class="verse"><a name="3">3</a>Ja jos joku vielä ennustaa, sanovat hänen isänsä ja äitinsä, hänen  vanhempansa, hänelle: "Sinä et saa elää, koska olet puhunut valhetta  Herran nimeen". Ja hänen isänsä ja äitinsä, hänen vanhempansa,  lävistävät hänet hänen ennustamisensa tähden.</span> <span class="verse"><a name="4">4</a>Sinä päivänä häpeävät profeetat itsekukin näkyään, kun he ennustavat,  eivätkä he valhetellakseen pue yllensä karvaista vaippaa.</span> <span class="verse"><a name="5">5</a>Hän sanoo: "En ole profeetta, vaan peltomies, sillä eräs mies on  ostanut minut orjaksi jo nuoruudessani".</span> <span class="verse"><a name="6">6</a>Ja jos häneltä kysytään: "Mitä ovat nuo haavat sinun rinnassasi?"  vastaa hän: "Ne lyötiin minun ystäväini huoneessa".</span> <span class="verse"><a name="7">7</a>Heräjä, miekka, minun paimentani vastaan ja minun lähintä miestäni  vastaan, sanoo Herra Sebaot. Lyö paimenta, ja joutukoot lampaat  hajallensa; mutta minä käännän jälleen käteni pienimpiä kohden.</span> <span class="verse"><a name="8">8</a>Ja näin on käyvä koko maassa, sanoo Herra: kaksi osaa siitä  hävitetään ja saa surmansa, mutta kolmas osa siitä jää jäljelle.</span> <span class="verse"><a name="9">9</a>Ja sen kolmannen osan minä vien tuleen; minä sulatan heidät, niinkuin  hopea sulatetaan, ja koettelen heitä, niinkuin kulta koetellaan. He  huutavat avuksi minun nimeäni, ja minä vastaan heille. Minä sanon: "Se  on minun kansani", ja se sanoo: "Herra, minun Jumalani".</span> </p></div</div></div></body></html>