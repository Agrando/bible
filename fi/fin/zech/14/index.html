<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 14</strong></div><p><span class="verse"><a name="1">1</a>Katso, Herran päivä on tuleva, ja sinun saaliisi jaetaan sinun  keskelläsi.</span> <span class="verse"><a name="2">2</a>Minä kokoan kaikki pakanat sotaan Jerusalemia vastaan.  Kaupunki  valloitetaan, talot ryöstetään, naiset raiskataan, ja puoli kaupunkia  lähtee pakkosiirtolaisuuteen, mutta jäljelle jäävää kansaa ei hävitetä  kaupungista.</span> <span class="verse"><a name="3">3</a>Ja Herra on lähtevä liikkeelle ja sotiva näitä pakanoita vastaan,  niinkuin sotimispäivänänsä, taistelun päivänä.</span> <span class="verse"><a name="4">4</a>Hänen jalkansa seisovat sinä päivänä Öljymäellä, joka on Jerusalemin  edustalla itää kohti. Ja Öljymäki halkeaa kahtia idästä länteen hyvin  suureksi laaksoksi: toinen puoli mäkeä siirtyy pohjoiseen ja toinen  puoli etelään päin.</span> <span class="verse"><a name="5">5</a>Ja te pakenette minun mäkieni väliseen laaksoon, sillä mäkien välinen  laakso on ulottuva Asaliin asti. Te pakenette, niinkuin pakenitte  maanjäristystä Ussian, Juudan kuninkaan, päivinä. Ja Herra, minun  Jumalani, tulee; kaikki pyhät sinun kanssasi.</span> <span class="verse"><a name="6">6</a>Sinä päivänä ei ole valoa: loistavat tähdet sammuvat.</span> <span class="verse"><a name="7">7</a>Se on oleva yhtämittaista päivää - Herralle on se tunnettu   - ei vaihdu päivä ja yö; ja ehtoolla on oleva valoisata.</span> <span class="verse"><a name="8">8</a>Sinä päivänä elävät vedet virtaavat Jerusalemista: toiset puolet  niistä Idänmerta kohti, toiset puolet Länsimerta kohti.  Niin on  tapahtuva kesät ja talvet.</span> <span class="verse"><a name="9">9</a>Herra on oleva koko maan kuningas. Sinä päivänä on Herra oleva yksi  ja hänen nimensä yksi.</span> <span class="verse"><a name="10">10</a>Koko maa muuttuu tasaiseksi kuin Aromaa Gebasta Rimmoniin asti,  Jerusalemin eteläpuolelle. Ja tämä on oleva korkea ja oleva asuttu,  paikallansa, Benjaminin portista entisen portin sijaan asti,  Kulmaporttiin ja Hananelin-torniin asti, kuninkaan viinikuurniin asti.</span> <span class="verse"><a name="11">11</a>He asuvat siellä, eikä vihitä sitä enää tuhon omaksi, ja Jerusalem  on oleva asuttu, oleva turvassa.</span> <span class="verse"><a name="12">12</a>Ja tämä on oleva vitsaus, jolla Herra rankaisee niitä kansoja, jotka  sotivat Jerusalemia vastaan: hän mädättää siltä kansalta lihan, kun se  vielä seisoo jaloillaan, sen silmät mätänevät kuopissansa, ja sen kieli  mätänee sen suussa.</span> <span class="verse"><a name="13">13</a>Sinä päivänä on tuleva Herralta suuri hämminki heidän sekaansa, niin  että he käyvät kiinni toinen toisensa käteen ja toisen käsi kohoaa  toisen kättä vastaan.</span> <span class="verse"><a name="14">14</a>Myös Juuda on sotiva Jerusalemissa, ja kaikkien pakanakansojen  rikkaudet kootaan joka taholta: kullat ja hopeat ja ylen paljon  vaatteita.</span> <span class="verse"><a name="15">15</a>Samoin on vitsaus kohtaava hevosia ja muuleja ja kameleja ja aaseja  ja kaikkea karjaa, mitä niissä leireissä on - samankaltainen vitsaus.</span> <span class="verse"><a name="16">16</a>Mutta kaikki niiden pakanakansain tähteet, jotka ovat hyökänneet  Jerusalemia vastaan, käyvät vuosi vuodelta sinne ylös kumartaen  rukoilemaan kuningasta, Herraa Sebaotia, ja viettämään lehtimajanjuhlaa.</span> <span class="verse"><a name="17">17</a>Ja mitkä maan sukukunnista eivät käy ylös Jerusalemiin kumartaen  rukoilemaan kuningasta, Herraa Sebaotia, niille ei tule sadetta.</span> <span class="verse"><a name="18">18</a>Ja jos egyptiläisten sukukunta ei käy eikä tule sinne ylös, ei tule  sitä heillekään; vaan heitä on kohtaava se vitsaus, millä Herra  rankaisee niitä pakanakansoja, jotka eivät tule sinne ylös viettämään  lehtimajanjuhlaa.</span> <span class="verse"><a name="19">19</a>Tämä on oleva egyptiläisten synnin palkka ja kaikkien niiden  pakanakansojen synnin palkka, jotka eivät käy sinne ylös viettämään  lehtimajanjuhlaa.</span> <span class="verse"><a name="20">20</a>Sinä päivänä on oleva hevosten kulkusissa kirjoitus: "Pyhitetty  Herralle". Ja padat Herran temppelissä ovat uhrimaljain vertaisia, jotka  ovat alttarin edessä.</span> </p></div</div></div></body></html>