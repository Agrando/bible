<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 9</strong></div><p><span class="verse"><a name="1">1</a>Ennustus, Herran sana, Hadrakin maata vastaan, ja Damaskoon se  laskeutuu. Sillä Herran silmä katsoo ihmisiä, kaikkia Israelin  sukukuntia</span> <span class="verse"><a name="2">2</a>ja myös Hamatia, joka on sen kanssa rajatusten, sekä Tyyroa ja  Siidonia, sillä ne ovat sangen viisaat.</span> <span class="verse"><a name="3">3</a>Tyyro on rakentanut itsellensä linnoituksia ja kasannut kokoon  hopeata kuin tomua ja kultaa kuin katujen lokaa.</span> <span class="verse"><a name="4">4</a>Katso, Herra köyhdyttää sen ja syöksee mereen sen voiman, ja se itse  poltetaan tulella.</span> <span class="verse"><a name="5">5</a>Sen näkee Askelon ja peljästyy, ja Gassa, ja vapisee kovin, ja Ekron,  sillä sen toivo joutuu häpeään. Ja Gassasta hukkuu kuningas, eikä  Askelonissa enää asuta.</span> <span class="verse"><a name="6">6</a>Asdodissa asuu sekasikiöitä, ja minä hävitän filistealaisten  ylpeyden.</span> <span class="verse"><a name="7">7</a>Mutta minä poistan veret hänen suustansa ja heidän iljetyksensä hänen  hampaittensa välistä, ja hänestäkin jää jäännös meidän Jumalallemme; hän  on oleva niinkuin sukuruhtinas Juudassa, ja Ekron on oleva niinkuin  jebusilainen.</span> <span class="verse"><a name="8">8</a>Minä teen leirini temppelini suojaksi sotajoukoilta, jotka tulevat ja  menevät, eikä tule käskijä enää heidän kimppuunsa, sillä nyt olen minä  sen omin silmin nähnyt.</span> <span class="verse"><a name="9">9</a>Iloitse suuresti, tytär Siion, riemuitse, tytär Jerusalem, sillä  sinun kuninkaasi tulee sinulle! Vanhurskas ja auttaja hän on, on nöyrä  ja ratsastaa aasilla, aasintamman varsalla.</span> <span class="verse"><a name="10">10</a>Ja minä hävitän vaunut Efraimista ja hevoset Jerusalemista.  Sodan  jousi hävitetään, ja hän julistaa rauhan kansoille. Ja hänen  hallituksensa ulottuu merestä mereen, Eufrat-virrasta hamaan maan  ääriin.</span> <span class="verse"><a name="11">11</a>Ja myös sinun vankisi minä sinun liittosi veren tähden päästän pois  vedettömästä kuopasta.</span> <span class="verse"><a name="12">12</a>Tulkaa takaisin varustukseen, te vangit, joilla on toivo; myös tänä  päivänä minä julistan: kaksin verroin minä sinulle korvaan.</span> <span class="verse"><a name="13">13</a>Sillä minä jännitän Juudan jousekseni, panen siihen nuoleksi  Efraimin ja nostan sinun poikasi, Siion, sinun poikiasi vastaan, Jaavan,  ja teen sinut sankarin miekan kaltaiseksi.</span> <span class="verse"><a name="14">14</a>Herra on näkyvä heidän yllänsä, ja hänen nuolensa lähtee kuin  salama. Herra, Herra puhaltaa pasunaan ja kulkee etelän myrskytuulissa.</span> <span class="verse"><a name="15">15</a>Herra Sebaot on suojaava heitä, ja he syövät, ja he tallaavat  linkokiviä, he juovat ja pauhaavat niinkuin viinistä ja ovat täynnä,  niinkuin uhrimaljat, niinkuin alttarin kulmat.</span> <span class="verse"><a name="16">16</a>Ja Herra, heidän Jumalansa, on sinä päivänä auttava heitä,  kansaansa, joka on kuin hänen lammaslaumansa; sillä he ovat kruunuun  kiinnitettyjä kiviä, jotka kohoavat yli hänen maansa.</span> <span class="verse"><a name="17">17</a>Sillä kuinka suuri onkaan oleva heidän onnensa, heidän ihanuutensa:  vilja saa kasvamaan nuorukaiset ja rypälemehu neitsyet!</span> </p></div</div></div></body></html>