<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/zech/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/zech">Zechariah</a> &gt <strong>Chapter 12</strong></div><p><span class="verse"><a name="1">1</a>Ennustus, Herran sana Israelista. Näin sanoo Herra, joka on  jännittänyt taivaan ja perustanut maan ja joka on luonut ihmisen hengen  hänen sisimpäänsä:</span> <span class="verse"><a name="2">2</a>Katso, minä teen Jerusalemin juovuttavaksi maljaksi kaikille  kansoille yltympäri, ja myös Juudan kohdalle se on tuleva Jerusalemia  piiritettäessä.</span> <span class="verse"><a name="3">3</a>Ja sinä päivänä minä teen Jerusalemin väkikiveksi kaikille kansoille:  kaikki, jotka sitä nostavat, repivät pahoin itsensä; ja kaikki maan  kansakunnat kokoontuvat sitä vastaan.</span> <span class="verse"><a name="4">4</a>Sinä päivänä, sanoo Herra, minä lyön kaikki hevoset vauhkoudella ja  niiden ratsastajat hulluudella. Mutta Juudan heimoa kohti minä avaan  silmäni, ja kaikki kansojen hevoset minä lyön sokeudella.</span> <span class="verse"><a name="5">5</a>Silloin Juudan sukuruhtinaat sanovat sydämessään: "Minun väkevyyteni  ovat Jerusalemin asukkaat Herrassa Sebaotissa, heidän Jumalassansa".</span> <span class="verse"><a name="6">6</a>Sinä päivänä minä teen Juudan sukuruhtinaat ikäänkuin tulipannuksi  puitten sekaan ja ikäänkuin tulisoihduksi lyhteitten sekaan, ja he  kuluttavat oikealta ja vasemmalta, kuluttavat kaikki kansat yltympäri.  Ja Jerusalem saa yhäti asua paikoillansa - Jerusalemissa.</span> <span class="verse"><a name="7">7</a>Ja Herra on ensiksi vapauttava Juudan majat, ettei Daavidin suvun  kunnia ja Jerusalemin asukasten kunnia ylvästelisi Juudaa vastaan.</span> <span class="verse"><a name="8">8</a>Sinä päivänä on Herra suojaava Jerusalemin asukkaita; ja  kompastuvainen heidän seassansa on sinä päivänä oleva niinkuin Daavid,  ja Daavidin suku on oleva niinkuin jumal'olento, niinkuin Herran enkeli  heidän edessänsä.</span> <span class="verse"><a name="9">9</a>Mutta sinä päivänä minä tahdon hävittää kaikki pakanakansat, jotka  hyökkäävät Jerusalemia vastaan.</span> <span class="verse"><a name="10">10</a>Ja minä vuodatan Daavidin suvun päälle ja Jerusalemin asukasten  päälle armon ja rukouksen hengen. He katsovat minuun, jonka he ovat  lävistäneet. Ja he valittavat häntä, niinkuin valitetaan ainokaista,  murehtivat häntä katkerasti, niinkuin murehditaan katkerasti esikoista.</span> <span class="verse"><a name="11">11</a>Sinä päivänä pidetään Jerusalemissa suuret valittajaiset, niinkuin  olivat Hadadrimmonin valittajaiset Megiddon laaksossa.</span> <span class="verse"><a name="12">12</a>Ja maa pitää valittajaisia, kukin sukukunta erikseen: Daavidin  huoneen sukukunta erikseen ja heidän naisensa erikseen, Naatanin huoneen  sukukunta erikseen ja heidän naisensa erikseen,</span> <span class="verse"><a name="13">13</a>Leevin huoneen sukukunta erikseen ja heidän naisensa erikseen,  siimeiläisten sukukunta erikseen ja heidän naisensa erikseen. Kaikki  muut sukukunnat, kukin sukukunta erikseen ja heidän naisensa erikseen.</span> </p></div</div></div></body></html>