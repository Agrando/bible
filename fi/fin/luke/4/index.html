<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 4</strong></div><p><span class="verse"><a name="1">1</a>Sitten Jeesus täynnä Pyhää Henkeä palasi Jordanilta; ja Henki kuljetti häntä erämaassa,</span> <span class="verse"><a name="2">2</a>ja perkele kiusasi häntä neljäkymmentä päivää. Eikä hän syönyt mitään niinä päivinä, mutta kun ne olivat päättyneet, tuli hänen nälkä.</span> <span class="verse"><a name="3">3</a>Niin perkele sanoi hänelle: "Jos sinä olet Jumalan Poika, niin sano tälle kivelle, että se muuttuu leiväksi".</span> <span class="verse"><a name="4">4</a>Jeesus vastasi hänelle: "Kirjoitettu on: 'Ei ihminen elä ainoastaan leivästä'."</span> <span class="verse"><a name="5">5</a>Ja perkele vei hänet korkealle vuorelle ja näytti hänelle yhdessä tuokiossa kaikki maailman valtakunnat</span> <span class="verse"><a name="6">6</a>ja sanoi hänelle: "Sinulle minä annan kaiken tämän valtapiirin ja sen loiston, sillä minun haltuuni se on annettu, ja minä annan sen, kenelle tahdon.</span> <span class="verse"><a name="7">7</a>Jos sinä siis kumarrut minun eteeni, niin tämä kaikki on oleva sinun."</span> <span class="verse"><a name="8">8</a>Jeesus vastasi ja sanoi hänelle: "Kirjoitettu on: 'Sinun pitää kumartaman Herraa, sinun Jumalaasi, ja häntä ainoata palveleman'."</span> <span class="verse"><a name="9">9</a>Niin hän vei hänet Jerusalemiin ja asetti hänet pyhäkön harjalle ja sanoi hänelle: "Jos sinä olet Jumalan Poika, niin heittäydy tästä alas;</span> <span class="verse"><a name="10">10</a>sillä kirjoitettu on: 'Hän antaa enkeleilleen käskyn sinusta, että he varjelevat sinua',</span> <span class="verse"><a name="11">11</a>ja: 'He kantavat sinua käsillänsä, ettet jalkaasi kiveen loukkaisi'."</span> <span class="verse"><a name="12">12</a>Jeesus vastasi ja sanoi hänelle: "Sanottu on: 'Älä kiusaa Herraa, sinun Jumalaasi'."</span> <span class="verse"><a name="13">13</a>Ja kun oli kaiken kiusattavansa kiusannut, poistui perkele hänen luotaan ajaksi.</span> <span class="verse"><a name="14">14</a>Ja Jeesus palasi Hengen voimassa Galileaan; ja sanoma hänestä levisi kaikkiin ympärillä oleviin seutuihin.</span> <span class="verse"><a name="15">15</a>Ja hän opetti heidän synagoogissaan, ja kaikki ylistivät häntä.</span> <span class="verse"><a name="16">16</a>Ja hän saapui Nasaretiin, jossa hänet oli kasvatettu, ja meni tapansa mukaan sapatinpäivänä synagoogaan ja nousi lukemaan.</span> <span class="verse"><a name="17">17</a>Niin hänelle annettiin profeetta Esaiaan kirja, ja kun hän avasi kirjan, löysi hän sen paikan, jossa oli kirjoitettuna:</span> <span class="verse"><a name="18">18</a>"Herran Henki on minun päälläni, sillä hän on voidellut minut julistamaan evankeliumia köyhille; hän on lähettänyt minut saarnaamaan vangituille vapautusta ja sokeille näkönsä saamista, päästämään sorretut vapauteen,</span> <span class="verse"><a name="19">19</a>saarnaamaan Herran otollista vuotta".</span> <span class="verse"><a name="20">20</a>Ja käärittyään kirjan kokoon hän antoi sen palvelijalle ja istuutui; ja kaikkien synagoogassa olevien silmät olivat häneen kiinnitetyt.</span> <span class="verse"><a name="21">21</a>Niin hän rupesi puhumaan heille: "Tänä päivänä tämä kirjoitus on käynyt toteen teidän korvainne kuullen".</span> <span class="verse"><a name="22">22</a>Ja kaikki lausuivat hänestä hyvän todistuksen ja ihmettelivät niitä armon sanoja, jotka hänen suustansa lähtivät; ja he sanoivat: "Eikö tämä ole Joosefin poika?"</span> <span class="verse"><a name="23">23</a>Niin hän sanoi heille: "Kaiketi aiotte sanoa minulle tämän sananlaskun: 'Parantaja, paranna itsesi'; 'tee täälläkin, kotikaupungissasi, niitä suuria tekoja, joita olemme kuulleet tapahtuneen Kapernaumissa'."</span> <span class="verse"><a name="24">24</a>Ja hän sanoi: "Totisesti minä sanon teille: ei kukaan profeetta ole otollinen kotikaupungissaan.</span> <span class="verse"><a name="25">25</a>Minä sanon teille totuudessa: monta leskeä oli Eliaan aikana Israelissa, kun taivas oli suljettuna kolme vuotta ja kuusi kuukautta ja suuri nälkä tuli kaikkeen maahan,</span> <span class="verse"><a name="26">26</a>eikä Eliasta lähetetty kenenkään tykö heistä, vaan ainoastaan leskivaimon tykö Siidonin-maan Sareptaan.</span> <span class="verse"><a name="27">27</a>Ja monta pitalista miestä oli Israelissa profeetta Elisan aikana, eikä kukaan heistä tullut puhdistetuksi, vaan ainoastaan Naiman, syyrialainen."</span> <span class="verse"><a name="28">28</a>Tämän kuullessaan kaikki, jotka olivat synagoogassa, tulivat kiukkua täyteen</span> <span class="verse"><a name="29">29</a>ja nousivat ja ajoivat hänet ulos kaupungista ja veivät hänet sen vuoren jyrkänteelle asti, jolle heidän kaupunkinsa oli rakennettu, syöstäkseen hänet alas.</span> <span class="verse"><a name="30">30</a>Mutta hän lähti pois käyden heidän keskitsensä.</span> <span class="verse"><a name="31">31</a>Ja hän meni alas Kapernaumiin, Galilean kaupunkiin, ja opetti kansaa sapattina.</span> <span class="verse"><a name="32">32</a>Ja he olivat hämmästyksissään hänen opetuksestansa, sillä hänen puheessansa oli voima.</span> <span class="verse"><a name="33">33</a>Ja synagoogassa oli mies, jossa oli saastaisen riivaajan henki. Tämä huusi suurella äänellä:</span> <span class="verse"><a name="34">34</a>"Voi, mitä sinulla on meidän kanssamme tekemistä, Jeesus Nasaretilainen? Oletko tullut meitä tuhoamaan? Minä tunnen sinut, kuka olet, sinä Jumalan Pyhä."</span> <span class="verse"><a name="35">35</a>Niin Jeesus nuhteli häntä sanoen: "Vaikene ja lähde hänestä". Ja riivaaja viskasi hänet maahan heidän keskelleen ja lähti hänestä, häntä ollenkaan vahingoittamatta.</span> <span class="verse"><a name="36">36</a>Ja heidät kaikki valtasi hämmästys, ja he puhuivat keskenään sanoen: "Mitä tämä puhe on, sillä hän käskee vallalla ja voimalla saastaisia henkiä, ja ne lähtevät ulos?"</span> <span class="verse"><a name="37">37</a>Ja maine hänestä levisi kaikkialle ympäristön seutuihin.</span> <span class="verse"><a name="38">38</a>Niin hän nousi ja meni synagoogasta Simonin kotiin. Ja Simonin anoppi sairasti kovaa kuumetta, ja he rukoilivat Jeesusta hänen puolestansa.</span> <span class="verse"><a name="39">39</a>Niin hän meni ja kumartui hänen ylitsensä ja nuhteli kuumetta, ja se lähti hänestä; ja heti vaimo nousi ja palveli heitä.</span> <span class="verse"><a name="40">40</a>Auringon laskiessa kaikki, joilla oli sairaita, mikä missäkin taudissa, veivät ne hänen tykönsä. Ja hän pani kätensä heidän itsekunkin päälle ja paransi heidät.</span> <span class="verse"><a name="41">41</a>Myös lähtivät riivaajat ulos monesta, huutaen ja sanoen: "Sinä olet Jumalan Poika!" Mutta hän nuhteli niitä eikä sallinut niiden puhua, koska ne tiesivät hänen olevan Kristuksen.</span> <span class="verse"><a name="42">42</a>Ja päivän tultua hän lähti pois ja meni autioon paikkaan; mutta kansa etsi häntä, ja saavuttuaan hänen luokseen he pidättelivät häntä lähtemästä heidän luotansa.</span> <span class="verse"><a name="43">43</a>Mutta hän sanoi heille: "Minun tulee muillekin kaupungeille julistaa Jumalan valtakunnan evankeliumia, sillä sitä varten minä olen lähetetty".</span> <span class="verse"><a name="44">44</a>Ja hän saarnasi Galilean synagoogissa.</span> </p></div</div></div></body></html>