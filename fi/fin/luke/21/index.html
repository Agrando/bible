<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 21</strong></div><p><span class="verse"><a name="1">1</a>Ja hän katsahti ja näki rikkaiden panevan lahjoja uhriarkkuun.</span> <span class="verse"><a name="2">2</a>Niin hän näki myös köyhän lesken panevan siihen kaksi ropoa.</span> <span class="verse"><a name="3">3</a>Silloin hän sanoi: "Totisesti minä sanon teille: tämä köyhä leski pani enemmän kuin kaikki muut.</span> <span class="verse"><a name="4">4</a>Sillä kaikki nuo panivat lahjansa liiastaan, mutta tämä pani puutteestaan, koko elämisensä, mikä hänellä oli."</span> <span class="verse"><a name="5">5</a>Ja kun muutamat puhuivat pyhäköstä, kuinka se oli kauniilla kivillä ja temppelilahjoilla kaunistettu, sanoi hän:</span> <span class="verse"><a name="6">6</a>"Päivät tulevat, jolloin tästä, mitä katselette, ei ole jäävä kiveä kiven päälle, maahan jaottamatta".</span> <span class="verse"><a name="7">7</a>Niin he kysyivät häneltä sanoen: "Opettaja, milloin tämä sitten tapahtuu? Ja mikä on oleva merkki tämän tulemisesta?"</span> <span class="verse"><a name="8">8</a>Niin hän sanoi: "Katsokaa, ettei teitä eksytetä. Sillä monta tulee minun nimessäni sanoen: 'Minä olen se', ja: 'Aika on lähellä'. Mutta älkää menkö heidän perässään.</span> <span class="verse"><a name="9">9</a>Ja kun kuulette sotien ja kapinain melskettä, älkää peljästykö. Sillä näitten täytyy ensin tapahtua, mutta loppu ei tule vielä heti."</span> <span class="verse"><a name="10">10</a>Sitten hän sanoi heille: "Kansa nousee kansaa vastaan ja valtakunta valtakuntaa vastaan,</span> <span class="verse"><a name="11">11</a>ja tulee suuria maanjäristyksiä, tulee ruttoa ja nälänhätää monin paikoin, ja taivaalla on oleva peljättäviä näkyjä ja suuria merkkejä.</span> <span class="verse"><a name="12">12</a>Mutta ennen tätä kaikkea he käyvät teihin käsiksi ja vainoavat teitä ja vetävät teidät synagoogiin ja heittävät vankiloihin ja vievät teidät kuningasten ja maaherrain eteen minun nimeni tähden.</span> <span class="verse"><a name="13">13</a>Ja näin te joudutte todistamaan.</span> <span class="verse"><a name="14">14</a>Pankaa siis sydämellenne, ettette edeltäpäin huolehdi, miten te vastaatte puolestanne.</span> <span class="verse"><a name="15">15</a>Sillä minä annan teille suun ja viisauden, jota vastaan eivät ketkään teidän vastustajanne kykene asettumaan tai väittämään.</span> <span class="verse"><a name="16">16</a>Omat vanhemmatkin ja veljet ja sukulaiset ja ystävät antavat teidät alttiiksi; ja muutamia teistä tapetaan,</span> <span class="verse"><a name="17">17</a>ja te joudutte kaikkien vihattaviksi minun nimeni tähden.</span> <span class="verse"><a name="18">18</a>Mutta ei hiuskarvaakaan teidän päästänne katoa.</span> <span class="verse"><a name="19">19</a>Kestäväisyydellänne te voitatte omaksenne elämän.</span> <span class="verse"><a name="20">20</a>Mutta kun te näette Jerusalemin sotajoukkojen ympäröimänä, silloin tietäkää, että sen hävitys on lähellä.</span> <span class="verse"><a name="21">21</a>Silloin ne, jotka Juudeassa ovat, paetkoot vuorille, ja jotka ovat kaupungissa, lähtekööt sieltä pois, ja jotka maalla ovat, älkööt sinne menkö.</span> <span class="verse"><a name="22">22</a>Sillä ne ovat koston päiviä, että kaikki täyttyisi, mikä kirjoitettu on.</span> <span class="verse"><a name="23">23</a>Voi raskaita ja imettäväisiä niinä päivinä! Sillä suuri hätä on oleva maan päällä ja viha tätä kansaa vastaan;</span> <span class="verse"><a name="24">24</a>ja he kaatuvat miekan terään, heidät viedään vangeiksi kaikkien kansojen sekaan, ja Jerusalem on oleva pakanain tallattavana, kunnes pakanain ajat täyttyvät.</span> <span class="verse"><a name="25">25</a>Ja on oleva merkit auringossa ja kuussa ja tähdissä, ja ahdistus kansoilla maan päällä ja epätoivo, kun meri ja aallot pauhaavat.</span> <span class="verse"><a name="26">26</a>Ja ihmiset menehtyvät peljätessään ja odottaessaan sitä, mikä maanpiiriä kohtaa; sillä taivaitten voimat järkkyvät.</span> <span class="verse"><a name="27">27</a>Ja silloin he näkevät Ihmisen Pojan tulevan pilvessä suurella voimalla ja kirkkaudella.</span> <span class="verse"><a name="28">28</a>Mutta kun nämä alkavat tapahtua, niin rohkaiskaa itsenne ja nostakaa päänne, sillä teidän vapautuksenne on lähellä."</span> <span class="verse"><a name="29">29</a>Ja hän puhui heille vertauksen: "Katsokaa viikunapuuta ja kaikkia puita.</span> <span class="verse"><a name="30">30</a>Kun ne jo puhkeavat lehteen, niin siitä te näette ja itsestänne ymmärrätte, että kesä jo on lähellä.</span> <span class="verse"><a name="31">31</a>Samoin te myös, kun näette tämän tapahtuvan, tietäkää, että Jumalan valtakunta on lähellä.</span> <span class="verse"><a name="32">32</a>Totisesti minä sanon teille: tämä sukupolvi ei katoa, ennenkuin kaikki tapahtuu.</span> <span class="verse"><a name="33">33</a>Taivas ja maa katoavat, mutta minun sanani eivät katoa.</span> <span class="verse"><a name="34">34</a>Mutta pitäkää vaari itsestänne, ettei teidän sydämiänne raskauta päihtymys ja juoppous eikä elatuksen murheet, niin että se päivä yllättää teidät äkkiarvaamatta</span> <span class="verse"><a name="35">35</a>niinkuin paula; sillä se on saavuttava kaikki, jotka koko maan päällä asuvat.</span> <span class="verse"><a name="36">36</a>Valvokaa siis joka aika ja rukoilkaa, että saisitte voimaa paetaksenne tätä kaikkea, mikä tuleva on, ja seisoaksenne Ihmisen Pojan edessä."</span> <span class="verse"><a name="37">37</a>Ja hän opetti päivät pyhäkössä, mutta öiksi hän lähti pois ja vietti ne vuorella, jota kutsutaan Öljymäeksi.</span> <span class="verse"><a name="38">38</a>Ja kaikki kansa tuli varhain aamuisin hänen tykönsä pyhäkköön kuulemaan häntä.</span> </p></div</div></div></body></html>