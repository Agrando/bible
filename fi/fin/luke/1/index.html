<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 1</strong></div><p><span class="verse"><a name="1">1</a>Koska monet ovat ryhtyneet tekemään kertomusta meidän keskuudessamme tosiksi tunnetuista tapahtumista,</span> <span class="verse"><a name="2">2</a>sen mukaisesti kuin meille ovat kertoneet ne, jotka alusta asti ovat omin silmin ne nähneet ja olleet sanan palvelijoita,</span> <span class="verse"><a name="3">3</a>niin olen minäkin, tarkkaan tutkittuani alusta alkaen kaikki, päättänyt kirjoittaa ne järjestyksessään sinulle, korkea-arvoinen Teofilus,</span> <span class="verse"><a name="4">4</a>että oppisit tuntemaan, kuinka varmat ne asiat ovat, jotka sinulle on opetettu.</span> <span class="verse"><a name="5">5</a>Herodeksen, Juudean kuninkaan, aikana oli pappi, nimeltä Sakarias, Abian osastoa. Ja hänen vaimonsa oli Aaronin tyttäriä, ja tämän nimi oli Elisabet.</span> <span class="verse"><a name="6">6</a>He olivat molemmat hurskaita Jumalan edessä, vaeltaen kaikissa Herran käskyissä ja säädöksissä nuhteettomina.</span> <span class="verse"><a name="7">7</a>Mutta heillä ei ollut lasta, sillä Elisabet oli hedelmätön; ja he olivat molemmat tulleet iällisiksi.</span> <span class="verse"><a name="8">8</a>Niin tapahtui, kun hänen osastonsa palvelusvuoro tuli ja hän toimitti papillisia tehtäviä Jumalan edessä,</span> <span class="verse"><a name="9">9</a>että hän tavanmukaisessa pappistehtävien arpomisessa sai osaksensa mennä Herran temppeliin suitsuttamaan.</span> <span class="verse"><a name="10">10</a>Ja kaikki kansa oli suitsuttamisen aikana ulkopuolella rukoilemassa.</span> <span class="verse"><a name="11">11</a>Silloin ilmestyi hänelle Herran enkeli seisoen suitsutusalttarin oikealla puolella.</span> <span class="verse"><a name="12">12</a>Ja hänet nähdessään Sakarias hämmästyi, ja hänet valtasi pelko.</span> <span class="verse"><a name="13">13</a>Mutta enkeli sanoi hänelle: "Älä pelkää, Sakarias; sillä sinun rukouksesi on kuultu, ja vaimosi Elisabet on synnyttävä sinulle pojan, ja sinun on annettava hänelle nimi Johannes.</span> <span class="verse"><a name="14">14</a>Ja hän on oleva sinulle iloksi ja riemuksi, ja monet iloitsevat hänen syntymisestään.</span> <span class="verse"><a name="15">15</a>Sillä hän on oleva suuri Herran edessä; viiniä ja väkijuomaa hän ei juo, ja hän on oleva täytetty Pyhällä Hengellä hamasta äitinsä kohdusta.</span> <span class="verse"><a name="16">16</a>Ja hän kääntää monta Israelin lapsista Herran, heidän Jumalansa, tykö.</span> <span class="verse"><a name="17">17</a>Ja hän käy hänen edellään Eliaan hengessä ja voimassa, kääntääksensä isien sydämet lasten puoleen ja tottelemattomat vanhurskasten mielenlaatuun, näin Herralle toimittaaksensa valmistetun kansan."</span> <span class="verse"><a name="18">18</a>Niin Sakarias sanoi enkelille: "Kuinka minä tämän käsittäisin? Sillä minä olen vanha, ja minun vaimoni on iälliseksi tullut."</span> <span class="verse"><a name="19">19</a>Enkeli vastasi ja sanoi hänelle: "Minä olen Gabriel, joka seison Jumalan edessä, ja minä olen lähetetty puhumaan sinulle ja julistamaan sinulle tämän ilosanoman.</span> <span class="verse"><a name="20">20</a>Ja katso, sinä tulet mykäksi etkä kykene mitään puhumaan siihen päivään saakka, jona tämä tapahtuu, sentähden ettet uskonut minun sanojani, jotka käyvät aikanansa toteen."</span> <span class="verse"><a name="21">21</a>Ja kansa oli odottamassa Sakariasta, ja he ihmettelivät, että hän niin kauan viipyi temppelissä.</span> <span class="verse"><a name="22">22</a>Mutta ulos tullessaan hän ei kyennyt puhumaan heille; silloin he ymmärsivät, että hän oli nähnyt näyn temppelissä. Ja hän viittoi heille ja jäi mykäksi.</span> <span class="verse"><a name="23">23</a>Ja kun hänen virkatoimensa päivät olivat päättyneet, meni hän kotiinsa.</span> <span class="verse"><a name="24">24</a>Ja niiden päiväin perästä Elisabet, hänen vaimonsa, tuli raskaaksi ja pysytteli salassa viisi kuukautta, sanoen:</span> <span class="verse"><a name="25">25</a>"Näin on Herra tehnyt minulle niinä päivinä, jolloin hän katsoi minun puoleeni poistaaksensa minusta ihmisten ylenkatseen".</span> <span class="verse"><a name="26">26</a>Kuudentena kuukautena sen jälkeen Jumala lähetti enkeli Gabrielin Galilean kaupunkiin, jonka nimi on Nasaret,</span> <span class="verse"><a name="27">27</a>neitsyen tykö, joka oli kihlattu Joosef nimiselle miehelle Daavidin suvusta; ja neitsyen nimi oli Maria.</span> <span class="verse"><a name="28">28</a>Ja tullessaan sisälle hänen tykönsä enkeli sanoi: "Terve, armoitettu! Herra olkoon sinun kanssasi."</span> <span class="verse"><a name="29">29</a>Mutta hän hämmästyi suuresti siitä puheesta ja mietti, mitä tämä tervehdys mahtoi tarkoittaa.</span> <span class="verse"><a name="30">30</a>Niin enkeli sanoi hänelle: "Älä pelkää, Maria; sillä sinä olet saanut armon Jumalan edessä.</span> <span class="verse"><a name="31">31</a>Ja katso, sinä tulet raskaaksi ja synnytät pojan, ja sinun on annettava hänelle nimi Jeesus.</span> <span class="verse"><a name="32">32</a>Hän on oleva suuri, ja hänet pitää kutsuttaman Korkeimman Pojaksi, ja Herra Jumala antaa hänelle Daavidin, hänen isänsä, valtaistuimen,</span> <span class="verse"><a name="33">33</a>ja hän on oleva Jaakobin huoneen kuningas iankaikkisesti, ja hänen valtakunnallansa ei pidä loppua oleman."</span> <span class="verse"><a name="34">34</a>Niin Maria sanoi enkelille: "Kuinka tämä voi tapahtua, kun minä en miehestä mitään tiedä?"</span> <span class="verse"><a name="35">35</a>Enkeli vastasi ja sanoi hänelle: "Pyhä Henki tulee sinun päällesi, ja Korkeimman voima varjoaa sinut; sentähden myös se pyhä, mikä syntyy, pitää kutsuttaman Jumalan Pojaksi.</span> <span class="verse"><a name="36">36</a>Ja katso, sinun sukulaisesi Elisabet, hänkin kantaa kohdussaan poikaa vanhalla iällään, ja tämä on kuudes kuukausi hänellä, jota sanottiin hedelmättömäksi;</span> <span class="verse"><a name="37">37</a>sillä Jumalalle ei mikään ole mahdotonta."</span> <span class="verse"><a name="38">38</a>Silloin Maria sanoi: "Katso, minä olen Herran palvelijatar; tapahtukoon minulle sinun sanasi mukaan". Ja enkeli lähti hänen tyköänsä.</span> <span class="verse"><a name="39">39</a>Niinä päivinä Maria nousi ja kulki kiiruusti vuorimaahan erääseen Juudan kaupunkiin</span> <span class="verse"><a name="40">40</a>ja meni Sakariaan kotiin ja tervehti Elisabetia.</span> <span class="verse"><a name="41">41</a>Ja kun Elisabet kuuli Marian tervehdyksen, hypähti lapsi hänen kohdussansa; ja Elisabet täytettiin Pyhällä Hengellä.</span> <span class="verse"><a name="42">42</a>Ja hän puhkesi puhumaan suurella äänellä ja sanoi: "Siunattu sinä vaimojen joukossa, ja siunattu sinun kohtusi hedelmä!</span> <span class="verse"><a name="43">43</a>Ja kuinka minulle tapahtuu tämä, että minun Herrani äiti tulee minun tyköni?</span> <span class="verse"><a name="44">44</a>Sillä katso, kun sinun tervehdyksesi ääni tuli minun korviini, hypähti lapsi ilosta minun kohdussani.</span> <span class="verse"><a name="45">45</a>Ja autuas se, joka uskoi, sillä se sana on täyttyvä, mikä hänelle on tullut Herralta!"</span> <span class="verse"><a name="46">46</a>Ja Maria sanoi: "Minun sieluni suuresti ylistää Herraa,</span> <span class="verse"><a name="47">47</a>ja minun henkeni riemuitsee Jumalasta, vapahtajastani;</span> <span class="verse"><a name="48">48</a>sillä hän on katsonut palvelijattarensa alhaisuuteen. Katso, tästedes kaikki sukupolvet ylistävät minua autuaaksi.</span> <span class="verse"><a name="49">49</a>Sillä Voimallinen on tehnyt minulle suuria, ja hänen nimensä on pyhä,</span> <span class="verse"><a name="50">50</a>ja hänen laupeutensa pysyy polvesta polveen niille, jotka häntä pelkäävät.</span> <span class="verse"><a name="51">51</a>Hän on osoittanut voimansa käsivarrellaan; hän on hajottanut ne, joilla oli ylpeät ajatukset sydämessään.</span> <span class="verse"><a name="52">52</a>Hän on kukistanut valtiaat valtaistuimilta ja korottanut alhaiset.</span> <span class="verse"><a name="53">53</a>Nälkäiset hän on täyttänyt hyvyyksillä, ja rikkaat hän on lähettänyt tyhjinä pois.</span> <span class="verse"><a name="54">54</a>Hän on ottanut huomaansa palvelijansa Israelin, muistaaksensa laupeuttaan</span> <span class="verse"><a name="55">55</a>Aabrahamia ja hänen siementänsä kohtaan iankaikkisesti, niinkuin hän on meidän isillemme puhunut."</span> <span class="verse"><a name="56">56</a>Ja Maria oli hänen tykönänsä noin kolme kuukautta ja palasi jälleen kotiinsa.</span> <span class="verse"><a name="57">57</a>Mutta Elisabetin synnyttämisen aika tuli; ja hän synnytti pojan.</span> <span class="verse"><a name="58">58</a>Ja kun hänen naapurinsa ja sukulaisensa kuulivat, että Herra oli tehnyt hänelle suuren laupeuden, iloitsivat he hänen kanssansa.</span> <span class="verse"><a name="59">59</a>Ja kahdeksantena päivänä he tulivat ympärileikkaamaan lasta ja tahtoivat antaa hänelle hänen isänsä mukaan nimen Sakarias.</span> <span class="verse"><a name="60">60</a>Mutta hänen äitinsä vastasi ja sanoi: "Ei suinkaan, vaan hänen nimensä on oleva Johannes".</span> <span class="verse"><a name="61">61</a>Niin he sanoivat hänelle: "Eihän sinun suvussasi ole ketään, jolla on se nimi".</span> <span class="verse"><a name="62">62</a>Ja he kysyivät viittomalla lapsen isältä, minkä nimen hän tahtoi hänelle annettavaksi.</span> <span class="verse"><a name="63">63</a>Niin hän pyysi taulun ja kirjoitti siihen nämä sanat: "Johannes on hänen nimensä". Ja kaikki ihmettelivät.</span> <span class="verse"><a name="64">64</a>Ja kohta hänen suunsa aukeni, ja hänen kielensä vapautui, ja hän puhui kiittäen Jumalaa.</span> <span class="verse"><a name="65">65</a>Ja tuli pelko kaikille heidän ympärillään asuvaisille, ja koko Juudean vuorimaassa puhuttiin kaikista näistä tapahtumista;</span> <span class="verse"><a name="66">66</a>ja kaikki, jotka niistä kuulivat, panivat ne mieleensä ja sanoivat: "Mikähän tästä lapsesta tulee?" Sillä Herran käsi oli hänen kanssansa.</span> <span class="verse"><a name="67">67</a>Ja Sakarias, hänen isänsä, täytettiin Pyhällä Hengellä, ja hän ennusti sanoen:</span> <span class="verse"><a name="68">68</a>"Kiitetty olkoon Herra, Israelin Jumala, sillä hän on katsonut kansansa puoleen ja valmistanut sille lunastuksen</span> <span class="verse"><a name="69">69</a>ja kohottanut meille pelastuksen sarven palvelijansa Daavidin huoneesta</span> <span class="verse"><a name="70">70</a>- niinkuin hän on puhunut hamasta ikiajoista pyhäin profeettainsa suun kautta -</span> <span class="verse"><a name="71">71</a>pelastukseksi vihollisistamme ja kaikkien niiden kädestä, jotka meitä vihaavat,</span> <span class="verse"><a name="72">72</a>tehdäkseen laupeuden meidän isillemme ja muistaakseen pyhän liittonsa,</span> <span class="verse"><a name="73">73</a>sen valan, jonka hän vannoi Aabrahamille, meidän isällemme;</span> <span class="verse"><a name="74">74</a>suodakseen meidän, vapahdettuina vihollistemme kädestä, pelkäämättä palvella häntä</span> <span class="verse"><a name="75">75</a>pyhyydessä ja vanhurskaudessa hänen edessään kaikkina elinpäivinämme.</span> <span class="verse"><a name="76">76</a>Ja sinä, lapsukainen, olet kutsuttava Korkeimman profeetaksi, sillä sinä olet käyvä Herran edellä valmistaaksesi hänen teitään,</span> <span class="verse"><a name="77">77</a>antaaksesi hänen kansalleen pelastuksen tuntemisen heidän syntiensä anteeksisaamisessa,</span> <span class="verse"><a name="78">78</a>meidän Jumalamme sydämellisen laupeuden tähden, jonka kautta meidän puoleemme katsoo aamun koitto korkeudesta,</span> <span class="verse"><a name="79">79</a>loistaen meille, jotka istumme pimeydessä ja kuoleman varjossa, ja ohjaten meidän jalkamme rauhan tielle."</span> <span class="verse"><a name="80">80</a>Ja lapsi kasvoi ja vahvistui hengessä. Ja hän oli erämaassa siihen päivään asti, jona hän oli astuva Israelin eteen.</span> </p></div</div></div></body></html>