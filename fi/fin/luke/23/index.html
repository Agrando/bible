<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 23</strong></div><p><span class="verse"><a name="1">1</a>Ja he nousivat, koko joukko, ja veivät hänet Pilatuksen eteen.</span> <span class="verse"><a name="2">2</a>Ja he alkoivat syyttää häntä sanoen: "Tämän me olemme havainneet villitsevän kansaamme, kieltävän antamasta veroja keisarille ja sanovan itseään Kristukseksi, kuninkaaksi".</span> <span class="verse"><a name="3">3</a>Niin Pilatus kysyi häneltä sanoen: "Oletko sinä juutalaisten kuningas?" Hän vastasi hänelle ja sanoi: "Sinäpä sen sanot".</span> <span class="verse"><a name="4">4</a>Pilatus sanoi ylipapeille ja kansalle: "En minä löydä mitään syytä tässä miehessä".</span> <span class="verse"><a name="5">5</a>Mutta he ahdistivat yhä enemmän ja sanoivat: "Hän yllyttää kansaa opettaen kaikkialla Juudeassa, Galileasta alkaen tänne asti".</span> <span class="verse"><a name="6">6</a>Mutta kun Pilatus sen kuuli, kysyi hän, oliko mies galilealainen.</span> <span class="verse"><a name="7">7</a>Ja saatuaan tietää hänen olevan Herodeksen hallintoalueelta hän lähetti hänet Herodeksen eteen, joka hänkin niinä päivinä oli Jerusalemissa.</span> <span class="verse"><a name="8">8</a>Kun Herodes näki Jeesuksen, ihastui hän suuresti; sillä hän oli jo kauan aikaa halunnut nähdä häntä, koska oli kuullut hänestä, ja hän toivoi saavansa nähdä häneltä jonkin ihmeen.</span> <span class="verse"><a name="9">9</a>Ja hän teki Jeesukselle monia kysymyksiä; mutta tämä ei vastannut hänelle mitään.</span> <span class="verse"><a name="10">10</a>Ja ylipapit ja kirjanoppineet seisoivat siinä ja syyttivät häntä kiivaasti.</span> <span class="verse"><a name="11">11</a>Mutta Herodes joukkoineen kohteli häntä halveksivasti ja pilkkasi häntä; ja puetettuaan hänet loistavaan pukuun hän lähetti hänet takaisin Pilatuksen eteen.</span> <span class="verse"><a name="12">12</a>Ja Herodes ja Pilatus tulivat sinä päivänä ystäviksi keskenään; he olivat näet ennen olleet toistensa vihamiehiä.</span> <span class="verse"><a name="13">13</a>Niin Pilatus kutsui kokoon ylipapit ja hallitusmiehet ja kansan</span> <span class="verse"><a name="14">14</a>ja sanoi heille: "Te olette tuoneet minulle tämän miehen kansan yllyttäjänä; ja katso, minä olen teidän läsnäollessanne häntä tutkinut enkä ole havainnut tätä miestä syylliseksi mihinkään, mistä te häntä syytätte,</span> <span class="verse"><a name="15">15</a>eikä Herodeskaan, sillä hän lähetti hänet takaisin meille. Ja katso, hän ei ole tehnyt mitään, mikä ansaitsee kuoleman.</span> <span class="verse"><a name="16">16</a>Kuritettuani häntä minä siis hänet päästän."</span> <span class="verse"><a name="17">17</a>Niin he huusivat kaikki yhdessä, sanoen: "Vie pois tämä, mutta päästä meille Barabbas!"</span> <span class="verse"><a name="18">18</a>Tämä oli heitetty vankeuteen kaupungissa tehdystä kapinasta sekä murhasta.</span> <span class="verse"><a name="19">19</a>Niin Pilatus taas puhui heille, koska hän tahtoi päästää Jeesuksen irti.</span> <span class="verse"><a name="20">20</a>Mutta he huusivat vastaan ja sanoivat: "Ristiinnaulitse, ristiinnaulitse hänet!"</span> <span class="verse"><a name="21">21</a>Niin hän puhui heille kolmannen kerran: "Mitä pahaa hän sitten on tehnyt? En ole havainnut hänessä mitään, mistä hän ansaitsisi kuoleman. Kuritettuani häntä minä siis hänet päästän."</span> <span class="verse"><a name="22">22</a>Mutta he ahdistivat häntä suurilla huudoilla, vaatien Jeesusta ristiinnaulittavaksi; ja heidän huutonsa pääsivät voitolle.</span> <span class="verse"><a name="23">23</a>Niin Pilatus tuomitsi heidän vaatimuksensa täytettäväksi.</span> <span class="verse"><a name="24">24</a>Ja hän päästi irti sen, joka kapinasta ja murhasta oli vankeuteen heitetty ja jota he vaativat, mutta Jeesuksen hän antoi alttiiksi heidän mielivallallensa.</span> <span class="verse"><a name="25">25</a>Ja viedessään häntä pois he saivat käsiinsä Simonin, erään kyreneläisen, joka tuli vainiolta; ja hänen olalleen he panivat ristin kannettavaksi Jeesuksen jäljessä.</span> <span class="verse"><a name="26">26</a>Ja häntä seurasi suuri joukko kansaa, myös naisia, jotka valittivat ja itkivät häntä.</span> <span class="verse"><a name="27">27</a>Niin Jeesus kääntyi heihin ja sanoi: "Jerusalemin tyttäret, älkää minua itkekö, vaan itkekää itseänne ja lapsianne.</span> <span class="verse"><a name="28">28</a>Sillä katso, päivät tulevat, jolloin sanotaan: 'Autuaita ovat hedelmättömät ja ne kohdut, jotka eivät ole synnyttäneet, ja rinnat, jotka eivät ole imettäneet'.</span> <span class="verse"><a name="29">29</a>Silloin ruvetaan sanomaan vuorille: 'Langetkaa meidän päällemme', ja kukkuloille: 'Peittäkää meidät'.</span> <span class="verse"><a name="30">30</a>Sillä jos tämä tehdään tuoreelle puulle, mitä sitten kuivalle tapahtuu?"</span> <span class="verse"><a name="31">31</a>Myös kaksi muuta, kaksi pahantekijää, vietiin hänen kanssaan surmattaviksi.</span> <span class="verse"><a name="32">32</a>Ja kun saavuttiin paikalle, jota sanotaan Pääkallonpaikaksi, niin siellä he ristiinnaulitsivat hänet sekä pahantekijät, toisen oikealle ja toisen vasemmalle puolelle.</span> <span class="verse"><a name="33">33</a>Mutta Jeesus sanoi: "Isä, anna heille anteeksi, sillä he eivät tiedä, mitä he tekevät". Ja he jakoivat keskenään hänen vaatteensa ja heittivät niistä arpaa.</span> <span class="verse"><a name="34">34</a>Ja kansa seisoi ja katseli. Ja hallitusmiehetkin ivasivat häntä ja sanoivat: "Muita hän on auttanut; auttakoon itseänsä, jos hän on Jumalan Kristus, se valittu".</span> <span class="verse"><a name="35">35</a>Myös sotamiehet pilkkasivat häntä, menivät hänen luoksensa ja tarjosivat hänelle hapanviiniä</span> <span class="verse"><a name="36">36</a>ja sanoivat: "Jos sinä olet juutalaisten kuningas, niin auta itseäsi".</span> <span class="verse"><a name="37">37</a>Oli myös hänen päänsä päällä kirjoitus: "Tämä on juutalaisten kuningas".</span> <span class="verse"><a name="38">38</a>Niin toinen pahantekijöistä, jotka siinä riippuivat, herjasi häntä: "Etkö sinä ole Kristus? Auta itseäsi ja meitä."</span> <span class="verse"><a name="39">39</a>Mutta toinen vastasi ja nuhteli häntä sanoen: "Etkö sinä edes pelkää Jumalaa, sinä, joka olet saman rangaistuksen alainen?</span> <span class="verse"><a name="40">40</a>Me tosin kärsimme oikeuden mukaan, sillä me saamme, mitä meidän tekomme ansaitsevat; mutta tämä ei ole mitään pahaa tehnyt."</span> <span class="verse"><a name="41">41</a>Ja hän sanoi: "Jeesus, muista minua, kun tulet valtakuntaasi".</span> <span class="verse"><a name="42">42</a>Niin Jeesus sanoi hänelle: "Totisesti minä sanon sinulle: tänä päivänä pitää sinun oleman minun kanssani paratiisissa."</span> <span class="verse"><a name="43">43</a>Ja oli jo noin kuudes hetki. Niin yli kaiken maan tuli pimeys, jota kesti hamaan yhdeksänteen hetkeen,</span> <span class="verse"><a name="44">44</a>sillä aurinko oli pimentynyt. Ja temppelin esirippu repesi keskeltä kahtia.</span> <span class="verse"><a name="45">45</a>Ja Jeesus huusi suurella äänellä ja sanoi: "Isä, sinun käsiisi minä annan henkeni". Ja sen sanottuaan hän antoi henkensä.</span> <span class="verse"><a name="46">46</a>Mutta kun sadanpäämies näki, mitä tapahtui, kunnioitti hän Jumalaa ja sanoi: "Totisesti, tämä oli vanhurskas mies".</span> <span class="verse"><a name="47">47</a>Ja kun kaikki kansa, ne, jotka olivat kokoontuneet tätä katselemaan, näkivät, mitä tapahtui, löivät he rintoihinsa ja palasivat kukin kotiinsa.</span> <span class="verse"><a name="48">48</a>Mutta kaikki hänen tuttavansa seisoivat taampana, myöskin naiset, jotka olivat seuranneet häntä Galileasta, ja katselivat tätä.</span> <span class="verse"><a name="49">49</a>Ja katso, oli neuvoston jäsen, nimeltä Joosef, hyvä ja hurskas mies, joka ei ollut suostunut heidän neuvoonsa ja tekoonsa.</span> <span class="verse"><a name="50">50</a>Tämä oli kotoisin juutalaisten kaupungista Arimatiasta, ja hän odotti Jumalan valtakuntaa.</span> <span class="verse"><a name="51">51</a>Hän meni Pilatuksen luo ja pyysi Jeesuksen ruumista.</span> <span class="verse"><a name="52">52</a>Ja otettuaan sen alas hän kääri sen liinavaatteeseen. Ja hän pani hänet hautaan, joka oli hakattu kallioon ja johon ei oltu vielä ketään pantu.</span> <span class="verse"><a name="53">53</a>Ja silloin oli valmistuspäivä, ja sapatti oli alkamaisillaan.</span> <span class="verse"><a name="54">54</a>Ja naiset, jotka olivat tulleet hänen kanssaan Galileasta, seurasivat jäljessä ja katselivat hautaa ja kuinka hänen ruumiinsa sinne pantiin.</span> <span class="verse"><a name="55">55</a>Ja palattuaan kotiinsa he valmistivat hyvänhajuisia yrttejä ja voiteita; mutta sapatin he viettivät hiljaisuudessa lain käskyn mukaan.</span> </p></div</div></div></body></html>