<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 20</strong></div><p><span class="verse"><a name="1">1</a>Ja tapahtui eräänä päivänä, kun hän opetti kansaa pyhäkössä ja julisti evankeliumia, että ylipapit ja kirjanoppineet astuivat yhdessä vanhinten kanssa esiin</span> <span class="verse"><a name="2">2</a>ja puhuivat hänelle sanoen: "Sano meille, millä vallalla sinä näitä teet, tahi kuka on se, joka on antanut sinulle tämän vallan?"</span> <span class="verse"><a name="3">3</a>Hän vastasi ja sanoi heille: "Minä myös teen teille kysymyksen; sanokaa minulle:</span> <span class="verse"><a name="4">4</a>oliko Johanneksen kaste taivaasta vai ihmisistä?"</span> <span class="verse"><a name="5">5</a>Niin he neuvottelivat keskenänsä sanoen: "Jos sanomme: 'Taivaasta', niin hän sanoo: 'Miksi ette siis uskoneet häntä?'</span> <span class="verse"><a name="6">6</a>Mutta jos sanomme: 'Ihmisistä', niin kaikki kansa kivittää meidät, sillä se uskoo vahvasti, että Johannes oli profeetta."</span> <span class="verse"><a name="7">7</a>Ja he vastasivat, etteivät tienneet, mistä se oli.</span> <span class="verse"><a name="8">8</a>Niin Jeesus sanoi heille: "Niinpä en minäkään sano teille, millä vallalla minä näitä teen".</span> <span class="verse"><a name="9">9</a>Ja hän rupesi puhumaan kansalle ja puhui tämän vertauksen: "Mies istutti viinitarhan ja vuokrasi sen viinitarhureille ja matkusti muille maille kauaksi aikaa.</span> <span class="verse"><a name="10">10</a>Ja ajan tullen hän lähetti palvelijan viinitarhurien luokse, että he antaisivat tälle osan viinitarhan hedelmistä; mutta viinitarhurit pieksivät hänet ja lähettivät tyhjin käsin pois.</span> <span class="verse"><a name="11">11</a>Ja hän lähetti vielä toisen palvelijan; mutta hänetkin he pieksivät ja häpäisivät ja lähettivät tyhjin käsin pois.</span> <span class="verse"><a name="12">12</a>Ja hän lähetti vielä kolmannen; mutta tämänkin he haavoittivat ja heittivät ulos.</span> <span class="verse"><a name="13">13</a>Niin viinitarhan herra sanoi: 'Mitä minä teen? Minä lähetän rakkaan poikani; häntä he kaiketi kavahtavat.'</span> <span class="verse"><a name="14">14</a>Mutta kun viinitarhurit näkivät hänet, neuvottelivat he keskenään ja sanoivat: 'Tämä on perillinen; tappakaamme hänet, että perintö tulisi meidän omaksemme'.</span> <span class="verse"><a name="15">15</a>Ja he heittivät hänet ulos viinitarhasta ja tappoivat. Mitä nyt viinitarhan herra on tekevä heille?</span> <span class="verse"><a name="16">16</a>Hän tulee ja tuhoaa nämä viinitarhurit ja antaa viinitarhan muille." Niin he sen kuullessaan sanoivat: "Pois se!"</span> <span class="verse"><a name="17">17</a>Mutta hän katsahti heihin ja sanoi: "Mitä siis on tämä kirjoitus: 'Se kivi, jonka rakentajat hylkäsivät, on tullut kulmakiveksi'?</span> <span class="verse"><a name="18">18</a>Jokainen, joka kaatuu siihen kiveen, ruhjoutuu, mutta jonka päälle se kaatuu, sen se murskaa."</span> <span class="verse"><a name="19">19</a>Ja kirjanoppineet ja ylipapit tahtoivat ottaa hänet sillä hetkellä kiinni, mutta he pelkäsivät kansaa; sillä he ymmärsivät, että hän oli puhunut sen vertauksen heistä.</span> <span class="verse"><a name="20">20</a>Ja he vartioivat häntä ja lähettivät hänen luokseen hurskaiksi tekeytyviä urkkijoita, saadakseen hänet kiinni jostakin sanasta, niin että voisivat antaa hänet esivallalle ja maaherran käsiin.</span> <span class="verse"><a name="21">21</a>Ja ne kysyivät häneltä sanoen: "Opettaja, me tiedämme, että sinä puhut ja opetat oikein etkä katso henkilöön, vaan opetat Jumalan tietä totuudessa.</span> <span class="verse"><a name="22">22</a>Onko meidän lupa antaa keisarille veroa vai eikö?"</span> <span class="verse"><a name="23">23</a>Mutta hän havaitsi heidän kavaluutensa ja sanoi heille:</span> <span class="verse"><a name="24">24</a>"Näyttäkää minulle denari. Kenen kuva ja päällekirjoitus siinä on?" He vastasivat: "Keisarin".</span> <span class="verse"><a name="25">25</a>Niin hän sanoi heille: "Antakaa siis keisarille, mikä keisarin on, ja Jumalalle, mikä Jumalan on".</span> <span class="verse"><a name="26">26</a>Ja he eivät kyenneet saamaan häntä hänen puheestaan kiinni kansan edessä; ja he ihmettelivät hänen vastaustaan ja vaikenivat.</span> <span class="verse"><a name="27">27</a>Niin astui esiin muutamia saddukeuksia, jotka väittävät, ettei ylösnousemusta ole, ja he kysyivät häneltä</span> <span class="verse"><a name="28">28</a>sanoen: "Opettaja, Mooses on säätänyt meille: 'Jos joltakin kuolee veli, jolla on vaimo, mutta ei ole lapsia, niin ottakoon hän veljensä vaimon ja herättäköön siemenen veljelleen'.</span> <span class="verse"><a name="29">29</a>Nyt oli seitsemän veljestä. Ensimmäinen otti vaimon ja kuoli lapsetonna.</span> <span class="verse"><a name="30">30</a>Niin toinen otti sen vaimon,</span> <span class="verse"><a name="31">31</a>ja sitten kolmas, ja samoin kaikki seitsemän; ja he kuolivat jättämättä lapsia.</span> <span class="verse"><a name="32">32</a>Viimeiseksi vaimokin kuoli.</span> <span class="verse"><a name="33">33</a>Kenelle heistä siis tämä vaimo ylösnousemuksessa joutuu vaimoksi? Sillä kaikkien seitsemän vaimona hän oli ollut."</span> <span class="verse"><a name="34">34</a>Niin Jeesus sanoi heille: "Tämän maailmanajan lapset naivat ja menevät miehelle.</span> <span class="verse"><a name="35">35</a>Mutta ne, jotka on arvollisiksi nähty pääsemään toiseen maailmaan ja ylösnousemukseen kuolleista, eivät nai eivätkä mene miehelle.</span> <span class="verse"><a name="36">36</a>Sillä he eivät enää voi kuolla, kun ovat enkelien kaltaisia; ja he ovat Jumalan lapsia, koska ovat ylösnousemuksen lapsia.</span> <span class="verse"><a name="37">37</a>Mutta että kuolleet nousevat ylös, sen Mooseskin on osoittanut kertomuksessa orjantappurapensaasta, kun hän sanoo Herraa Aabrahamin Jumalaksi ja Iisakin Jumalaksi ja Jaakobin Jumalaksi.</span> <span class="verse"><a name="38">38</a>Mutta hän ei ole kuolleitten Jumala, vaan elävien; sillä kaikki hänelle elävät."</span> <span class="verse"><a name="39">39</a>Niin muutamat kirjanoppineista vastasivat ja sanoivat: "Opettaja, oikein sinä sanoit".</span> <span class="verse"><a name="40">40</a>Ja he eivät enää rohjenneet kysyä häneltä mitään.</span> <span class="verse"><a name="41">41</a>Niin hän sanoi heille: "Kuinka he voivat sanoa, että Kristus on Daavidin poika?</span> <span class="verse"><a name="42">42</a>Sanoohan Daavid itse psalmien kirjassa: 'Herra sanoi minun Herralleni: Istu minun oikealle puolelleni,</span> <span class="verse"><a name="43">43</a>kunnes minä panen sinun vihollisesi sinun jalkojesi astinlaudaksi.'</span> <span class="verse"><a name="44">44</a>Daavid siis kutsuu häntä Herraksi; kuinka hän sitten on hänen poikansa?"</span> <span class="verse"><a name="45">45</a>Ja kaiken kansan kuullen hän sanoi opetuslapsillensa:</span> <span class="verse"><a name="46">46</a>"Kavahtakaa kirjanoppineita, jotka mielellään käyskelevät pitkissä vaipoissa ja haluavat tervehdyksiä toreilla ja etumaisia istuimia synagoogissa ja ensimmäisiä sijoja pidoissa,</span> <span class="verse"><a name="47">47</a>noita, jotka syövät leskien huoneet ja näön vuoksi pitävät pitkiä rukouksia; he saavat sitä kovemman tuomion".</span> </p></div</div></div></body></html>