<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 2</strong></div><p><span class="verse"><a name="1">1</a>Ja tapahtui niinä päivinä, että keisari Augustukselta kävi käsky, että kaikki maailma oli verolle pantava.</span> <span class="verse"><a name="2">2</a>Tämä verollepano oli ensimmäinen ja tapahtui Kyreniuksen ollessa Syyrian maaherrana.</span> <span class="verse"><a name="3">3</a>Ja kaikki menivät verolle pantaviksi, kukin omaan kaupunkiinsa.</span> <span class="verse"><a name="4">4</a>Niin Joosefkin lähti Galileasta, Nasaretin kaupungista, ylös Juudeaan, Daavidin kaupunkiin, jonka nimi on Beetlehem, hän kun oli Daavidin huonetta ja sukua,</span> <span class="verse"><a name="5">5</a>verolle pantavaksi Marian, kihlattunsa, kanssa, joka oli raskaana.</span> <span class="verse"><a name="6">6</a>Niin tapahtui heidän siellä ollessaan, että Marian synnyttämisen aika tuli.</span> <span class="verse"><a name="7">7</a>Ja hän synnytti pojan, esikoisensa, ja kapaloi hänet ja pani hänet seimeen, koska heille ei ollut sijaa majatalossa.</span> <span class="verse"><a name="8">8</a>Ja sillä seudulla oli paimenia kedolla vartioimassa yöllä laumaansa.</span> <span class="verse"><a name="9">9</a>Niin heidän edessään seisoi Herran enkeli, ja Herran kirkkaus loisti heidän ympärillään, ja he peljästyivät suuresti.</span> <span class="verse"><a name="10">10</a>Mutta enkeli sanoi heille: "Älkää peljätkö; sillä katso, minä ilmoitan teille suuren ilon, joka on tuleva kaikelle kansalle:</span> <span class="verse"><a name="11">11</a>teille on tänä päivänä syntynyt Vapahtaja, joka on Kristus, Herra, Daavidin kaupungissa.</span> <span class="verse"><a name="12">12</a>Ja tämä on teille merkkinä: te löydätte lapsen kapaloituna ja seimessä makaamassa."</span> <span class="verse"><a name="13">13</a>Ja yhtäkkiä oli enkelin kanssa suuri joukko taivaallista sotaväkeä, ja he ylistivät Jumalaa ja sanoivat:</span> <span class="verse"><a name="14">14</a>"Kunnia Jumalalle korkeuksissa, ja maassa rauha ihmisten kesken, joita kohtaan hänellä on hyvä tahto!"</span> <span class="verse"><a name="15">15</a>Ja kun enkelit olivat menneet paimenten luota taivaaseen, niin nämä puhuivat toisillensa: "Menkäämme nyt Beetlehemiin katsomaan sitä, mikä on tapahtunut ja minkä Herra meille ilmoitti".</span> <span class="verse"><a name="16">16</a>Ja he menivät kiiruhtaen ja löysivät Marian ja Joosefin ja lapsen, joka makasi seimessä.</span> <span class="verse"><a name="17">17</a>Ja kun he tämän olivat nähneet, ilmoittivat he sen sanan, joka oli puhuttu heille tästä lapsesta.</span> <span class="verse"><a name="18">18</a>Ja kaikki, jotka sen kuulivat, ihmettelivät sitä, mitä paimenet heille puhuivat.</span> <span class="verse"><a name="19">19</a>Mutta Maria kätki kaikki nämä sanat ja tutkisteli niitä sydämessänsä.</span> <span class="verse"><a name="20">20</a>Ja paimenet palasivat kiittäen ja ylistäen Jumalaa kaikesta, minkä olivat kuulleet ja nähneet, sen mukaan kuin heille oli puhuttu.</span> <span class="verse"><a name="21">21</a>Kun sitten kahdeksan päivää oli kulunut ja lapsi oli ympärileikattava, annettiin hänelle nimi Jeesus, jonka enkeli oli hänelle antanut, ennenkuin hän sikisi äitinsä kohdussa.</span> <span class="verse"><a name="22">22</a>Ja kun heidän puhdistuspäivänsä, Mooseksen lain mukaan, olivat täyttyneet, veivät he hänet ylös Jerusalemiin asettaaksensa hänet Herran eteen</span> <span class="verse"><a name="23">23</a>- niinkuin on kirjoitettuna Herran laissa: "Jokainen miehenpuoli, joka avaa äidinkohdun, luettakoon Herralle pyhitetyksi" -</span> <span class="verse"><a name="24">24</a>ja uhrataksensa, niinkuin Herran laissa on säädetty, parin metsäkyyhkysiä tai kaksi kyyhkysenpoikaa.</span> <span class="verse"><a name="25">25</a>Ja katso, Jerusalemissa oli mies, nimeltä Simeon; hän oli hurskas ja jumalinen mies, joka odotti Israelin lohdutusta, ja Pyhä Henki oli hänen päällänsä.</span> <span class="verse"><a name="26">26</a>Ja Pyhä Henki oli hänelle ilmoittanut, ettei hän ollut näkevä kuolemaa, ennenkuin oli nähnyt Herran Voidellun.</span> <span class="verse"><a name="27">27</a>Ja hän tuli Hengen vaikutuksesta pyhäkköön. Ja kun vanhemmat toivat Jeesus-lasta sisälle tehdäkseen hänelle, niinkuin tapa oli lain mukaan,</span> <span class="verse"><a name="28">28</a>otti hänkin hänet syliinsä ja kiitti Jumalaa ja sanoi:</span> <span class="verse"><a name="29">29</a>"Herra, nyt sinä lasket palvelijasi rauhaan menemään, sanasi mukaan;</span> <span class="verse"><a name="30">30</a>sillä minun silmäni ovat nähneet sinun autuutesi,</span> <span class="verse"><a name="31">31</a>jonka sinä olet valmistanut kaikkien kansojen nähdä,</span> <span class="verse"><a name="32">32</a>valkeudeksi, joka on ilmestyvä pakanoille, ja kirkkaudeksi kansallesi Israelille".</span> <span class="verse"><a name="33">33</a>Ja hänen isänsä ja äitinsä ihmettelivät sitä, mitä hänestä sanottiin.</span> <span class="verse"><a name="34">34</a>Ja Simeon siunasi heitä ja sanoi Marialle, hänen äidilleen: "Katso, tämä on pantu lankeemukseksi ja nousemukseksi monelle Israelissa ja merkiksi, jota vastaan sanotaan</span> <span class="verse"><a name="35">35</a>- ja myös sinun sielusi lävitse on miekka käyvä - että monen sydämen ajatukset tulisivat ilmi".</span> <span class="verse"><a name="36">36</a>Ja oli naisprofeetta, Hanna, Fanuelin tytär, Asserin sukukuntaa. Hän oli jo tullut iälliseksi. Mentyään neitsyenä naimisiin hän oli elänyt miehensä kanssa seitsemän vuotta,</span> <span class="verse"><a name="37">37</a>ja oli nyt leski, kahdeksankymmenen neljän vuoden ikäinen. Hän ei poistunut pyhäköstä, vaan palveli siellä Jumalaa paastoilla ja rukouksilla yötä ja päivää.</span> <span class="verse"><a name="38">38</a>Ja juuri sillä hetkellä hän tuli siihen, ylisti Jumalaa ja puhui lapsesta kaikille, jotka odottivat Jerusalemin lunastusta.</span> <span class="verse"><a name="39">39</a>Ja täytettyään kaiken, mikä Herran lain mukaan oli tehtävä, he palasivat Galileaan, kaupunkiinsa Nasaretiin.</span> <span class="verse"><a name="40">40</a>Ja lapsi kasvoi ja vahvistui ja täyttyi viisaudella, ja Jumalan armo oli hänen päällänsä.</span> <span class="verse"><a name="41">41</a>Ja hänen vanhempansa matkustivat joka vuosi Jerusalemiin pääsiäisjuhlille.</span> <span class="verse"><a name="42">42</a>Hänen ollessaan kaksitoistavuotias he niinikään vaelsivat ylös sinne juhlan tavan mukaan.</span> <span class="verse"><a name="43">43</a>Ja kun ne päivät olivat kuluneet ja he lähtivät kotiin, jäi poikanen Jeesus Jerusalemiin, eivätkä hänen vanhempansa sitä huomanneet.</span> <span class="verse"><a name="44">44</a>He luulivat hänen olevan matkaseurueessa ja kulkivat päivänmatkan ja etsivät häntä sukulaisten ja tuttavien joukosta;</span> <span class="verse"><a name="45">45</a>mutta kun eivät löytäneet, palasivat he Jerusalemiin etsien häntä.</span> <span class="verse"><a name="46">46</a>Ja kolmen päivän kuluttua he löysivät hänet pyhäköstä, jossa hän istui opettajain keskellä kuunnellen heitä ja kysellen heiltä.</span> <span class="verse"><a name="47">47</a>Ja kaikki, jotka häntä kuulivat, ihmettelivät hänen ymmärrystänsä ja vastauksiansa.</span> <span class="verse"><a name="48">48</a>Ja hänet nähdessään hänen vanhempansa hämmästyivät, ja hänen äitinsä sanoi hänelle: "Poikani, miksi meille näin teit? Katso, sinun isäsi ja minä olemme huolestuneina etsineet sinua."</span> <span class="verse"><a name="49">49</a>Niin hän sanoi heille: "Mitä te minua etsitte? Ettekö tienneet, että minun pitää niissä oleman, mitkä minun Isäni ovat?"</span> <span class="verse"><a name="50">50</a>Mutta he eivät ymmärtäneet sitä sanaa, jonka hän heille puhui.</span> <span class="verse"><a name="51">51</a>Ja hän lähti heidän kanssansa ja tuli Nasaretiin ja oli heille alamainen. Ja hänen äitinsä kätki kaikki nämä sanat sydämeensä.</span> <span class="verse"><a name="52">52</a>Ja Jeesus varttui viisaudessa ja iässä ja armossa Jumalan ja ihmisten edessä.</span> </p></div</div></div></body></html>