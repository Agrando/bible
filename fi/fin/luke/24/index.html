<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 24</strong></div><p><span class="verse"><a name="1">1</a>Mutta viikon ensimmäisenä päivänä ani varhain he tulivat haudalle, tuoden mukanaan valmistamansa hyvänhajuiset yrtit.</span> <span class="verse"><a name="2">2</a>Ja he havaitsivat kiven vieritetyksi pois haudalta.</span> <span class="verse"><a name="3">3</a>Niin he menivät sisään, mutta eivät löytäneet Herran Jeesuksen ruumista.</span> <span class="verse"><a name="4">4</a>Ja kun he olivat tästä ymmällä, niin katso, kaksi miestä seisoi heidän edessään säteilevissä vaatteissa.</span> <span class="verse"><a name="5">5</a>Ja he peljästyivät ja kumartuivat kasvoillensa maahan. Niin miehet sanoivat heille: "Miksi te etsitte elävää kuolleitten joukosta?</span> <span class="verse"><a name="6">6</a>Ei hän ole täällä, hän on noussut ylös. Muistakaa, kuinka hän puhui teille vielä ollessaan Galileassa,</span> <span class="verse"><a name="7">7</a>sanoen: 'Ihmisen Poika pitää annettaman syntisten ihmisten käsiin ja ristiinnaulittaman, ja hänen pitää kolmantena päivänä nouseman ylös'."</span> <span class="verse"><a name="8">8</a>Niin he muistivat hänen sanansa.</span> <span class="verse"><a name="9">9</a>Ja he palasivat haudalta ja veivät sanan tästä kaikesta niille yhdelletoista ja kaikille muille.</span> <span class="verse"><a name="10">10</a>Ja ne, jotka kertoivat tämän apostoleille, olivat Maria Magdaleena ja Johanna ja Maria, Jaakobin äiti, ja muut naiset heidän kanssansa.</span> <span class="verse"><a name="11">11</a>Mutta näiden puheet näyttivät heistä turhilta, eivätkä he uskoneet heitä.</span> <span class="verse"><a name="12">12</a>Mutta Pietari nousi ja juoksi haudalle; ja kun hän kurkisti sisään, näki hän siellä ainoastaan käärinliinat. Ja hän meni pois ihmetellen itsekseen sitä, mikä oli tapahtunut.</span> <span class="verse"><a name="13">13</a>Ja katso, kaksi heistä kulki sinä päivänä Emmaus nimiseen kylään, joka on kuudenkymmenen vakomitan päässä Jerusalemista.</span> <span class="verse"><a name="14">14</a>Ja he puhelivat keskenään kaikesta tästä, mikä oli tapahtunut.</span> <span class="verse"><a name="15">15</a>Ja heidän keskustellessaan ja tutkistellessaan tapahtui, että Jeesus itse lähestyi heitä ja kulki heidän kanssansa.</span> <span class="verse"><a name="16">16</a>Mutta heidän silmänsä olivat pimitetyt, niin etteivät he tunteneet häntä.</span> <span class="verse"><a name="17">17</a>Ja hän sanoi heille: "Mistä te siinä kävellessänne puhutte keskenänne?" Niin he seisahtuivat murheellisina muodoltansa.</span> <span class="verse"><a name="18">18</a>Ja toinen heistä, nimeltä Kleopas, vastasi ja sanoi hänelle: "Oletko sinä ainoa muukalainen Jerusalemissa, joka et tiedä, mitä siellä näinä päivinä on tapahtunut?"</span> <span class="verse"><a name="19">19</a>Hän sanoi heille: "Mitä?" Niin he sanoivat hänelle: "Sitä, mikä tapahtui Jeesukselle, Nasaretilaiselle, joka oli profeetta, voimallinen teossa ja sanassa Jumalan ja kaiken kansan edessä,</span> <span class="verse"><a name="20">20</a>kuinka meidän ylipappimme ja hallitusmiehemme antoivat hänet tuomittavaksi kuolemaan ja ristiinnaulitsivat hänet.</span> <span class="verse"><a name="21">21</a>Mutta me toivoimme hänen olevan sen, joka oli lunastava Israelin. Ja onhan kaiken tämän lisäksi nyt jo kolmas päivä siitä, kuin nämä tapahtuivat.</span> <span class="verse"><a name="22">22</a>Ovatpa vielä muutamat naiset joukostamme saattaneet meidät hämmästyksiin. He kävivät aamulla varhain haudalla</span> <span class="verse"><a name="23">23</a>eivätkä löytäneet hänen ruumistaan, ja tulivat ja sanoivat myös nähneensä enkelinäyn, ja enkelit olivat sanoneet hänen elävän.</span> <span class="verse"><a name="24">24</a>Ja muutamat niistä, jotka olivat meidän kanssamme, menivät haudalle ja havaitsivat niin olevan, kuin naiset olivat sanoneet; mutta häntä he eivät nähneet."</span> <span class="verse"><a name="25">25</a>Niin hän sanoi heille: "Oi, te ymmärtämättömät ja hitaat sydämeltä uskomaan kaikkea sitä, minkä profeetat ovat puhuneet!</span> <span class="verse"><a name="26">26</a>Eikö Kristuksen pitänyt tätä kärsimän ja sitten menemän kirkkauteensa?"</span> <span class="verse"><a name="27">27</a>Ja hän alkoi Mooseksesta ja kaikista profeetoista ja selitti heille, mitä hänestä oli kaikissa kirjoituksissa sanottu.</span> <span class="verse"><a name="28">28</a>Ja kun he lähestyivät kylää, johon olivat menossa, niin hän oli aikovinaan kulkea edemmäksi.</span> <span class="verse"><a name="29">29</a>Mutta he vaativat häntä sanoen: "Jää meidän luoksemme, sillä ilta joutuu ja päivä on jo laskemassa". Ja hän meni sisään ja jäi heidän luoksensa.</span> <span class="verse"><a name="30">30</a>Ja tapahtui, kun hän oli aterialla heidän kanssaan, että hän otti leivän, siunasi, mursi ja antoi heille.</span> <span class="verse"><a name="31">31</a>Silloin heidän silmänsä aukenivat, ja he tunsivat hänet. Ja hän katosi heidän näkyvistään.</span> <span class="verse"><a name="32">32</a>Ja he sanoivat toisillensa: "Eikö sydämemme ollut meissä palava, kun hän puhui meille tiellä ja selitti meille kirjoitukset?"</span> <span class="verse"><a name="33">33</a>Ja he nousivat sillä hetkellä ja palasivat Jerusalemiin ja tapasivat ne yksitoista kokoontuneina ja ne, jotka olivat heidän kanssansa.</span> <span class="verse"><a name="34">34</a>Ja nämä sanoivat: "Herra on totisesti noussut ylös ja on ilmestynyt Simonille".</span> <span class="verse"><a name="35">35</a>Ja itse he kertoivat, mitä oli tapahtunut tiellä ja kuinka he olivat hänet tunteneet, kun hän mursi leivän.</span> <span class="verse"><a name="36">36</a>Mutta heidän tätä puhuessaan Jeesus itse seisoi heidän keskellään ja sanoi heille: "Rauha teille!"</span> <span class="verse"><a name="37">37</a>Niin heidät valtasi säikähdys ja pelko, ja he luulivat näkevänsä hengen.</span> <span class="verse"><a name="38">38</a>Mutta hän sanoi heille: "Miksi olette hämmästyneet, ja miksi nousee sellaisia ajatuksia teidän sydämeenne?</span> <span class="verse"><a name="39">39</a>Katsokaa minun käsiäni ja jalkojani ja nähkää, että minä itse tässä olen. Kosketelkaa minua ja katsokaa, sillä ei hengellä ole lihaa eikä luita, niinkuin te näette minulla olevan."</span> <span class="verse"><a name="40">40</a>Ja tämän sanottuaan hän näytti heille kätensä ja jalkansa.</span> <span class="verse"><a name="41">41</a>Mutta kun he eivät vielä uskoneet, ilon tähden, vaan ihmettelivät, sanoi hän heille: "Onko teillä täällä jotakin syötävää?"</span> <span class="verse"><a name="42">42</a>Niin he antoivat hänelle palasen paistettua kalaa.</span> <span class="verse"><a name="43">43</a>Ja hän otti ja söi heidän nähtensä.</span> <span class="verse"><a name="44">44</a>Ja hän sanoi heille: "Tätä tarkoittivat minun sanani, kun minä puhuin teille ollessani vielä teidän kanssanne, että kaiken pitää käymän toteen, mikä minusta on kirjoitettu Mooseksen laissa ja profeetoissa ja psalmeissa".</span> <span class="verse"><a name="45">45</a>Silloin hän avasi heidän ymmärryksensä käsittämään kirjoitukset.</span> <span class="verse"><a name="46">46</a>Ja hän sanoi heille: "Niin on kirjoitettu, että Kristus oli kärsivä ja kolmantena päivänä nouseva kuolleista,</span> <span class="verse"><a name="47">47</a>ja että parannusta syntien anteeksisaamiseksi on saarnattava hänen nimessänsä kaikille kansoille, alkaen Jerusalemista.</span> <span class="verse"><a name="48">48</a>Te olette tämän todistajat.</span> <span class="verse"><a name="49">49</a>Ja katso, minä lähetän teille sen, jonka minun Isäni on luvannut; mutta te pysykää tässä kaupungissa, kunnes teidän päällenne puetaan voima korkeudesta."</span> <span class="verse"><a name="50">50</a>Sitten hän vei heidät pois, lähes Betaniaan asti, ja nosti kätensä ja siunasi heidät.</span> <span class="verse"><a name="51">51</a>Ja tapahtui, että hän siunatessaan heitä erkani heistä, ja hänet otettiin ylös taivaaseen.</span> <span class="verse"><a name="52">52</a>Ja he kumarsivat häntä ja palasivat Jerusalemiin suuresti iloiten.</span> <span class="verse"><a name="53">53</a>Ja he olivat alati pyhäkössä ja ylistivät Jumalaa.</span> </p></div</div></div></body></html>