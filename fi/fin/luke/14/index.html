<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 14</strong></div><p><span class="verse"><a name="1">1</a>Ja kun hän sapattina tuli erään fariseusten johtomiehen taloon aterialle, pitivät he häntä silmällä.</span> <span class="verse"><a name="2">2</a>Ja katso, siellä oli vesitautinen mies hänen edessään.</span> <span class="verse"><a name="3">3</a>Niin Jeesus rupesi puhumaan lainoppineille ja fariseuksille ja sanoi: "Onko luvallista parantaa sapattina, vai eikö?" Mutta he olivat vaiti.</span> <span class="verse"><a name="4">4</a>Ja hän koski mieheen, paransi hänet ja laski menemään.</span> <span class="verse"><a name="5">5</a>Ja hän sanoi heille: "Jos joltakin teistä putoaa poika tai härkä kaivoon, eikö hän heti vedä sitä ylös sapatinpäivänäkin?"</span> <span class="verse"><a name="6">6</a>Eivätkä he kyenneet vastaamaan tähän.</span> <span class="verse"><a name="7">7</a>Ja huomatessaan, kuinka kutsutut valitsivat itselleen ensimmäisiä sijoja, hän puhui heille vertauksen ja sanoi heille:</span> <span class="verse"><a name="8">8</a>"Kun joku on kutsunut sinut häihin, älä asetu aterioimaan ensimmäiselle sijalle; sillä, jos hän on kutsunut jonkun sinua arvollisemman,</span> <span class="verse"><a name="9">9</a>niin hän, joka on sinut ja hänet kutsunut, ehkä tulee ja sanoo sinulle: 'Anna tälle sija', ja silloin sinä saat häveten siirtyä viimeiselle paikalle.</span> <span class="verse"><a name="10">10</a>Vaan kun olet kutsuttu, mene ja asetu viimeiselle sijalle, ja niin on se, joka on sinut kutsunut, sisään tullessaan sanova sinulle: 'Ystäväni, astu ylemmäksi'. Silloin tulee sinulle kunnia kaikkien pöytäkumppaniesi edessä.</span> <span class="verse"><a name="11">11</a>Sillä jokainen, joka itsensä ylentää, alennetaan, ja joka itsensä alentaa, se ylennetään."</span> <span class="verse"><a name="12">12</a>Ja hän sanoi myös sille, joka oli hänet kutsunut: "Kun laitat päivälliset tai illalliset, älä kutsu ystäviäsi, älä veljiäsi, älä sukulaisiasi äläkä rikkaita naapureita, etteivät hekin vuorostaan kutsuisi sinua, ja ettet sinä siten saisi maksua.</span> <span class="verse"><a name="13">13</a>Vaan kun laitat pidot, kutsu köyhiä, raajarikkoja, rampoja, sokeita;</span> <span class="verse"><a name="14">14</a>niin sinä olet oleva autuas, koska he eivät voi maksaa sinulle; sillä sinulle maksetaan vanhurskasten ylösnousemuksessa."</span> <span class="verse"><a name="15">15</a>Tämän kuullessaan eräs pöytäkumppaneista sanoi hänelle: "Autuas se, joka saa olla aterialla Jumalan valtakunnassa!"</span> <span class="verse"><a name="16">16</a>Niin hän sanoi hänelle: "Eräs mies laittoi suuret illalliset ja kutsui monta.</span> <span class="verse"><a name="17">17</a>Ja illallisajan tullessa hän lähetti palvelijansa sanomaan kutsutuille: 'Tulkaa, sillä kaikki on jo valmiina'.</span> <span class="verse"><a name="18">18</a>Mutta he rupesivat kaikki järjestään estelemään. Ensimmäinen sanoi hänelle: 'Minä ostin pellon, ja minun täytyy lähteä sitä katsomaan; pyydän sinua, pidä minut estettynä'.</span> <span class="verse"><a name="19">19</a>Toinen sanoi: 'Minä ostin viisi paria härkiä ja menen niitä koettelemaan; pyydän sinua, pidä minut estettynä'.</span> <span class="verse"><a name="20">20</a>Vielä toinen sanoi: 'Minä otin vaimon, ja sentähden en voi tulla'.</span> <span class="verse"><a name="21">21</a>Ja palvelija tuli takaisin ja ilmoitti herralleen tämän. Silloin isäntä vihastui ja sanoi palvelijalleen: 'Mene kiiruusti kaupungin kaduille ja kujille ja tuo köyhät ja raajarikot, sokeat ja rammat tänne sisälle'.</span> <span class="verse"><a name="22">22</a>Ja palvelija sanoi: 'Herra, on tehty, minkä käskit, ja vielä on tilaa'.</span> <span class="verse"><a name="23">23</a>Niin Herra sanoi palvelijalle: 'Mene teille ja aitovierille ja pakota heitä tulemaan sisälle, että minun taloni täyttyisi;</span> <span class="verse"><a name="24">24</a>sillä minä sanon teille, ettei yksikään niistä miehistä, jotka olivat kutsutut, ole maistava minun illallisiani'."</span> <span class="verse"><a name="25">25</a>Ja hänen mukanaan kulki paljon kansaa; ja hän kääntyi ja sanoi heille:</span> <span class="verse"><a name="26">26</a>"Jos joku tulee minun tyköni eikä vihaa isäänsä ja äitiänsä ja vaimoaan ja lapsiaan ja veljiään ja sisariaan, vieläpä omaa elämäänsäkin, hän ei voi olla minun opetuslapseni.</span> <span class="verse"><a name="27">27</a>Ja joka ei kanna ristiänsä ja seuraa minua, se ei voi olla minun opetuslapseni.</span> <span class="verse"><a name="28">28</a>Sillä jos joku teistä tahtoo rakentaa tornin, eikö hän ensin istu laskemaan kustannuksia, nähdäkseen, onko hänellä varoja rakentaa se valmiiksi,</span> <span class="verse"><a name="29">29</a>etteivät, kun hän on pannut perustuksen, mutta ei kykene saamaan rakennusta valmiiksi, kaikki, jotka sen näkevät, rupeaisi pilkkaamaan häntä</span> <span class="verse"><a name="30">30</a>sanoen: 'Tuo mies ryhtyi rakentamaan, mutta ei kyennyt saamaan valmiiksi'?</span> <span class="verse"><a name="31">31</a>Tahi jos joku kuningas tahtoo lähteä sotimaan toista kuningasta vastaan, eikö hän ensin istu ja pidä neuvoa, kykeneekö hän kymmenellä tuhannella kohtaamaan sitä, joka tulee häntä vastaan kahdellakymmenellä tuhannella?</span> <span class="verse"><a name="32">32</a>Ja ellei kykene, niin hän, toisen vielä ollessa kaukana, lähettää hänen luoksensa lähettiläät hieromaan rauhaa.</span> <span class="verse"><a name="33">33</a>Niin ei myös teistä yksikään, joka ei luovu kaikesta, mitä hänellä on, voi olla minun opetuslapseni.</span> <span class="verse"><a name="34">34</a>Suola on hyvä; mutta jos suolakin käy mauttomaksi, millä se saadaan suolaiseksi?</span> <span class="verse"><a name="35">35</a>Ei se kelpaa maahan eikä lantaan; se heitetään pois. Jolla on korvat kuulla, se kuulkoon!"</span> </p></div</div></div></body></html>