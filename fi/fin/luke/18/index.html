<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 18</strong></div><p><span class="verse"><a name="1">1</a>Ja hän puhui heille vertauksen siitä, että heidän tuli aina rukoilla eikä väsyä.</span> <span class="verse"><a name="2">2</a>Hän sanoi: "Eräässä kaupungissa oli tuomari, joka ei peljännyt Jumalaa eikä hävennyt ihmisiä.</span> <span class="verse"><a name="3">3</a>Ja siinä kaupungissa oli leskivaimo, joka vähän väliä tuli hänen luoksensa ja sanoi: 'Auta minut oikeuteeni riitapuoltani vastaan'.</span> <span class="verse"><a name="4">4</a>Mutta pitkään aikaan hän ei tahtonut. Vaan sitten hän sanoi mielessään: 'Vaikka en pelkää Jumalaa enkä häpeä ihmisiä,</span> <span class="verse"><a name="5">5</a>niin kuitenkin, koska tämä leski tuottaa minulle vaivaa, minä autan hänet oikeuteensa, ettei hän lopulta tulisi ja kävisi minun silmilleni'."</span> <span class="verse"><a name="6">6</a>Niin Herra sanoi: "Kuulkaa, mitä tuo väärä tuomari sanoo!</span> <span class="verse"><a name="7">7</a>Eikö sitten Jumala toimittaisi oikeutta valituillensa, jotka häntä yötä päivää avuksi huutavat, ja viivyttäisikö hän heiltä apuansa?</span> <span class="verse"><a name="8">8</a>Minä sanon teille: hän toimittaa heille oikeuden pian. Kuitenkin, kun Ihmisen Poika tulee, löytäneekö hän uskoa maan päältä?"</span> <span class="verse"><a name="9">9</a>Niin hän puhui vielä muutamille, jotka luottivat itseensä, luullen olevansa vanhurskaita, ja ylenkatsoivat muita, tämän vertauksen:</span> <span class="verse"><a name="10">10</a>"Kaksi miestä meni ylös pyhäkköön rukoilemaan, toinen fariseus ja toinen publikaani.</span> <span class="verse"><a name="11">11</a>Fariseus seisoi ja rukoili itsekseen näin: 'Jumala, minä kiitän sinua, etten minä ole niinkuin muut ihmiset, riistäjät, väärämieliset, huorintekijät, enkä myöskään niinkuin tuo publikaani.</span> <span class="verse"><a name="12">12</a>Minä paastoan kahdesti viikossa; minä annan kymmenykset kaikista tuloistani.'</span> <span class="verse"><a name="13">13</a>Mutta publikaani seisoi taampana eikä edes tahtonut nostaa silmiään taivasta kohti, vaan löi rintaansa ja sanoi: 'Jumala, ole minulle syntiselle armollinen'.</span> <span class="verse"><a name="14">14</a>Minä sanon teille: tämä meni kotiinsa vanhurskaampana kuin se toinen; sillä jokainen, joka itsensä ylentää, alennetaan, mutta joka itsensä alentaa, se ylennetään."</span> <span class="verse"><a name="15">15</a>Ja he toivat hänen tykönsä myös pieniä lapsia, että hän koskisi heihin; mutta sen nähdessään opetuslapset nuhtelivat tuojia.</span> <span class="verse"><a name="16">16</a>Mutta Jeesus kutsui lapset tykönsä ja sanoi: "Sallikaa lasten tulla minun tyköni älkääkä estäkö heitä, sillä senkaltaisten on Jumalan valtakunta.</span> <span class="verse"><a name="17">17</a>Totisesti minä sanon teille: joka ei ota vastaan Jumalan valtakuntaa niinkuin lapsi, se ei pääse sinne sisälle."</span> <span class="verse"><a name="18">18</a>Ja eräs hallitusmies kysyi häneltä sanoen: "Hyvä opettaja, mitä minun pitää tekemän, että minä iankaikkisen elämän perisin?"</span> <span class="verse"><a name="19">19</a>Jeesus sanoi hänelle: "Miksi sanot minua hyväksi? Ei kukaan ole hyvä, paitsi Jumala yksin.</span> <span class="verse"><a name="20">20</a>Käskyt sinä tiedät: 'Älä tee huorin', 'Älä tapa', 'Älä varasta', 'Älä sano väärää todistusta', 'Kunnioita isääsi ja äitiäsi'."</span> <span class="verse"><a name="21">21</a>Mutta hän sanoi: "Tätä kaikkea minä olen noudattanut nuoruudestani asti".</span> <span class="verse"><a name="22">22</a>Kun Jeesus sen kuuli, sanoi hän hänelle: "Yksi sinulta vielä puuttuu: myy kaikki, mitä sinulla on, ja jakele köyhille, niin sinulla on oleva aarre taivaissa; ja tule ja seuraa minua".</span> <span class="verse"><a name="23">23</a>Mutta tämän kuullessaan hän tuli kovin murheelliseksi, sillä hän oli sangen rikas.</span> <span class="verse"><a name="24">24</a>Kun Jeesus näki hänen olevan murheissaan, sanoi hän: "Kuinka vaikea onkaan niiden, joilla on tavaraa, päästä Jumalan valtakuntaan!</span> <span class="verse"><a name="25">25</a>Helpompi on kamelin käydä neulansilmän läpi kuin rikkaan päästä Jumalan valtakuntaan."</span> <span class="verse"><a name="26">26</a>Niin ne, jotka sen kuulivat, sanoivat: "Kuka sitten voi pelastua?"</span> <span class="verse"><a name="27">27</a>Mutta hän sanoi: "Mikä ihmisille on mahdotonta, se on Jumalalle mahdollista".</span> <span class="verse"><a name="28">28</a>Silloin Pietari sanoi: "Katso, me olemme luopuneet siitä, mitä meillä oli, ja seuranneet sinua".</span> <span class="verse"><a name="29">29</a>Niin hän sanoi heille: "Totisesti minä sanon teille: ei ole ketään, joka Jumalan valtakunnan tähden on luopunut talosta tai vaimosta tai veljistä tai vanhemmista tai lapsista,</span> <span class="verse"><a name="30">30</a>ja joka ei saisi monin verroin takaisin tässä ajassa, ja tulevassa maailmassa iankaikkista elämää".</span> <span class="verse"><a name="31">31</a>Ja hän otti tykönsä ne kaksitoista ja sanoi heille: "Katso, me menemme ylös Jerusalemiin, ja kaikki on täysin toteutuva, mitä profeettain kautta on kirjoitettu Ihmisen Pojasta.</span> <span class="verse"><a name="32">32</a>Sillä hänet annetaan pakanain käsiin, ja häntä pilkataan ja häväistään ja syljetään;</span> <span class="verse"><a name="33">33</a>ja ruoskittuaan he tappavat hänet, ja kolmantena päivänä hän nousee ylös."</span> <span class="verse"><a name="34">34</a>Mutta he eivät ymmärtäneet tästä mitään, ja tämä puhe oli heiltä niin salattu, etteivät he käsittäneet, mitä sanottiin.</span> <span class="verse"><a name="35">35</a>Ja hänen lähestyessään Jerikoa eräs sokea istui tien vieressä kerjäten.</span> <span class="verse"><a name="36">36</a>Ja kuullessaan, että siitä kulki kansaa ohi, hän kyseli, mitä se oli.</span> <span class="verse"><a name="37">37</a>He ilmoittivat hänelle Jeesuksen, Nasaretilaisen, menevän ohitse.</span> <span class="verse"><a name="38">38</a>Niin hän huusi sanoen: "Jeesus, Daavidin poika, armahda minua!"</span> <span class="verse"><a name="39">39</a>Ja edelläkulkijat nuhtelivat häntä saadakseen hänet vaikenemaan; mutta hän huusi vielä enemmän: "Daavidin poika, armahda minua!"</span> <span class="verse"><a name="40">40</a>Silloin Jeesus seisahtui ja käski taluttaa hänet tykönsä. Ja hänen tultuaan lähelle Jeesus kysyi häneltä:</span> <span class="verse"><a name="41">41</a>"Mitä tahdot, että minä sinulle tekisin?" Hän sanoi: "Herra, että saisin näköni jälleen".</span> <span class="verse"><a name="42">42</a>Niin Jeesus sanoi hänelle: "Saa näkösi; sinun uskosi on sinut pelastanut".</span> <span class="verse"><a name="43">43</a>Ja heti hän sai näkönsä ja seurasi häntä ylistäen Jumalaa. Ja sen nähdessään kaikki kansa kiitti Jumalaa.</span> </p></div</div></div></body></html>