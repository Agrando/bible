<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/luke">Luke</a> &gt <strong>Chapter 12</strong></div><p><span class="verse"><a name="1">1</a>Kun sillä välin kansaa oli kokoontunut tuhatmäärin, niin että he polkivat toisiaan, rupesi hän puhumaan opetuslapsillensa: "Ennen kaikkea kavahtakaa fariseusten hapatusta, se on: ulkokultaisuutta.</span> <span class="verse"><a name="2">2</a>Ei ole mitään peitettyä, mikä ei tule paljastetuksi, eikä mitään salattua, mikä ei tule tunnetuksi.</span> <span class="verse"><a name="3">3</a>Sentähden, kaikki, mitä te pimeässä sanotte, joutuu päivänvalossa kuultavaksi, ja mitä korvaan puhutte kammioissa, se katoilta julistetaan.</span> <span class="verse"><a name="4">4</a>Mutta minä sanon teille, ystävilleni: älkää peljätkö niitä, jotka tappavat ruumiin, eivätkä sen jälkeen voi mitään enempää tehdä.</span> <span class="verse"><a name="5">5</a>Vaan minä osoitan teille, ketä teidän on pelkääminen: peljätkää häntä, jolla on valta tapettuansa syöstä helvettiin. Niin, minä sanon teille, häntä te peljätkää.</span> <span class="verse"><a name="6">6</a>Eikö viittä varpusta myydä kahteen ropoon? Eikä Jumala ole yhtäkään niistä unhottanut.</span> <span class="verse"><a name="7">7</a>Ovatpa teidän päänne hiuksetkin kaikki luetut. Älkää peljätkö; te olette suurempiarvoiset kuin monta varpusta.</span> <span class="verse"><a name="8">8</a>Mutta minä sanon teille: jokaisen, joka tunnustaa minut ihmisten edessä, myös Ihmisen Poika tunnustaa Jumalan enkelien edessä.</span> <span class="verse"><a name="9">9</a>Mutta joka kieltää minut ihmisten edessä, se kielletään Jumalan enkelien edessä.</span> <span class="verse"><a name="10">10</a>Ja jokaiselle, joka sanoo sanan Ihmisen Poikaa vastaan, annetaan anteeksi; mutta sille, joka Pyhää Henkeä pilkkaa, ei anteeksi anneta.</span> <span class="verse"><a name="11">11</a>Mutta kun he vievät teitä synagoogain ja hallitusten ja esivaltojen eteen, älkää huolehtiko siitä, miten tai mitä vastaisitte puolestanne tahi mitä sanoisitte;</span> <span class="verse"><a name="12">12</a>sillä Pyhä Henki opettaa teille sillä hetkellä, mitä teidän on sanottava."</span> <span class="verse"><a name="13">13</a>Niin muuan mies kansanjoukosta sanoi hänelle: "Opettaja, sano minun veljelleni, että hän jakaisi kanssani perinnön".</span> <span class="verse"><a name="14">14</a>Mutta hän vastasi hänelle: "Ihminen, kuka on minut asettanut teille tuomariksi tai jakomieheksi?"</span> <span class="verse"><a name="15">15</a>Ja hän sanoi heille: "Katsokaa eteenne ja kavahtakaa kaikkea ahneutta, sillä ei ihmisen elämä riipu hänen omaisuudestaan, vaikka sitä ylenpalttisesti olisi".</span> <span class="verse"><a name="16">16</a>Ja hän puhui heille vertauksen sanoen: "Rikkaan miehen maa kasvoi hyvin.</span> <span class="verse"><a name="17">17</a>Niin hän mietti mielessään ja sanoi: 'Mitä minä teen, kun ei minulla ole, mihin viljani kokoaisin?'</span> <span class="verse"><a name="18">18</a>Ja hän sanoi: 'Tämän minä teen: minä revin maahan aittani ja rakennan suuremmat ja kokoan niihin kaiken eloni ja hyvyyteni;</span> <span class="verse"><a name="19">19</a>ja sanon sielulleni: sielu, sinulla on paljon hyvää tallessa moneksi vuodeksi; nauti lepoa, syö, juo ja iloitse'.</span> <span class="verse"><a name="20">20</a>Mutta Jumala sanoi hänelle: 'Sinä mieletön, tänä yönä sinun sielusi vaaditaan sinulta pois; kenelle sitten joutuu se, minkä sinä olet hankkinut?'</span> <span class="verse"><a name="21">21</a>Näin käy sen, joka kokoaa aarteita itselleen, mutta jolla ei ole rikkautta Jumalan tykönä."</span> <span class="verse"><a name="22">22</a>Ja hän sanoi opetuslapsillensa: "Sentähden minä sanon teille: älkää murehtiko hengestänne, mitä söisitte, älkääkä ruumiistanne, mitä päällenne pukisitte.</span> <span class="verse"><a name="23">23</a>Sillä henki on enemmän kuin ruoka, ja ruumis enemmän kuin vaatteet.</span> <span class="verse"><a name="24">24</a>Katselkaa kaarneita: eivät ne kylvä eivätkä leikkaa, eikä niillä ole säilytyshuonetta eikä aittaa; ja Jumala ruokkii ne. Kuinka paljoa suurempiarvoiset te olette kuin linnut!</span> <span class="verse"><a name="25">25</a>Ja kuka teistä voi murehtimisellaan lisätä ikäänsä kyynäränkään vertaa?</span> <span class="verse"><a name="26">26</a>Jos siis ette voi sitäkään, mikä vähintä on, mitä te murehditte muusta?</span> <span class="verse"><a name="27">27</a>Katselkaa kukkia, kuinka ne kasvavat: eivät ne työtä tee eivätkä kehrää. Kuitenkin minä sanon teille: ei Salomo kaikessa loistossansa ollut niin vaatetettu kuin yksi niistä.</span> <span class="verse"><a name="28">28</a>Jos siis Jumala näin vaatettaa kedon ruohon, joka tänään kasvaa ja huomenna uuniin heitetään, kuinka paljoa ennemmin teidät, te vähäuskoiset!</span> <span class="verse"><a name="29">29</a>Älkää siis tekään etsikö, mitä söisitte ja mitä joisitte, älkääkä korkeita tavoitelko.</span> <span class="verse"><a name="30">30</a>Sillä näitä kaikkia maailman pakanakansat tavoittelevat; mutta teidän Isänne kyllä tietää teidän näitä tarvitsevan.</span> <span class="verse"><a name="31">31</a>Vaan etsikää Jumalan valtakuntaa, niin myös nämä teille annetaan sen ohessa.</span> <span class="verse"><a name="32">32</a>Älä pelkää, sinä piskuinen lauma; sillä teidän Isänne on nähnyt hyväksi antaa teille valtakunnan.</span> <span class="verse"><a name="33">33</a>Myykää, mitä teillä on, ja antakaa almuja; hankkikaa itsellenne kulumattomat kukkarot, loppumaton aarre taivaisiin, mihin ei varas ulotu ja missä koi ei turmele.</span> <span class="verse"><a name="34">34</a>Sillä missä teidän aarteenne on, siellä on myös teidän sydämenne.</span> <span class="verse"><a name="35">35</a>Olkoot teidän kupeenne vyötetyt ja lamppunne palamassa;</span> <span class="verse"><a name="36">36</a>ja olkaa te niiden ihmisten kaltaiset, jotka herraansa odottavat, milloin hän palajaa häistä, että he hänen tullessaan ja kolkuttaessaan heti avaisivat hänelle.</span> <span class="verse"><a name="37">37</a>Autuaat ne palvelijat, jotka heidän herransa tullessaan tapaa valvomasta! Totisesti minä sanon teille: hän vyöttäytyy ja asettaa heidät aterioimaan ja menee ja palvelee heitä.</span> <span class="verse"><a name="38">38</a>Ja jos hän tulee toisella yövartiolla tai kolmannella ja havaitsee heidän näin tekevän, niin autuaat ovat ne palvelijat.</span> <span class="verse"><a name="39">39</a>Mutta se tietäkää: jos perheenisäntä tietäisi, millä hetkellä varas tulee, hän ei sallisi taloonsa murtauduttavan.</span> <span class="verse"><a name="40">40</a>Niin olkaa tekin valmiit, sillä sinä hetkenä, jona ette luule, Ihmisen Poika tulee."</span> <span class="verse"><a name="41">41</a>Niin Pietari sanoi: "Herra, meistäkö sinä sanot tämän vertauksen vai myös kaikista muista?"</span> <span class="verse"><a name="42">42</a>Ja Herra sanoi: "Kuka siis on se uskollinen ja ymmärtäväinen huoneenhaltija, jonka hänen herransa asettaa pitämään huolta hänen palvelusväestään, antamaan heille ajallaan heidän ruokaosansa?</span> <span class="verse"><a name="43">43</a>Autuas se palvelija, jonka hänen herransa tullessaan havaitsee näin tekevän!</span> <span class="verse"><a name="44">44</a>Totisesti minä sanon teille: hän asettaa hänet kaiken omaisuutensa hoitajaksi.</span> <span class="verse"><a name="45">45</a>Mutta jos palvelija sanoo sydämessään: 'Herrani tulo viivästyy', ja rupeaa lyömään palvelijoita ja palvelijattaria sekä syömään ja juomaan ja päihdyttämään itseänsä,</span> <span class="verse"><a name="46">46</a>niin sen palvelijan herra tulee päivänä, jona hän ei odota, ja hetkenä, jota hän ei arvaa, ja hakkaa hänet kappaleiksi ja määrää hänelle saman osan kuin uskottomille.</span> <span class="verse"><a name="47">47</a>Ja sitä palvelijaa, joka tiesi herransa tahdon, mutta ei tehnyt valmistuksia eikä toiminut hänen tahtonsa mukaan, rangaistaan monilla lyönneillä.</span> <span class="verse"><a name="48">48</a>Sitä taas, joka ei tiennyt, mutta teki semmoista, mikä lyöntejä ansaitsee, rangaistaan vain muutamilla lyönneillä. Sillä jokaiselta, jolle on paljon annettu, myös paljon vaaditaan; ja jolle on paljon uskottu, siltä sitä enemmän kysytään.</span> <span class="verse"><a name="49">49</a>Tulta minä olen tullut heittämään maan päälle; ja kuinka minä tahtoisinkaan, että se jo olisi syttynyt!</span> <span class="verse"><a name="50">50</a>Mutta minä olen kasteella kastettava, ja kuinka minä olenkaan ahdistettu, kunnes se on täytetty!</span> <span class="verse"><a name="51">51</a>Luuletteko, että minä olen tullut tuomaan maan päälle rauhaa? Ei, sanon minä teille, vaan eripuraisuutta.</span> <span class="verse"><a name="52">52</a>Sillä tästedes riitautuu viisi samassa talossa keskenään, kolme joutuu riitaan kahta vastaan ja kaksi kolmea vastaan,</span> <span class="verse"><a name="53">53</a>isä poikaansa vastaan ja poika isäänsä vastaan, äiti tytärtänsä vastaan ja tytär äitiänsä vastaan, anoppi miniäänsä vastaan ja miniä anoppiansa vastaan."</span> <span class="verse"><a name="54">54</a>Ja hän sanoi myöskin kansalle: "Kun näette pilven nousevan lännestä, sanotte kohta: 'Tulee sade'; ja niin tuleekin.</span> <span class="verse"><a name="55">55</a>Ja kun näette etelätuulen puhaltavan, sanotte: 'Tulee helle'; ja niin tuleekin.</span> <span class="verse"><a name="56">56</a>Te ulkokullatut, maan ja taivaan muodon te osaatte arvioida; mutta kuinka ette arvioitse tätä aikaa?</span> <span class="verse"><a name="57">57</a>Miksi ette jo itsestänne päätä, mikä oikeata on?</span> <span class="verse"><a name="58">58</a>Kun kuljet riitapuolesi kanssa hallitusmiehen eteen, niin tee matkalla voitavasi päästäksesi hänestä sovussa eroon, ettei hän raastaisi sinua tuomarin eteen ja tuomari antaisi sinua oikeudenpalvelijalle, ja ettei oikeudenpalvelija heittäisi sinua vankeuteen.</span> <span class="verse"><a name="59">59</a>Minä sanon sinulle: sieltä et pääse, ennenkuin maksat viimeisenkin rovon."</span> </p></div</div></div></body></html>