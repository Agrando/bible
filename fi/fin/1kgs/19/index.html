<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 19</strong></div><p><span class="verse"><a name="1">1</a>Mutta kun Ahab kertoi Iisebelille kaiken, mitä Elia oli tehnyt ja  kuinka hän oli tappanut miekalla kaikki profeetat,</span> <span class="verse"><a name="2">2</a>lähetti Iisebel sanansaattajan Elian luo ja käski sanoa: "Jumalat  rangaiskoot minua nyt ja vasta, jollen minä huomenna tähän aikaan tee  sinulle samaa, mikä jokaiselle näistä on tehty".</span> <span class="verse"><a name="3">3</a>Kun tämä näki sen, nousi hän ja lähti matkaan pelastaakseen henkensä  ja tuli Beersebaan, joka on Juudan aluetta.</span> <span class="verse"><a name="4">4</a>Sinne hän jätti palvelijansa, mutta meni itse erämaahan päivänmatkan  päähän. Hän tuli ja istuutui kinsteripensaan juureen. Ja hän toivotti  itsellensä kuolemaa ja sanoi: "Jo riittää, Herra; ota minun henkeni,  sillä minä en ole isiäni parempi".</span> <span class="verse"><a name="5">5</a>Ja hän paneutui maata ja nukkui kinsteripensaan juurelle.  Mutta  katso, enkeli kosketti häntä ja sanoi hänelle: "Nouse ja syö".</span> <span class="verse"><a name="6">6</a>Ja kun hän katsahti, niin katso, hänen päänsä pohjissa oli  kuumennetuilla kivillä paistettu kaltiainen ja vesiastia.  Niin hän söi  ja joi ja paneutui jälleen maata.</span> <span class="verse"><a name="7">7</a>Mutta Herran enkeli kosketti häntä vielä toisen kerran ja sanoi:  "Nouse ja syö, sillä muutoin käy matka sinulle liian pitkäksi".</span> <span class="verse"><a name="8">8</a>Niin hän nousi ja söi ja joi. Ja hän kulki sen ruuan voimalla  neljäkymmentä päivää ja neljäkymmentä yötä Jumalan vuorelle, Hoorebille,  asti.</span> <span class="verse"><a name="9">9</a>Siellä hän meni luolaan ja oli siinä yötä. Ja katso, Herran sana tuli  hänelle; hän kysyi häneltä: "Mitä sinä täällä teet, Elia?"</span> <span class="verse"><a name="10">10</a>Hän vastasi: "Minä olen kiivailemalla kiivaillut Herran, Jumalan  Sebaotin, puolesta. Sillä israelilaiset ovat hyljänneet sinun liittosi,  hajottaneet sinun alttarisi ja tappaneet miekalla sinun profeettasi.  Minä yksin olen jäänyt jäljelle, mutta minunkin henkeäni he väijyvät,  ottaaksensa sen."</span> <span class="verse"><a name="11">11</a>Hän sanoi: "Mene ulos ja asetu vuorelle Herran eteen". Ja katso,  Herra kulki ohitse, ja suuri ja raju myrsky, joka halkoi vuoret ja särki  kalliot, kävi Herran edellä; mutta ei Herra ollut myrskyssä. Myrskyn  jälkeen tuli maanjäristys; mutta ei Herra ollut maanjäristyksessä.</span> <span class="verse"><a name="12">12</a>Maanjäristyksen jälkeen tuli tulta; mutta ei Herra ollut tulessa.  Tulen jälkeen tuli hiljainen tuulen hyminä.</span> <span class="verse"><a name="13">13</a>Kun Elia sen kuuli, peitti hän kasvonsa vaipallansa, meni ulos ja  asettui luolan suulle. Ja katso, hänelle puhui ääni ja sanoi: "Mitä sinä  täällä teet, Elia?"</span> <span class="verse"><a name="14">14</a>Hän vastasi: "Minä olen kiivailemalla kiivaillut Herran, Jumalan  Sebaotin, puolesta. Sillä israelilaiset ovat hyljänneet sinun liittosi,  hajottaneet sinun alttarisi ja tappaneet miekalla sinun profeettasi.  Minä yksin olen jäänyt jäljelle, mutta minunkin henkeäni he väijyvät,  ottaaksensa sen."</span> <span class="verse"><a name="15">15</a>Herra sanoi hänelle: "Lähde takaisin samaa tietä, jota tulit,  erämaan kautta Damaskoon. Mene ja voitele Hasael Aramin kuninkaaksi.</span> <span class="verse"><a name="16">16</a>Ja voitele Jeehu, Nimsin poika, Israelin kuninkaaksi. Ja voitele  sijaasi profeetaksi Elisa, Saafatin poika, Aabel-Meholasta.</span> <span class="verse"><a name="17">17</a>Ja on tapahtuva näin: joka välttää Hasaelin miekan, sen surmaa  Jeehu, ja joka välttää Jeehun miekan, sen surmaa Elisa.</span> <span class="verse"><a name="18">18</a>Mutta minä jätän jäljelle Israeliin seitsemäntuhatta: kaikki polvet,  jotka eivät ole notkistuneet Baalille, ja kaikki suut, jotka eivät ole  hänelle suuta antaneet."</span> <span class="verse"><a name="19">19</a>Niin hän lähti sieltä ja kohtasi Elisan, Saafatin pojan, kun tämä  oli kyntämässä; kaksitoista härkäparia kulki hänen edellänsä, ja itse  hän ajoi kahdettatoista. Kulkiessaan hänen ohitsensa Elia heitti  vaippansa hänen päällensä.</span> <span class="verse"><a name="20">20</a>Niin hän jätti härät, riensi Elian jälkeen ja sanoi: "Salli minun  ensin antaa suuta isälleni ja äidilleni; sitten minä seuraan sinua".  Elia sanoi hänelle: "Mene, mutta tule takaisin; tiedäthän, mitä minä  olen sinulle tehnyt".</span> <span class="verse"><a name="21">21</a>Niin hän meni hänen luotaan takaisin, otti härkäparinsa ja teurasti  sen, ja härkäin ikeellä hän keitti lihat; ne hän antoi väelle, ja he  söivät. Sitten hän nousi ja seurasi Eliaa ja palveli häntä.</span> </p></div</div></div></body></html>