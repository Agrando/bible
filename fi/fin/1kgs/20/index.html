<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 20</strong></div><p><span class="verse"><a name="1">1</a>Ja Benhadad, Aramin kuningas, kokosi kaiken sotajoukkonsa.  Hänellä  oli mukanaan kolmekymmentä kaksi kuningasta sekä hevosia ja sotavaunuja.  Ja hän meni ja piiritti Samariaa ja ryhtyi taisteluun sitä vastaan.</span> <span class="verse"><a name="2">2</a>Ja hän lähetti sanansaattajat kaupunkiin Ahabin, Israelin kuninkaan,  luo</span> <span class="verse"><a name="3">3</a>ja käski sanoa hänelle: "Näin sanoo Benhadad: 'Sinun hopeasi ja  kultasi ovat minun, ja sinun kauneimmat vaimosi ja lapsesi ovat myöskin  minun'".</span> <span class="verse"><a name="4">4</a>Israelin kuningas vastasi ja sanoi: "Niinkuin sinä olet sanonut,  herrani, kuningas, minä olen sinun, minä ja kaikki, mitä minulla on".</span> <span class="verse"><a name="5">5</a>Mutta sanansaattajat tulivat takaisin ja sanoivat: "Näin sanoo  Benhadad: 'Minä olen lähettänyt sinulle tämän sanan: Anna minulle  hopeasi ja kultasi, vaimosi ja lapsesi.</span> <span class="verse"><a name="6">6</a>Totisesti minä lähetän huomenna tähän aikaan palvelijani sinun  luoksesi tutkimaan sinun taloasi ja sinun palvelijaisi taloja; ja  kaiken, mikä on sinun silmiesi ihastus, he ottavat haltuunsa ja  vievät.'"</span> <span class="verse"><a name="7">7</a>Silloin Israelin kuningas kutsui kaikki maan vanhimmat ja sanoi:  "Ymmärtäkää ja nähkää, että hän hankkii meille onnettomuutta; sillä kun  hän lähetti vaatimaan minulta vaimojani ja lapsiani, hopeatani ja  kultaani, en minä niitä häneltä kieltänyt".</span> <span class="verse"><a name="8">8</a>Kaikki vanhimmat ja kaikki kansa sanoivat hänelle: "Älä kuule häntä  äläkä suostu".</span> <span class="verse"><a name="9">9</a>Niin hän sanoi Benhadadin sanansaattajille: "Sanokaa herralleni,  kuninkaalle: 'Kaiken, mitä sinä ensi kerralla käskit palvelijasi tehdä,  minä teen; mutta tätä minä en voi tehdä'". Ja sanansaattajat menivät ja  veivät tämän vastauksen hänelle.</span> <span class="verse"><a name="10">10</a>Niin Benhadad lähetti hänelle sanan: "Jumalat rangaiskoot minua nyt  ja vasta, jos Samarian tomu riittää täyttämään kaiken sen väen kourat,  joka minua seuraa".</span> <span class="verse"><a name="11">11</a>Mutta Israelin kuningas vastasi ja sanoi: "Sanokaa hänelle: 'Älköön  se, joka vyöttäytyy miekkaan, kerskatko niinkuin se, joka sen riisuu'".</span> <span class="verse"><a name="12">12</a>Kun hän, juodessaan kuninkaitten kanssa lehtimajoissa, kuuli tämän  vastauksen, sanoi hän palvelijoilleen: "Piiritys käyntiin!" Ja he  panivat piirityksen käyntiin kaupunkia vastaan.</span> <span class="verse"><a name="13">13</a>Ja katso, eräs profeetta astui Ahabin, Israelin kuninkaan, eteen ja  sanoi: "Näin sanoo Herra: Näetkö kaiken tuon suuren lauman? Katso, minä  annan sen tänä päivänä sinun käsiisi, että sinä tulisit tietämään, että  minä olen Herra."</span> <span class="verse"><a name="14">14</a>Ahab kysyi: "Kenen avulla?" Hän vastasi: "Näin sanoo Herra:  Maaherrain palvelijoitten avulla". Ahab kysyi vielä: "Kuka alottaa  taistelun?" Hän vastasi: "Sinä".</span> <span class="verse"><a name="15">15</a>Niin hän katsasti herrain palvelijat, ja niitä oli kaksisataa  kolmekymmentä kaksi. Niitten jälkeen hän katsasti kaiken väen, kaikki  israelilaiset, joita oli seitsemäntuhatta.</span> <span class="verse"><a name="16">16</a>Ja he tekivät hyökkäyksen puolenpäivän aikana, kun Benhadad oli  juovuksissa ja joi lehtimajoissa, hän ja ne kolmekymmentä kaksi  kuningasta, jotka olivat tulleet hänen avuksensa.</span> <span class="verse"><a name="17">17</a>Maaherrain palvelijat hyökkäsivät ensimmäisinä. Silloin Benhadad  lähetti tiedustelemaan, ja hänelle ilmoitettiin: "Miehiä on lähtenyt  liikkeelle Samariasta".</span> <span class="verse"><a name="18">18</a>Hän sanoi: "Jos he ovat lähteneet liikkeelle rauha mielessä, niin  ottakaa heidät kiinni elävinä; ja jos he ovat lähteneet taistellakseen,  ottakaa heidät silloinkin kiinni elävinä".</span> <span class="verse"><a name="19">19</a>Mutta kun maaherrain palvelijat ja sotajoukko, joka seurasi heitä,  olivat hyökänneet kaupungista,</span> <span class="verse"><a name="20">20</a>surmasivat he miehen kukin. Niin aramilaiset pakenivat, ja Israel  ajoi heitä takaa. Mutta Benhadad, Aramin kuningas, pääsi muutamien  ratsumiesten kanssa pakoon hevosen selässä.</span> <span class="verse"><a name="21">21</a>Mutta Israelin kuningas lähti liikkeelle ja valtasi hevoset ja  sotavaunut; ja niin hän tuotti aramilaisille suuren tappion.</span> <span class="verse"><a name="22">22</a>Ja profeetta astui Israelin kuninkaan eteen ja sanoi hänelle:  "Vahvista itsesi, ymmärrä ja katso, mitä sinun on tehtävä, sillä vuoden  vaihteessa hyökkää Aramin kuningas sinun kimppuusi".</span> <span class="verse"><a name="23">23</a>Aramin kuninkaan palvelijat sanoivat tälle: "Heidän jumalansa on  vuorijumala; sentähden he saivat meistä voiton.  Mutta taistelkaamme  heitä vastaan tasangolla, silloin me varmasti saamme heistä voiton.</span> <span class="verse"><a name="24">24</a>Ja tee näin: Pane pois kuninkaat, kukin paikaltaan, ja aseta  käskynhaltijat heidän sijaansa.</span> <span class="verse"><a name="25">25</a>Hanki sitten itsellesi sotajoukko, yhtä suuri kuin menettämäsi oli,  yhtä monta hevosta ja yhtä monet sotavaunut; ja taistelkaamme heitä  vastaan tasangolla, niin me varmasti saamme heistä voiton." Niin hän  kuuli heitä ja teki niin.</span> <span class="verse"><a name="26">26</a>Vuoden vaihteessa Benhadad katsasti aramilaiset ja lähti Afekiin  taistelemaan Israelia vastaan.</span> <span class="verse"><a name="27">27</a>Ja israelilaiset katsastettiin ja muonitettiin, ja he lähtivät heitä  vastaan. Israelilaiset leiriytyivät heidän eteensä niinkuin kaksi pientä  vuohilaumaa, mutta aramilaiset täyttivät maan.</span> <span class="verse"><a name="28">28</a>Silloin Jumalan mies astui Israelin kuninkaan eteen ja sanoi: "Näin  sanoo Herra: Sentähden, että aramilaiset ovat sanoneet: 'Herra on  vuorijumala eikä laaksojumala', annan minä koko tämän suuren lauman  sinun käsiisi, tullaksenne tietämään, että minä olen Herra."</span> <span class="verse"><a name="29">29</a>Ja he olivat leiriytyneinä vastakkain seitsemän päivää.  Seitsemäntenä päivänä sukeutui taistelu, ja israelilaiset surmasivat  aramilaisia satatuhatta jalkamiestä yhtenä päivänä.</span> <span class="verse"><a name="30">30</a>Jäljellejääneet pakenivat Afekiin, kaupunkiin. Ja muuri kaatui  kahdenkymmenen seitsemän tuhannen jäljellejääneen miehen päälle. Mutta  Benhadad pakeni, tuli kaupunkiin ja juoksi huoneesta huoneeseen.</span> <span class="verse"><a name="31">31</a>Silloin hänen palvelijansa sanoivat hänelle: "Katso, me olemme  kuulleet, että Israelin heimon kuninkaat ovat laupiaita kuninkaita.  Pankaamme säkit lanteillemme ja nuorat päämme ympärille ja antautukaamme  Israelin kuninkaalle; ehkä hän jättää sinut henkiin."</span> <span class="verse"><a name="32">32</a>Ja he käärivät säkit lanteilleen ja panivat nuorat päänsä ympärille  ja tulivat Israelin kuninkaan luo ja sanoivat: "Palvelijasi Benhadad  sanoo: 'Salli minun elää'." Hän sanoi: "Vieläkö hän elää? Hän on minun  veljeni."</span> <span class="verse"><a name="33">33</a>Niin miehet katsoivat sen hyväksi enteeksi, tarttuivat kiiruusti  hänen sanaansa ja sanoivat: "Benhadad on sinun veljesi". Hän sanoi:  "Menkää ja noutakaa hänet". Silloin Benhadad antautui hänelle, ja hän  antoi hänen nousta vaunuihinsa.</span> <span class="verse"><a name="34">34</a>Ja Benhadad sanoi hänelle: "Kaupungit, jotka minun isäni otti sinun  isältäsi, minä annan takaisin. Laita itsellesi katumyymälöitä Damaskoon,  niinkuin minun isäni laittoi Samariaan." Ahab vastasi: "Minä päästän  sinut menemään sillä välipuheella". Ja hän teki liiton hänen kanssaan ja  päästi hänet menemään.</span> <span class="verse"><a name="35">35</a>Silloin eräs profeetanoppilaista sanoi Herran käskystä toverilleen:  "Lyö minua". Mutta mies ei tahtonut lyödä häntä.</span> <span class="verse"><a name="36">36</a>Niin hän sanoi tälle: "Koska et kuullut Herran ääntä, niin katso,  leijona surmaa sinut, kun lähdet minun luotani". Ja kun hän lähti hänen  luotansa, kohtasi leijona hänet ja surmasi hänet.</span> <span class="verse"><a name="37">37</a>Sitten hän tapasi toisen miehen ja sanoi: "Lyö minua". Ja mies löi  hänet haavoille.</span> <span class="verse"><a name="38">38</a>Niin profeetta meni ja asettui tielle, jota kuninkaan oli  kuljettava, ja teki itsensä tuntemattomaksi panemalla siteen silmilleen.</span> <span class="verse"><a name="39">39</a>Kun kuningas kulki ohitse, huusi hän kuninkaalle ja sanoi:  "Palvelijasi oli lähtenyt keskelle taistelua; ja katso, sieltä tuli mies  ja toi toisen miehen minun luokseni ja sanoi: 'Vartioitse tätä miestä.  Jos hän katoaa, menee sinun henkesi hänen hengestään, tahi sinä maksat  talentin hopeata.'</span> <span class="verse"><a name="40">40</a>Palvelijallasi oli tehtävää siellä ja täällä, ja sitten ei miestä  enää ollut." Israelin kuningas sanoi hänelle: "Tuomiosi on siis se; sinä  olet itse julistanut sen".</span> <span class="verse"><a name="41">41</a>Silloin hän nopeasti poisti siteen silmiltään, ja Israelin kuningas  tunsi hänet, että hän oli profeettoja.</span> <span class="verse"><a name="42">42</a>Ja tämä sanoi hänelle: "Näin sanoo Herra: Koska sinä päästit  käsistäsi menemään minulle tuhon omaksi vihityn miehen, menee sinun  henkesi hänen hengestänsä ja sinun kansasi hänen kansastaan."</span> <span class="verse"><a name="43">43</a>Niin Israelin kuningas meni kotiinsa pahastuneena ja alakuloisena ja  tuli Samariaan.</span> </p></div</div></div></body></html>