<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 11</strong></div><p><span class="verse"><a name="1">1</a>Mutta kuningas Salomolla oli paitsi faraon tytärtä monta muuta  muukalaista vaimoa, joita hän rakasti: mooabilaisia, ammonilaisia,  edomilaisia, siidonilaisia ja heettiläisiä,</span> <span class="verse"><a name="2">2</a>niiden kansain naisia, joista Herra oli sanonut israelilaisille:  "Älkää yhtykö heihin, älköötkä hekään yhtykö teihin; he varmasti  taivuttavat teidän sydämenne seuraamaan heidän jumaliansa". Näihin  Salomo kiintyi rakkaudella.</span> <span class="verse"><a name="3">3</a>Hänellä oli seitsemänsataa ruhtinaallista puolisoa ja kolmesataa  sivuvaimoa; ja hänen vaimonsa taivuttivat hänen sydämensä.</span> <span class="verse"><a name="4">4</a>Ja kun Salomo vanheni, taivuttivat hänen vaimonsa hänen sydämensä  seuraamaan muita jumalia, niin ettei hän antautunut ehyin sydämin  Herralle, Jumalallensa, niinkuin hänen isänsä Daavidin sydän oli ollut.</span> <span class="verse"><a name="5">5</a>Niin Salomo lähti seuraamaan Astartea, siidonilaisten jumalatarta, ja  Milkomia, ammonilais-iljetystä.</span> <span class="verse"><a name="6">6</a>Ja Salomo teki sitä, mikä on pahaa Herran silmissä, eikä uskollisesti  seurannut Herraa niinkuin hänen isänsä Daavid.</span> <span class="verse"><a name="7">7</a>Silloin Salomo rakensi Kemokselle, mooabilais-iljetykselle,  uhrikukkulan sille vuorelle, joka on itään päin Jerusalemista, ja samoin  Moolokille, ammonilais-iljetykselle.</span> <span class="verse"><a name="8">8</a>Näin hän teki kaikkien muukalaisten vaimojen mieliksi, jotka  suitsuttivat ja uhrasivat jumalilleen.</span> <span class="verse"><a name="9">9</a>Niin Herra vihastui Salomoon, koska hänen sydämensä oli kääntynyt  pois Herrasta, Israelin Jumalasta, joka kahdesti oli ilmestynyt hänelle</span> <span class="verse"><a name="10">10</a>ja nimenomaan kieltänyt häntä seuraamasta muita jumalia, ja koska  hän ei ollut noudattanut Herran kieltoa.</span> <span class="verse"><a name="11">11</a>Sentähden Herra sanoi Salomolle: "Koska sinun on käynyt näin, ja  koska et ole pitänyt minun liittoani etkä noudattanut minun käskyjäni,  jotka minä sinulle annoin, niin minä repäisen valtakunnan sinulta ja  annan sen sinun palvelijallesi.</span> <span class="verse"><a name="12">12</a>Mutta isäsi Daavidin tähden minä en tee tätä sinun päivinäsi; sinun  poikasi kädestä minä sen repäisen.</span> <span class="verse"><a name="13">13</a>Kuitenkaan en minä repäise koko valtakuntaa: yhden sukukunnan minä  annan sinun pojallesi palvelijani Daavidin tähden ja Jerusalemin tähden,  jonka minä olen valinnut."</span> <span class="verse"><a name="14">14</a>Niin Herra nostatti Salomolle vastustajaksi edomilaisen Hadadin;  tämä oli edomilaista kuningassukua.</span> <span class="verse"><a name="15">15</a>Kun Daavid oli sodassa Edomin kanssa ja sotapäällikkö Jooab meni  hautaamaan kaatuneita ja surmasi kaikki miehenpuolet Edomissa -</span> <span class="verse"><a name="16">16</a>sillä Jooab ja koko Israel viipyi siellä kuusi kuukautta, kunnes  olivat hävittäneet kaikki miehenpuolet Edomista -</span> <span class="verse"><a name="17">17</a>pakeni Hadad ja hänen kanssaan muutamat edomilaiset miehet, hänen  isänsä palvelijat, Egyptiin päin; Hadad oli vielä pieni poikanen.</span> <span class="verse"><a name="18">18</a>He lähtivät liikkeelle Midianista ja tulivat Paaraniin. Ja he  ottivat mukaansa miehiä Paaranista ja tulivat Egyptiin faraon, Egyptin  kuninkaan, luo. Tämä antoi hänelle talon ja määräsi hänelle elatuksen ja  antoi hänelle myös maata.</span> <span class="verse"><a name="19">19</a>Ja Hadad pääsi faraon suureen suosioon, niin että hän antoi hänelle  vaimoksi kälynsä, kuningatar Tahpeneen sisaren.</span> <span class="verse"><a name="20">20</a>Tahpeneen sisar synnytti hänelle hänen poikansa Genubatin, ja  Tahpenes vieroitti hänet faraon palatsissa; ja niin jäi Genubat faraon  palatsiin, faraon lasten joukkoon.</span> <span class="verse"><a name="21">21</a>Kun Hadad Egyptissä kuuli, että Daavid oli mennyt lepoon isiensä  tykö ja että sotapäällikkö Jooab oli kuollut, sanoi Hadad faraolle:  "Päästä minut menemään omaan maahani".</span> <span class="verse"><a name="22">22</a>Mutta farao sanoi hänelle: "Mitä sinulta puuttuu minun luonani,  koska haluat mennä omaan maahasi?" Hän vastasi: "Ei mitään, mutta päästä  minut".</span> <span class="verse"><a name="23">23</a>Ja Jumala nostatti Salomolle vastustajaksi Resonin, Eljadan pojan,  joka oli paennut herransa Hadadeserin, Sooban kuninkaan, luota.</span> <span class="verse"><a name="24">24</a>Tämä kokosi miehiä ympärilleen ja oli partiojoukon päällikkönä  silloin, kun Daavid surmasi heitä. He menivät sitten Damaskoon,  asettuivat sinne ja hallitsivat Damaskossa.</span> <span class="verse"><a name="25">25</a>Ja hän oli Israelin vastustaja, niin kauan kuin Salomo eli, ja teki  sille pahaa samoin kuin Hadadkin. Hän inhosi Israelia; ja hänestä tuli  Aramin kuningas.</span> <span class="verse"><a name="26">26</a>Myöskin Salomon palvelija Jerobeam, Nebatin poika, efraimilainen  Seredasta, jonka äiti oli nimeltään Serua ja oli leskivaimo, kohotti  kätensä kuningasta vastaan.</span> <span class="verse"><a name="27">27</a>Hän joutui kohottamaan kätensä kuningasta vastaan seuraavalla  tavalla. Salomo rakensi Milloa ja sulki siten aukon isänsä Daavidin  kaupungissa.</span> <span class="verse"><a name="28">28</a>Ja Jerobeam oli kelpo mies; ja kun Salomo näki, kuinka tämä nuori  mies teki työtä, asetti hän hänet kaiken sen pakkotyön valvojaksi, mikä  oli Joosefin heimon osalla.</span> <span class="verse"><a name="29">29</a>Siihen aikaan tapahtui, kun Jerobeam kerran oli lähtenyt  Jerusalemista, että siilolainen Ahia, profeetta, kohtasi hänet tiellä.  Tämä oli puettuna uuteen vaippaan, ja he olivat kahdenkesken kedolla.</span> <span class="verse"><a name="30">30</a>Silloin Ahia tarttui siihen uuteen vaippaan, joka hänellä oli  yllään, ja repäisi sen kahdeksitoista kappaleeksi</span> <span class="verse"><a name="31">31</a>ja sanoi Jerobeamille: "Ota itsellesi kymmenen kappaletta, sillä  näin sanoo Herra, Israelin Jumala: Katso, minä repäisen valtakunnan  Salomon kädestä ja annan kymmenen sukukuntaa sinulle.</span> <span class="verse"><a name="32">32</a>Yksi sukukunta jääköön hänelle minun palvelijani Daavidin tähden ja  Jerusalemin kaupungin tähden, jonka minä olen valinnut kaikista Israelin  sukukunnista.</span> <span class="verse"><a name="33">33</a>Näin on tapahtuva, koska he ovat hyljänneet minut ja kumartaneet  Astartea, siidonilaisten jumalatarta, ja Kemosta, Mooabin jumalaa, ja  Milkomia, ammonilaisten jumalaa, eivätkä ole vaeltaneet minun teitäni  eivätkä tehneet sitä, mikä on oikein minun silmissäni, eivätkä  noudattaneet minun käskyjäni ja oikeuksiani niinkuin Salomon isä Daavid.</span> <span class="verse"><a name="34">34</a>Kuitenkaan en minä ota hänen kädestään koko valtakuntaa, vaan annan  hänen olla ruhtinaana koko elinaikansa palvelijani Daavidin tähden,  jonka minä valitsin, koska hän noudatti minun käskyjäni ja säädöksiäni.</span> <span class="verse"><a name="35">35</a>Mutta hänen poikansa kädestä minä otan kuninkuuden ja annan sen  sinulle, nimittäin ne kymmenen sukukuntaa,</span> <span class="verse"><a name="36">36</a>ja hänen pojallensa minä annan yhden sukukunnan, että minun  palvelijallani Daavidilla aina olisi lamppu palamassa minun edessäni  Jerusalemissa, siinä kaupungissa, jonka minä olen itselleni valinnut,  asettaakseni nimeni siihen.</span> <span class="verse"><a name="37">37</a>Mutta sinut minä otan, ja sinä saat hallittavaksesi kaikki, joita  haluat; sinusta tulee Israelin kuningas.</span> <span class="verse"><a name="38">38</a>Jos sinä olet kuuliainen kaikessa, mitä minä käsken sinun tehdä, ja  vaellat minun tietäni ja teet sitä, mikä on oikein minun silmissäni, ja  noudatat minun säädöksiäni ja käskyjäni, niinkuin minun palvelijani  Daavid teki, niin minä olen sinun kanssasi ja rakennan sinulle  pysyväisen huoneen, niinkuin minä Daavidille rakensin, ja annan Israelin  sinulle.</span> <span class="verse"><a name="39">39</a>Siitä syystä minä nöyryytän Daavidin jälkeläiset, en kuitenkaan  ainiaaksi."</span> <span class="verse"><a name="40">40</a>Salomo koetti saada surmatuksi Jerobeamin; mutta Jerobeam lähti ja  pakeni Egyptiin, Suusakin, Egyptin kuninkaan, luo. Ja hän oli Egyptissä  Salomon kuolemaan asti.</span> <span class="verse"><a name="41">41</a>Mitä muuta Salomosta on kerrottavaa, kaikesta, mitä hän teki, ja  hänen viisaudestansa, se on kirjoitettuna Salomon historiassa.</span> <span class="verse"><a name="42">42</a>Ja aika, minkä Salomo hallitsi Jerusalemissa koko Israelia, oli  neljäkymmentä vuotta.</span> <span class="verse"><a name="43">43</a>Sitten Salomo meni lepoon isiensä tykö ja hänet haudattiin isänsä  Daavidin kaupunkiin. Ja hänen poikansa Rehabeam tuli kuninkaaksi hänen  sijaansa.</span> </p></div</div></div></body></html>