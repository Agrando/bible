<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 9</strong></div><p><span class="verse"><a name="1">1</a>Kun Salomo oli saanut rakennetuksi Herran temppelin ja kuninkaan  linnan ja kaiken, mitä Salomo oli halunnut tehdä,</span> <span class="verse"><a name="2">2</a>ilmestyi Herra Salomolle toisen kerran,</span> <span class="verse"><a name="3">3</a>niinkuin hän oli ilmestynyt hänelle Gibeonissa. Ja Herra sanoi  hänelle: "Minä olen kuullut sinun rukouksesi ja anomisesi, kun sinä  anoit armoa minun edessäni. Minä olen pyhittänyt tämän temppelin, jonka  sinä olet rakentanut sitä varten, että minä sijoittaisin nimeni siihen  ainiaaksi; ja minun silmäni ja sydämeni tulevat alati olemaan siellä.</span> <span class="verse"><a name="4">4</a>Ja jos sinä vaellat minun edessäni, niinkuin sinun isäsi Daavid  vaelsi, vilpittömällä sydämellä ja oikeamielisesti, niin että teet  kaiken, mitä minä olen käskenyt sinun tehdä, ja noudatat minun käskyjäni  ja oikeuksiani,</span> <span class="verse"><a name="5">5</a>niin minä pidän pystyssä sinun kuninkaallisen valtaistuimesi  Israelissa ikuisesti, niinkuin minä puhuin isällesi Daavidille sanoen:  'Aina on mies sinun suvustasi oleva Israelin valtaistuimella'.</span> <span class="verse"><a name="6">6</a>Mutta jos te käännytte pois minusta, te ja teidän lapsenne, ettekä  noudata minun käskyjäni ja säädöksiäni, jotka minä olen teille antanut,  vaan menette ja palvelette muita jumalia ja kumarratte niitä,</span> <span class="verse"><a name="7">7</a>niin minä hävitän Israelin siitä maasta, jonka olen antanut heille,  ja temppelin, jonka minä olen pyhittänyt nimelleni, minä heitän pois  kasvojeni edestä; ja Israel tulee sananparreksi ja pistopuheeksi  kaikille kansoille.</span> <span class="verse"><a name="8">8</a>Ja tämä temppeli on tosin korkein, mutta jokainen, joka kulkee siitä  ohi, on tyrmistyvä ja viheltävä; ja kun kysytään: 'Miksi on Herra tehnyt  näin tälle maalle ja tälle temppelille?'</span> <span class="verse"><a name="9">9</a>niin vastataan: 'Siksi, että he hylkäsivät Herran, Jumalansa, joka  oli vienyt heidän isänsä pois Egyptin maasta, ja liittyivät muihin  jumaliin ja kumarsivat niitä ja palvelivat niitä; sentähden Herra on  antanut kaiken tämän pahan kohdata heitä'."</span> <span class="verse"><a name="10">10</a>Kun olivat loppuun kuluneet ne kaksikymmentä vuotta, joiden kuluessa  Salomo oli rakentanut ne kaksi rakennusta, Herran temppelin ja kuninkaan  linnan,</span> <span class="verse"><a name="11">11</a>Hiiramin, Tyyron kuninkaan, avustaessa Salomoa setripuilla,  kypressipuilla ja kullalla, niin paljolla kuin tämä halusi, silloin  kuningas Salomo antoi Hiiramille kaksikymmentä kaupunkia Galilean  maakunnasta.</span> <span class="verse"><a name="12">12</a>Niin Hiiram lähti Tyyrosta katsomaan niitä kaupunkeja, jotka Salomo  oli antanut hänelle, mutta ne eivät miellyttäneet häntä.</span> <span class="verse"><a name="13">13</a>Hän sanoi: "Mitä kaupunkeja nämä ovat, jotka sinä olet antanut  minulle, veljeni!" Ja niin kutsutaan niitä Kaabulin maaksi vielä tänäkin  päivänä.</span> <span class="verse"><a name="14">14</a>Mutta Hiiram lähetti kuninkaalle sata kaksikymmentä talenttia  kultaa.</span> <span class="verse"><a name="15">15</a>Ja näin on sen työveron laita, jonka kuningas Salomo otatti  rakentaaksensa Herran temppeliä, omaa linnaansa, Milloa ja Jerusalemin  muuria sekä Haasoria, Megiddoa ja Geseriä.</span> <span class="verse"><a name="16">16</a>Farao, Egyptin kuningas, oli näet tullut ja valloittanut Geserin,  polttanut sen tulella ja surmannut kanaanilaiset, jotka asuivat  kaupungissa, ja antanut sen myötäjäisiksi tyttärellensä, Salomon  puolisolle.</span> <span class="verse"><a name="17">17</a>Ja Salomo linnoitti Geserin, alisen Beet-Hooronin,</span> <span class="verse"><a name="18">18</a>Baalatin ja Taamarin sen maan erämaassa</span> <span class="verse"><a name="19">19</a>ja kaikki varastokaupungit, jotka hänellä oli, ja kaikki  vaunukaupungit ja ratsumiesten kaupungit ja mitä muuta Salomo oli  tahtonut linnoittaa Jerusalemissa ja Libanonilla ja koko hallitsemassaan  maassa.</span> <span class="verse"><a name="20">20</a>Kaiken kansan, mitä oli jäänyt jäljelle amorilaisista,  heettiläisistä, perissiläisistä, hivviläisistä ja jebusilaisista,  kaikki, jotka eivät olleet israelilaisia,</span> <span class="verse"><a name="21">21</a>ne niiden jälkeläiset, jotka vielä olivat jäljellä maassa ja joita  israelilaiset eivät olleet kyenneet vihkimään tuhon omiksi, ne Salomo  saattoi työveron alaisiksi, aina tähän päivään asti.</span> <span class="verse"><a name="22">22</a>Mutta israelilaisista Salomo ei tehnyt ketään orjaksi, vaan heitä  oli sotilaina, hänen palvelijoinaan, päällikköinään, vaunusotureinaan ja  hänen sotavaunujensa ja ratsumiestensä päällikköinä.</span> <span class="verse"><a name="23">23</a>Maaherrojen virkamiehiä, jotka valvoivat Salomon töitä, oli  viisisataa viisikymmentä miestä, vallitsemassa väkeä, joka teki työtä.</span> <span class="verse"><a name="24">24</a>Heti kun faraon tytär oli muuttanut Daavidin kaupungista omaan  linnaansa, jonka hän oli hänelle rakentanut, rakensi hän Millon.</span> <span class="verse"><a name="25">25</a>Ja Salomo uhrasi kolme kertaa vuodessa polttouhreja ja yhteysuhreja  alttarilla, jonka hän oli rakentanut Herralle, ja suitsutti alttarin  ääressä, joka oli Herran edessä. Ja niin hän oli saanut temppelin  valmiiksi.</span> <span class="verse"><a name="26">26</a>Kuningas Salomo rakensi myös laivaston Esjon-Geberissä, joka on  lähellä Eelatia Kaislameren rannalla Edomin maassa.</span> <span class="verse"><a name="27">27</a>Tähän laivastoon Hiiram lähetti palvelijoitaan, meritaitoisia  laivamiehiä, Salomon palvelijain mukaan.</span> <span class="verse"><a name="28">28</a>He menivät Oofiriin ja noutivat sieltä kultaa neljäsataa  kaksikymmentä talenttia ja toivat sen kuningas Salomolle.</span> </p></div</div></div></body></html>