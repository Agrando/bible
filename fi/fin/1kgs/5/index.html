<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 5</strong></div><p><span class="verse"><a name="1">1</a>Hiiram, Tyyron kuningas, lähetti palvelijoitansa Salomon luo,  kuultuaan, että hänet oli voideltu kuninkaaksi isänsä sijaan; sillä  Hiiram oli aina ollut Daavidin likeinen ystävä.</span> <span class="verse"><a name="2">2</a>Ja Salomo lähetti Hiiramille tämän sanan:</span> <span class="verse"><a name="3">3</a>"Sinä tiedät, ettei minun isäni Daavid voinut rakentaa temppeliä  Herran, Jumalansa, nimelle niiden sotien tähden, joilla häntä joka  puolelta ahdistettiin, kunnes Herra oli laskenut viholliset hänen  jalkojensa alle.</span> <span class="verse"><a name="4">4</a>Mutta nyt Herra, minun Jumalani, on suonut minun päästä rauhaan joka  taholla; ei ole vastustajaa eikä vaaran uhkaa.</span> <span class="verse"><a name="5">5</a>Sentähden minä aion rakentaa temppelin Herran, Jumalani, nimelle,  niinkuin Herra puhui minun isälleni Daavidille, sanoen: 'Sinun poikasi,  jonka minä asetan valtaistuimellesi sinun sijaasi, on rakentava minun  nimelleni temppelin'.</span> <span class="verse"><a name="6">6</a>Niin käske nyt hakata minulle setripuita Libanonilta. Ja minun  palvelijani olkoot sinun palvelijaisi kanssa. Ja minä annan sinulle  palvelijaisi palkan, aivan niinkuin sinä määräät.  Sillä sinä tiedät,  ettei meillä ole ketään, joka osaisi niin hakata puita kuin  siidonilaiset."</span> <span class="verse"><a name="7">7</a>Kun Hiiram kuuli Salomon sanat, tuli hän hyvin iloiseksi ja sanoi:  "Kiitetty olkoon tänä päivänä Herra, joka on antanut Daavidille viisaan  pojan hallitsemaan tuota monilukuista kansaa".</span> <span class="verse"><a name="8">8</a>Ja Hiiram lähetti Salomolle tämän sanan: "Minä olen kuullut sanan,  jonka sinä minulle lähetit. Minä olen täyttävä kaikessa sinun  toivomuksesi, mitä tulee setripuihin ja kypressipuihin.</span> <span class="verse"><a name="9">9</a>Minun palvelijani vetäkööt ne Libanonilta alas mereen, ja minä  panetan ne meressä lauttoihin kuljetettaviksi paikkaan, minkä sinä  minulle määräät, ja hajotan ne siellä; sinä saat noutaa ne sieltä. Mutta  täytä sinä minun toivomukseni ja anna minun hovilleni muonaa."</span> <span class="verse"><a name="10">10</a>Niin Hiiram antoi Salomolle setripuita ja kypressipuita niin paljon,  kuin tämä toivoi.</span> <span class="verse"><a name="11">11</a>Mutta Salomo antoi Hiiramille kaksikymmentä tuhatta koor-mittaa  nisuja, ravinnoksi hänen hovillensa, ja kaksikymmentä koor-mittaa  survomalla saatua öljyä. Tämän Salomo antoi Hiiramille joka vuosi.</span> <span class="verse"><a name="12">12</a>Ja Herra oli antanut Salomolle viisautta, niinkuin hän oli hänelle  luvannut. Ja rauha vallitsi Hiiramin ja Salomon välillä, ja he tekivät  liiton keskenänsä.</span> <span class="verse"><a name="13">13</a>Ja kuningas Salomo otti verotyöläisiä koko Israelista, ja  verotyöläisiä oli kolmekymmentä tuhatta miestä.</span> <span class="verse"><a name="14">14</a>Nämä hän lähetti Libanonille vuorotellen, kymmenentuhatta kunakin  kuukautena, niin että he olivat yhden kuukauden Libanonilla ja kaksi  kuukautta kotonansa; ja Adoniram oli verotöiden valvojana.</span> <span class="verse"><a name="15">15</a>Ja Salomolla oli seitsemänkymmentä tuhatta taakankantajaa ja  kahdeksankymmentä tuhatta kivenhakkaajaa vuoristossa;</span> <span class="verse"><a name="16">16</a>sen lisäksi Salomon maaherrojen virkamiehiä, jotka valvoivat töitä,  kolmetuhatta kolmesataa miestä, vallitsemassa väkeä, joka teki työtä.</span> <span class="verse"><a name="17">17</a>Ja kuningas käski louhia suuria kiviä, kallisarvoisia kiviä,  laskeakseen temppelin perustuksen hakatuista kivistä.</span> <span class="verse"><a name="18">18</a>Niin Salomon ja Hiiramin rakentajat ja gebalilaiset hakkasivat niitä  ja valmistivat puut ja kivet temppelin rakentamiseksi.</span> </p></div</div></div></body></html>