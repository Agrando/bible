<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>Mutta omaa linnaansa Salomo rakensi kolmetoista vuotta ja sai niin  koko linnansa valmiiksi.</span> <span class="verse"><a name="2">2</a>Hän rakensi Libanoninmetsä-talon, sataa kyynärää pitkän,  viittäkymmentä kyynärää leveän ja kolmeakymmentä kyynärää korkean,  kolmen setripylväsrivin varaan, ja pylväiden päällä oli veistetyt  setriansaat.</span> <span class="verse"><a name="3">3</a>Ja siinä oli setripuukatto sivukammioiden päällä, jotka olivat  pylväiden varassa; pylväitä oli yhteensä neljäkymmentä viisi,  viisitoista kussakin rivissä.</span> <span class="verse"><a name="4">4</a>Ja siinä oli ikkunoita kolmessa rivissä, ja valoaukot olivat  vastakkain, aina kolme ja kolme.</span> <span class="verse"><a name="5">5</a>Kaikki oviaukot ja valoaukot olivat nelikulmaiset; ja oviaukot olivat  vastakkain, aina kolme ja kolme.</span> <span class="verse"><a name="6">6</a>Vielä hän teki pylvässalin, viittäkymmentä kyynärää pitkän ja  kolmeakymmentä kyynärää leveän, ja sen eteen eteisen pylväineen sekä  pylväiden eteen porraskatoksen.</span> <span class="verse"><a name="7">7</a>Sitten hän teki valtaistuinsalin, jossa hän jakoi oikeutta,  oikeussalin; se oli laudoitettu sisältä setripuulla lattiasta kattoon  asti.</span> <span class="verse"><a name="8">8</a>Ja hänen linnansa, jossa hän itse asui, oli toisella esipihalla,  salin takana, ja oli rakennettu samalla tavalla.  Salomo teki myöskin  faraon tyttärelle, jonka hän oli nainut, palatsin, samanlaisen kuin  sali.</span> <span class="verse"><a name="9">9</a>Kaikki nämä olivat rakennetut kallisarvoisista, mitan mukaan  hakatuista ja sisältä ja ulkoa sahalla sahatuista kivistä, perustuksesta  räystäisiin asti; samoin ulkopuolella suureen esipihaan saakka.</span> <span class="verse"><a name="10">10</a>Ja perustus oli laskettu kallisarvoisista kivistä, suurista kivistä,  kymmenkyynäräisistä ja kahdeksankyynäräisistä kivistä.</span> <span class="verse"><a name="11">11</a>Ja sen päällä oli kallisarvoisia, mitan mukaan hakattuja kiviä sekä  setripuuta.</span> <span class="verse"><a name="12">12</a>Ja suuren esipihan muurissa oli yltympäri, aina rinnakkain, kolme  kivikertaa hakattuja kiviä ja yksi hirsikerta veistettyjä setrihirsiä.  Samoin oli Herran temppelin sisemmän esipihan muuri ja myöskin palatsin  eteisen esipihan muuri rakennettu.</span> <span class="verse"><a name="13">13</a>Ja kuningas Salomo lähetti noutamaan Hiiramin Tyyrosta.</span> <span class="verse"><a name="14">14</a>Hän oli leskivaimon poika Naftalin sukukunnasta, ja hänen isänsä oli  ollut tyyrolainen, vaskiseppä. Hän oli täynnä taidollisuutta, ymmärrystä  ja tietoa, niin että hän kykeni valmistamaan kaikkinaisia vaskitöitä. Ja  hän tuli kuningas Salomon luo ja valmisti kaikki hänen työnsä.</span> <span class="verse"><a name="15">15</a>Hän teki vaskesta kaksi pylvästä. Toinen pylväs oli kahdeksantoista  kyynärän korkuinen, ja kahdentoista kyynärän pituinen nauha ulottui  toisen pylvään ympäri.</span> <span class="verse"><a name="16">16</a>Hän teki myös kaksi pylväänpäätä, vaskesta valettua, pylväiden  päähän pantavaksi. Kummankin pylväänpään korkeus oli viisi kyynärää.</span> <span class="verse"><a name="17">17</a>Verkon kaltaisia ristikkokoristeita, vitjan kaltaisia  riippukoristeita, oli pylväänpäissä, jotka olivat pylväiden päässä,  seitsemän kummassakin pylväänpäässä.</span> <span class="verse"><a name="18">18</a>Ja hän teki granaattiomenia kahteen riviin toisen ristikkokoristeen  päälle yltympäri, peittämään pylväänpäät, jotka olivat pylväiden päässä;  ja samoin hän teki niitä toiseen pylväänpäähän.</span> <span class="verse"><a name="19">19</a>Ja pylväänpäät, jotka olivat pylväiden päässä eteisessä, olivat  liljan muotoiset, nelikyynäräiset.</span> <span class="verse"><a name="20">20</a>Pylväänpäissä, ylhäällä kahden pylvään päässä, oli kupevat alaosat,  joihin ristikkokoriste ei ulottunut. Ja granaattiomenia oli kaksisataa,  rivittäin yltympäri toisen pylväänpään päällä.</span> <span class="verse"><a name="21">21</a>Ja hän pystytti pylväät temppelin eteisen eteen. Pylväälle, jonka  hän pystytti oikealle puolelle, hän antoi nimen Jaakin, ja pylväälle,  jonka hän pystytti vasemmalle puolelle, hän antoi nimen Booas.</span> <span class="verse"><a name="22">22</a>Ylinnä pylväiden päällä oli liljan muotoinen laite. Ja niin päättyi  pylväiden valmistus.</span> <span class="verse"><a name="23">23</a>Hän teki myös meren, valetun, kymmentä kyynärää leveän reunasta  reunaan, ympärinsä pyöreän ja viittä kyynärää korkean; ja kolmenkymmenen  kyynärän pituinen mittanuora ulottui sen ympäri.</span> <span class="verse"><a name="24">24</a>Sen reunan alla oli metsäkurpitsikoristeita, jotka kulkivat sen  ympäri. Ne ympäröivät merta yltympäri, kymmenen jokaisella kyynärällä.  Metsäkurpitsikoristeet olivat kahdessa rivissä, valettuina meren kanssa  yhteen.</span> <span class="verse"><a name="25">25</a>Ja se seisoi kahdentoista raavaan varassa, joista kolme oli  käännettynä pohjoiseen, kolme länteen, kolme etelään ja kolme itään  päin; meri oli niiden yläpuolella, niiden varassa, ja kaikkien niiden  takapuolet olivat sisäänpäin.</span> <span class="verse"><a name="26">26</a>Se oli kämmenen paksuinen, ja sen reuna oli maljan reunan kaltainen,  puhjenneen liljan muotoinen; se veti kaksituhatta bat-mittaa.</span> <span class="verse"><a name="27">27</a>Hän teki myös kymmenen telinettä vaskesta. Kukin teline oli neljää  kyynärää pitkä, neljää kyynärää leveä ja kolmea kyynärää korkea.</span> <span class="verse"><a name="28">28</a>Ja telineet olivat rakenteeltaan tällaiset: niissä oli kehäpienat,  ja myös poikkitankojen välissä oli kehäpienat.</span> <span class="verse"><a name="29">29</a>Kehäpienain päällä, jotka olivat poikkitankojen välissä, oli  leijonia, raavaita ja kerubeja, ja samoin poikkitankojen päällä, sekä  ylhäällä että alhaalla. Leijonissa ja raavaissa oli takomalla tehtyjä  punonnaiskoristeita.</span> <span class="verse"><a name="30">30</a>Kussakin telineessä oli neljä vaskipyörää ja vaskiakselit; ja niiden  neljässä jalkapylväässä oli olkapää. Olkapäät olivat valetut altaan  alle; kunkin ulkopuolella oli punonnaiskoristeita.</span> <span class="verse"><a name="31">31</a>Telineen aukko oli olkapäiden sisäpuolella, ja sen reuna oli  kyynärän korkuinen; aukko oli pyöreä, jalustan tapaan tehty,  puolitoistakyynäräinen. Myöskin aukon reunassa oli leikkauksia.  Kehäpienat olivat nelikulmaiset eivätkä pyöreät.</span> <span class="verse"><a name="32">32</a>Ja ne neljä pyörää olivat kehäpienain alla, ja pyöräin pitimet  olivat telineessä kiinni. Kukin pyörä oli puoltatoista kyynärää korkea.</span> <span class="verse"><a name="33">33</a>Pyörät olivat tehdyt niinkuin vaununpyörät; ja niiden pitimet,  kehät, puolat ja navat olivat kaikki valetut.</span> <span class="verse"><a name="34">34</a>Neljä olkapäätä oli kussakin telineessä, sen neljässä kulmassa;  olkapäät olivat yhtä telineen kanssa.</span> <span class="verse"><a name="35">35</a>Ylinnä telineen päällä oli puolen kyynärän korkuinen laite,  ympärinsä pyöreä; ja telineen pitimet ja kehäpienat olivat yhtä sen  kanssa.</span> <span class="verse"><a name="36">36</a>Ja sen kehäpienojen pintoihin hän kaiversi kerubeja, leijonia ja  palmuja, niin paljon kuin kussakin oli tilaa, sekä punonnaiskoristeita  yltympäri.</span> <span class="verse"><a name="37">37</a>Näin hän teki ne kymmenen telinettä; ne olivat kaikki valetut  samalla tavalla, yhtä suuret ja yhdenmuotoiset.</span> <span class="verse"><a name="38">38</a>Hän teki myös kymmenen vaskiallasta; kukin allas veti neljäkymmentä  bat-mittaa, ja kukin allas oli neljää kyynärää läpimitaten. Kullakin  kymmenellä telineellä oli altaansa.</span> <span class="verse"><a name="39">39</a>Ja hän asetti viisi telinettä temppelin oikealle sivulle ja viisi  temppelin vasemmalle sivulle; meren hän asetti temppelin oikealle  sivulle, kaakkoa kohti.</span> <span class="verse"><a name="40">40</a>Hiiram teki myös kattilat, lapiot ja maljat. Ja niin Hiiram sai  suoritetuksi kaiken työn, mikä hänen oli tehtävä kuningas Salomolle  Herran temppeliin:</span> <span class="verse"><a name="41">41</a>kaksi pylvästä ja ne kaksi pallonmuotoista pylväänpäätä, jotka  olivat pylväiden päässä, ja ne kaksi ristikkokoristetta peittämään niitä  kahta pallonmuotoista pylväänpäätä, jotka olivat pylväiden päässä;</span> <span class="verse"><a name="42">42</a>ja ne neljäsataa granaattiomenaa kahteen ristikkokoristeeseen, kaksi  riviä granaattiomenia kumpaankin ristikkokoristeeseen, peittämään niitä  kahta pallonmuotoista pylväänpäätä, jotka olivat pylväiden päässä;</span> <span class="verse"><a name="43">43</a>ja ne kymmenen telinettä ja ne kymmenen allasta telineiden päälle;</span> <span class="verse"><a name="44">44</a>ja sen yhden meren, ja ne kaksitoista raavasta meren alle; ja  kattilat, lapiot ja maljat.</span> <span class="verse"><a name="45">45</a>Kaikki nämä kalut, jotka Hiiram teki kuningas Salomolle Herran  temppeliin, olivat kiilloitetusta vaskesta.</span> <span class="verse"><a name="46">46</a>Jordanin lakeudella kuningas ne valatti savimuotteihin, Sukkotin ja  Saaretanin välillä.</span> <span class="verse"><a name="47">47</a>Ja Salomo jätti kaikki kalut punnitsematta, koska niitä oli ylen  paljon; vasken painoa ei määrätty.</span> <span class="verse"><a name="48">48</a>Salomo teetti myös kaikki muut kalut, mitä Herran temppelissä on:  kulta-alttarin, pöydän, jolla näkyleivät ovat, kullasta,</span> <span class="verse"><a name="49">49</a>lampunjalat, viisi oikealle puolelle ja viisi vasemmalle puolelle  kaikkeinpyhimmän eteen, puhtaasta kullasta, kultaisine kukkalehtineen,  lamppuineen ja lamppusaksineen,</span> <span class="verse"><a name="50">50</a>vadit, veitset, maljat, kupit ja hiilipannut, puhtaasta kullasta,  sekä kultasaranat niihin temppelin sisäosan oviin, jotka vievät  kaikkeinpyhimpään, ja niihin temppelin oviin, jotka vievät  temppelisaliin.</span> <span class="verse"><a name="51">51</a>Kun kaikki työ, minkä kuningas Salomo teetti Herran temppeliin, oli  valmis, vei Salomo sinne isänsä Daavidin pyhät lahjat; hopean, kullan ja  kalut hän pani Herran temppelin aarrekammioihin.</span> </p></div</div></div></body></html>