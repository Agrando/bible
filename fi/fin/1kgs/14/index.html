<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 14</strong></div><p><span class="verse"><a name="1">1</a>Siihen aikaan sairastui Abia, Jerobeamin poika.</span> <span class="verse"><a name="2">2</a>Niin Jerobeam sanoi vaimollensa: "Nouse ja pukeudu niin, ettei sinua  tunneta Jerobeamin vaimoksi, ja mene Siiloon. Katso, siellä on profeetta  Ahia, joka ilmoitti, että minusta on tuleva tämän kansan kuningas.</span> <span class="verse"><a name="3">3</a>Ja ota mukaasi kymmenen leipää sekä pieniä leivoksia ja ruukullinen  hunajaa ja mene hänen luoksensa. Hän ilmaisee sinulle, kuinka pojan  käy."</span> <span class="verse"><a name="4">4</a>Jerobeamin vaimo teki niin: hän nousi ja meni Siiloon ja tuli Ahian  taloon. Ja Ahia ei voinut nähdä, sillä hänellä oli vanhuuttaan kaihi  silmissä.</span> <span class="verse"><a name="5">5</a>Mutta Herra oli sanonut Ahialle: "Katso, Jerobeamin vaimo tulee  sinulta kysymään pojastaan, sillä hän on sairaana. Niin ja niin on sinun  puhuttava hänelle." Ja kun hän tuli tekeytyen tuntemattomaksi,</span> <span class="verse"><a name="6">6</a>ja kun Ahia kuuli hänen askeleensa hänen tullessaan ovessa, sanoi  hän: "Tule sisään, Jerobeamin vaimo; miksi sinä tekeydyt  tuntemattomaksi? Minä olen saanut ilmoittaakseni sinulle kovan sanoman.</span> <span class="verse"><a name="7">7</a>Mene ja sano Jerobeamille: 'Näin sanoo Herra, Israelin Jumala: Minä  olen korottanut sinut kansan seasta ja asettanut sinut kansani Israelin  ruhtinaaksi</span> <span class="verse"><a name="8">8</a>ja reväissyt valtakunnan Daavidin suvulta ja antanut sen sinulle.  Mutta sinä et ole ollut niinkuin minun palvelijani Daavid, joka noudatti  minun käskyjäni ja seurasi minua kaikesta sydämestänsä, niin että hän  teki ainoastaan sitä, mikä oli oikeata minun silmissäni.</span> <span class="verse"><a name="9">9</a>Vaan sinä olet tehnyt enemmän pahaa kuin kaikki sinun edeltäjäsi:  sinä olet mennyt ja tehnyt itsellesi muita jumalia, valettuja kuvia, ja  olet vihoittanut minut ja heittänyt minut selkäsi taakse.</span> <span class="verse"><a name="10">10</a>Katso, sentähden minä annan onnettomuuden kohdata Jerobeamin sukua  ja hävitän Israelista Jerobeamin miespuoliset jälkeläiset, kaikki  tyynni, ja minä lakaisen pois Jerobeamin suvun, niinkuin saasta  lakaistaan, kunnes siitä on tullut loppu.</span> <span class="verse"><a name="11">11</a>Joka Jerobeamin jälkeläisistä kuolee kaupungissa, sen koirat syövät,  ja joka kuolee kedolle, sen syövät taivaan linnut. Sillä Herra on  puhunut.'</span> <span class="verse"><a name="12">12</a>Niin nouse nyt ja mene kotiisi. Kun sinun jalkasi astuu kaupunkiin,  kuolee lapsi.</span> <span class="verse"><a name="13">13</a>Ja koko Israel on pitävä valittajaiset hänelle, ja hänet haudataan.  Sillä Jerobeamin jälkeläisistä on hän yksin tuleva hautaan, koska  Jerobeamin suvussa on vain hänessä havaittu jotakin Herralle, Israelin  Jumalalle, otollista.</span> <span class="verse"><a name="14">14</a>Mutta Herra on herättävä itsellensä Israeliin kuninkaan, joka  hävittää Jerobeamin suvun. Se on se päivä; ja mitä sitten?</span> <span class="verse"><a name="15">15</a>Herra on lyövä Israelia, niin että se tulee ruovon kaltaiseksi, joka  häilyy vedessä. Ja hän kiskaisee Israelin irti tästä hyvästä maasta,  jonka hän on antanut heidän isillensä, ja hajottaa heidät tuolle  puolelle Eufrat-virran, koska he ovat tehneet itsellensä  asera-karsikkoja ja siten vihoittaneet Herran.</span> <span class="verse"><a name="16">16</a>Ja hän antaa alttiiksi Israelin niiden syntien tähden, jotka  Jerobeam on tehnyt ja joilla hän on saattanut Israelin tekemään syntiä."</span> <span class="verse"><a name="17">17</a>Niin Jerobeamin vaimo nousi, meni matkaansa ja tuli Tirsaan.  Juuri  kun hän tuli huoneen kynnykselle, kuoli poika.</span> <span class="verse"><a name="18">18</a>Ja hänet haudattiin, ja koko Israel piti valittajaiset hänelle, sen  sanan mukaan, jonka Herra oli puhunut palvelijansa, profeetta Ahian,  kautta.</span> <span class="verse"><a name="19">19</a>Mitä muuta on kerrottavaa Jerobeamista, kuinka hän soti ja kuinka hän  hallitsi, katso, se on kirjoitettuna Israelin kuningasten aikakirjassa.</span> <span class="verse"><a name="20">20</a>Ja aika, minkä Jerobeam hallitsi, oli kaksikymmentä kaksi vuotta.  Sitten hän meni lepoon isiensä tykö. Ja hänen poikansa Naadab tuli  kuninkaaksi hänen sijaansa.</span> <span class="verse"><a name="21">21</a>Mutta Rehabeam, Salomon poika, tuli Juudan kuninkaaksi.  Neljänkymmenen yhden vuoden vanha oli Rehabeam tullessaan kuninkaaksi,  ja hän hallitsi seitsemäntoista vuotta Jerusalemissa, siinä kaupungissa,  jonka Herra oli valinnut kaikista Israelin sukukunnista, asettaakseen  nimensä siihen.  Hänen äitinsä oli nimeltään Naema, ammonilainen.</span> <span class="verse"><a name="22">22</a>Ja Juuda teki sitä, mikä oli pahaa Herran silmissä.  Synneillänsä,  joita he tekivät, he vihoittivat Herraa paljon enemmän, kuin heidän  isänsä olivat tehneet.</span> <span class="verse"><a name="23">23</a>Hekin tekivät itsellensä uhrikukkuloita, patsaita ja  asera-karsikkoja kaikille korkeille kukkuloille ja jokaisen viheriän  puun alle.</span> <span class="verse"><a name="24">24</a>Ja maassa oli myöskin haureellisia pyhäkköpoikia. He jäljittelivät  niiden kansojen kaikkia kauhistavia tekoja, jotka Herra oli karkoittanut  israelilaisten tieltä.</span> <span class="verse"><a name="25">25</a>Mutta kuningas Rehabeamin viidentenä hallitusvuotena hyökkäsi  Suusak, Egyptin kuningas, Jerusalemin kimppuun.</span> <span class="verse"><a name="26">26</a>Ja hän otti Herran temppelin aarteet ja kuninkaan palatsin aarteet;  otti kaikki tyynni. Hän otti myös kaikki ne kultakilvet, jotka Salomo  oli teettänyt.</span> <span class="verse"><a name="27">27</a>Kuningas Rehabeam teetti niiden sijaan vaskikilvet ja jätti ne  henkivartijain päälliköiden haltuun, jotka vartioivat kuninkaan linnan  ovella.</span> <span class="verse"><a name="28">28</a>Ja niin usein kuin kuningas meni Herran temppeliin, kantoivat  henkivartijat niitä ja veivät ne sitten takaisin henkivartijain  huoneeseen.</span> <span class="verse"><a name="29">29</a>Mitä muuta on kerrottavaa Rehabeamista ja kaikesta, mitä hän teki,  se on kirjoitettuna Juudan kuningasten aikakirjassa.</span> <span class="verse"><a name="30">30</a>Mutta Rehabeam ja Jerobeam olivat kaiken aikaa sodassa keskenään.</span> <span class="verse"><a name="31">31</a>Sitten Rehabeam meni lepoon isiensä tykö, ja hänet haudattiin  isiensä viereen Daavidin kaupunkiin. Hänen äitinsä oli nimeltään Naema,  ammonilainen. Ja hänen poikansa Abiam tuli kuninkaaksi hänen sijaansa.</span> </p></div</div></div></body></html>