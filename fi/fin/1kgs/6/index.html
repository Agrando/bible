<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>Neljäntenäsadantena kahdeksantenakymmenentenä vuotena siitä, kun  israelilaiset olivat lähteneet Egyptin maasta, neljäntenä vuotena siitä,  kun Salomo oli tullut Israelin kuninkaaksi, alkoi hän siiv-kuussa, joka  on toinen kuukausi, rakentaa temppeliä Herralle.</span> <span class="verse"><a name="2">2</a>Temppeli, jonka kuningas Salomo Herralle rakensi, oli kuuttakymmentä  kyynärää pitkä, kahtakymmentä kyynärää leveä ja kolmeakymmentä kyynärää  korkea.</span> <span class="verse"><a name="3">3</a>Temppelisalin eteinen, joka oli temppelin itäpäässä, oli  kahtakymmentä kyynärää pitkä, ja sen leveys, temppelin itäiseen  suuntaan, oli kymmenen kyynärää.</span> <span class="verse"><a name="4">4</a>Ja hän teki temppeliin sisäänpäin avartuvat ikkuna-aukot.</span> <span class="verse"><a name="5">5</a>Ja hän rakensi temppelin seinään kiinni kylkirakennuksen, ympäri  temppelin seinien, sekä temppelisalin että kaikkeinpyhimmän ympäri, ja  teki siihen sivukammioita yltympäri.</span> <span class="verse"><a name="6">6</a>Kylkirakennuksen alin kerros oli viittä kyynärää leveä, keskimmäinen  kuutta kyynärää leveä ja kolmas seitsemää kyynärää leveä; sillä hän teki  temppelin ulkomuurin ympärinsä penkerellisen, ettei vuoliaisia tarvinnut  upottaa temppelin seiniin.</span> <span class="verse"><a name="7">7</a>Ja kun temppeli rakennettiin, tehtiin se kivistä, jotka tulivat  valmiina louhimosta, niin ettei kuulunut vasaran, ei minkään rauta-aseen  kalketta temppeliä rakennettaessa.</span> <span class="verse"><a name="8">8</a>Alimman kerroksen ovi oli temppelin eteläsivussa; portaita myöten  noustiin keskimmäiseen kerrokseen ja keskimmäisestä kolmanteen.</span> <span class="verse"><a name="9">9</a>Rakennettuaan temppelin valmiiksi hän laudoitti sen sisältä  setripuisilla parruilla ja laudoilla.</span> <span class="verse"><a name="10">10</a>Ja hän rakensi kauttaaltaan kiinni temppeliin kylkirakennuksen,  jonka kerrokset olivat viiden kyynärän korkuiset ja joka oli kiinnitetty  temppeliin setripalkeilla.</span> <span class="verse"><a name="11">11</a>Ja Salomolle tuli tämä Herran sana:</span> <span class="verse"><a name="12">12</a>"Tälle temppelille, jota sinä rakennat, on käyvä näin: jos sinä  vaellat minun säädöksieni mukaan ja noudatat minun oikeuksiani, otat  vaarin kaikista minun käskyistäni ja vaellat niiden mukaan, niin minä  täytän sinulle sanani, jonka olen puhunut sinun isällesi Daavidille:</span> <span class="verse"><a name="13">13</a>minä asun israelilaisten keskellä enkä hylkää kansaani Israelia".</span> <span class="verse"><a name="14">14</a>Niin Salomo rakensi temppelin valmiiksi.</span> <span class="verse"><a name="15">15</a>Hän laudoitti temppelin seinät sisäpuolelta setrilaudoilla;  temppelin lattiasta kattopalkkeihin asti hän päällysti sen puulla  sisäpuolelta. Temppelin lattian hän päällysti kypressilaudoilla.</span> <span class="verse"><a name="16">16</a>Ja temppelin peräosan, kaksikymmentä kyynärää, hän laudoitti  erilleen setrilaudoilla lattiasta kattopalkkeihin asti; niin hän rakensi  siihen sisälle kuorin, kaikkeinpyhimmän.</span> <span class="verse"><a name="17">17</a>Ja temppeli, se on temppelisali kaikkeinpyhimmän edessä, oli  neljääkymmentä kyynärää pitkä.</span> <span class="verse"><a name="18">18</a>Ja temppeli oli sisäpuolelta setripuuta, koristettu metsäkurpitsi-  ja kukkakiehkura-leikkauksilla; kaikki oli setripuuta, kiveä ei näkynyt.</span> <span class="verse"><a name="19">19</a>Temppelin sisään hän laittoi kaikkeinpyhimmän, pannakseen sinne  Herran liitonarkin.</span> <span class="verse"><a name="20">20</a>Kaikkeinpyhin oli kahtakymmentä kyynärää pitkä, kahtakymmentä  kyynärää leveä ja kahtakymmentä kyynärää korkea; ja hän päällysti sen  sisältä puhtaalla kullalla, ja hän teki alttarin setripuusta.</span> <span class="verse"><a name="21">21</a>Ja Salomo päällysti temppelin sisäpuolelta puhtaalla kullalla. Ja  hän sulki kultavitjoilla kaikkeinpyhimmän, jonka oli päällystänyt  kullalla.</span> <span class="verse"><a name="22">22</a>Koko temppelin hän päällysti sisältä kullalla, koko temppelin  yltyleensä. Myöskin koko sen alttarin, joka oli kaikkeinpyhimmän edessä,  hän päällysti kullalla.</span> <span class="verse"><a name="23">23</a>Ja hän teki kaikkeinpyhimpään kaksi kerubia öljypuusta, kymmenen  kyynärän korkuista;</span> <span class="verse"><a name="24">24</a>ja kerubin toinen siipi oli viisikyynäräinen, ja kerubin toinen  siipi oli myöskin viisikyynäräinen, niin että oli kymmenen kyynärää  toisen siiven kärjestä toisen kärkeen.</span> <span class="verse"><a name="25">25</a>Toinen kerubi oli myöskin kymmenkyynäräinen. Molemmat kerubit olivat  yhtä suuret ja yhdenmuotoiset:</span> <span class="verse"><a name="26">26</a>toinen kerubi oli kymmentä kyynärää korkea ja samoin myöskin toinen  kerubi.</span> <span class="verse"><a name="27">27</a>Ja hän pani kerubit temppelin sisimpään osaan, ja kerubit levittivät  siipensä niin, että toisen siipi kosketti toista seinää ja toisen  kerubin siipi kosketti toista seinää; ja temppelin keskikohdalla  koskettivat niiden toiset siivet toisiaan.</span> <span class="verse"><a name="28">28</a>Ja hän päällysti kerubit kullalla.</span> <span class="verse"><a name="29">29</a>Ja kaikkiin temppelin seiniin yltympäri hän leikkautti veistoksia,  kerubeja, palmuja ja kukkakiehkuroita sekä perä- että etuosaan.</span> <span class="verse"><a name="30">30</a>Ja temppelin lattian hän päällysti kullalla, sekä perä- että etuosan  lattian.</span> <span class="verse"><a name="31">31</a>Ja kaikkeinpyhimmän oviaukkoon hän teki ovet öljypuusta; kamana ja  pielet muodostivat viisikulmion.</span> <span class="verse"><a name="32">32</a>Ja molempiin öljypuusta tehtyihin oviin hän leikkautti kerubeja,  palmuja ja kukkakiehkuroita, ja päällysti ne kullalla; hän levitti  kultaa kerubien ja palmujen päälle.</span> <span class="verse"><a name="33">33</a>Niin hän teki myös temppelisalin oviaukkoon öljypuusta pielet,  nelikulmion muotoiset,</span> <span class="verse"><a name="34">34</a>ja kypressipuusta kaksi ovea; toisen oven molemmat laudat olivat  kääntyviä, ja toisen oven molemmat laudat olivat kääntyviä.</span> <span class="verse"><a name="35">35</a>Ja hän leikkautti niihin kerubeja, palmuja ja kukkakiehkuroita ja  päällysti ne kullalla, joka levitettiin veistosten päälle.</span> <span class="verse"><a name="36">36</a>Sitten hän rakensi sisemmän esipihan muurin, jossa oli aina  rinnakkain kolme kivikertaa hakattuja kiviä ja yksi hirsikerta  veistettyjä setrihirsiä.</span> <span class="verse"><a name="37">37</a>Neljäntenä vuotena, siiv-kuussa, laskettiin Herran temppelin  perustus.</span> <span class="verse"><a name="38">38</a>Ja yhdentenätoista vuotena, buul-kuussa, joka on kahdeksas kuukausi,  temppeli oli kokonaan ja kaikkineen valmis. Hän rakensi sitä seitsemän  vuotta.</span> </p></div</div></div></body></html>