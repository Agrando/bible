<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 8</strong></div><p><span class="verse"><a name="1">1</a>Sitten Salomo kokosi Israelin vanhimmat ja kaikki sukukuntien  johtomiehet, israelilaisten perhekunta-päämiehet, kuningas Salomon luo  Jerusalemiin, tuomaan Herran liitonarkkia Daavidin kaupungista, se on  Siionista.</span> <span class="verse"><a name="2">2</a>Niin kokoontuivat kuningas Salomon luo kaikki Israelin miehet  juhlapäivänä eetanim-kuussa, joka on seitsemäs kuukausi.</span> <span class="verse"><a name="3">3</a>Ja kun kaikki Israelin vanhimmat olivat tulleet saapuville, nostivat  papit arkin,</span> <span class="verse"><a name="4">4</a>ja he veivät Herran arkin ja ilmestysmajan sinne, sekä kaiken pyhän  kaluston, joka oli majassa; papit ja leeviläiset veivät ne sinne.</span> <span class="verse"><a name="5">5</a>Ja kuningas Salomo seisoi arkin edessä ja hänen kanssaan koko  Israelin kansa, joka oli kokoontunut hänen luoksensa; ja he uhrasivat  lampaita ja raavaita niin paljon, että niitä ei voitu lukea, ei laskea.</span> <span class="verse"><a name="6">6</a>Ja papit toivat Herran liitonarkin paikoilleen temppelin kuoriin,  kaikkeinpyhimpään, kerubien siipien alle.</span> <span class="verse"><a name="7">7</a>Sillä kerubit levittivät siipensä sen paikan yli, missä arkki oli, ja  kerubit suojasivat ylhäältä päin arkkia ja sen korentoja.</span> <span class="verse"><a name="8">8</a>Ja korennot olivat niin pitkät, että niiden päät voi nähdä  kaikkeinpyhimmästä, kuorin edestä; mutta ulkoa niitä ei voinut nähdä. Ja  ne jäivät sinne, tähän päivään asti.</span> <span class="verse"><a name="9">9</a>Arkissa ei ollut muuta kuin ne kaksi kivitaulua, jotka Mooses oli  pannut sinne Hoorebilla, kun Herra teki liiton israelilaisten kanssa,  heidän lähdettyänsä Egyptin maasta.</span> <span class="verse"><a name="10">10</a>Ja kun papit lähtivät pyhäköstä, täytti pilvi Herran temppelin,</span> <span class="verse"><a name="11">11</a>niin että papit eivät voineet astua toimittamaan virkaansa pilven  tähden; sillä Herran kirkkaus täytti Herran temppelin.</span> <span class="verse"><a name="12">12</a>Silloin Salomo sanoi: "Herra on sanonut tahtovansa asua pimeässä.</span> <span class="verse"><a name="13">13</a>Minä olen rakentanut huoneen sinulle asunnoksi, asuinsijan,  asuaksesi siinä iäti."</span> <span class="verse"><a name="14">14</a>Sitten kuningas käänsi kasvonsa ja siunasi koko Israelin  seurakunnan; ja koko Israelin seurakunta seisoi.</span> <span class="verse"><a name="15">15</a>Hän sanoi: "Kiitetty olkoon Herra, Israelin Jumala, joka kädellänsä  on täyttänyt sen, mitä hän suullansa puhui minun isälleni Daavidille,  sanoen:</span> <span class="verse"><a name="16">16</a>'Siitä päivästä saakka, jona minä vein kansani Israelin pois  Egyptistä, en ole mistään Israelin sukukunnasta valinnut yhtään  kaupunkia, että siihen rakennettaisiin temppeli, missä minun nimeni  asuisi; mutta minä olen valinnut Daavidin vallitsemaan kansaani  Israelia'.</span> <span class="verse"><a name="17">17</a>Ja minun isäni Daavid aikoi rakentaa temppelin Herran, Israelin  Jumalan, nimelle.</span> <span class="verse"><a name="18">18</a>Mutta Herra sanoi minun isälleni Daavidille: 'Kun sinä aiot rakentaa  temppelin minun nimelleni, niin tosin teet siinä hyvin, että sitä aiot;</span> <span class="verse"><a name="19">19</a>kuitenkaan et sinä ole sitä temppeliä rakentava, vaan sinun poikasi,  joka lähtee sinun kupeistasi, hän on rakentava temppelin minun  nimelleni'.</span> <span class="verse"><a name="20">20</a>Ja Herra on täyttänyt sanansa, jonka hän puhui: minä olen noussut  isäni Daavidin sijalle ja istun Israelin valtaistuimella, niinkuin Herra  puhui, ja minä olen rakentanut temppelin Herran, Israelin Jumalan,  nimelle.</span> <span class="verse"><a name="21">21</a>Ja minä olen valmistanut siihen sijan arkille, jossa on se Herran  liitto, minkä hän teki meidän isiemme kanssa viedessään heidät pois  Egyptin maasta."</span> <span class="verse"><a name="22">22</a>Sitten Salomo astui Herran alttarin eteen koko Israelin seurakunnan  nähden, ojensi kätensä taivasta kohti</span> <span class="verse"><a name="23">23</a>ja sanoi: "Herra, Israelin Jumala, ei ole sinun vertaistasi jumalaa,  ei ylhäällä taivaassa eikä alhaalla maan päällä, sinun, joka pidät  liiton ja säilytät laupeuden palvelijoitasi kohtaan, jotka vaeltavat  sinun edessäsi kaikesta sydämestänsä,</span> <span class="verse"><a name="24">24</a>sinun, joka olet pitänyt, mitä puhuit palvelijallesi Daavidille,  minun isälleni. Mitä suullasi puhuit, sen sinä kädelläsi täytit,  niinkuin nyt on tapahtunut.</span> <span class="verse"><a name="25">25</a>Niin pidä nytkin, Herra, Israelin Jumala, mitä puhuit palvelijallesi  Daavidille, minun isälleni, sanoen: 'Aina on mies sinun suvustasi istuva  minun edessäni Israelin valtaistuimella, jos vain sinun poikasi pitävät  vaarin tiestänsä, niin että he vaeltavat minun edessäni, niinkuin sinä  olet minun edessäni vaeltanut'.</span> <span class="verse"><a name="26">26</a>Niin toteutukoot nyt, Israelin Jumala, sinun sanasi, jotka puhuit  palvelijallesi Daavidille, minun isälleni.</span> <span class="verse"><a name="27">27</a>Mutta asuuko todella Jumala maan päällä? Katso, taivaisiin ja  taivasten taivaisiin sinä et mahdu; kuinka sitten tähän temppeliin,  jonka minä olen rakentanut!</span> <span class="verse"><a name="28">28</a>Käänny kuitenkin palvelijasi rukouksen ja anomisen puoleen, Herra,  minun Jumalani, niin että kuulet huudon ja rukouksen, jonka palvelijasi  tänä päivänä rukoilee sinun edessäsi,</span> <span class="verse"><a name="29">29</a>ja että silmäsi ovat yöt ja päivät avoinna tätä temppeliä kohti,  tätä paikkaa kohti, josta sinä olet sanonut: 'Minun nimeni on asuva  siellä', niin että kuulet rukouksen, jonka palvelijasi tähän paikkaan  päin kääntyneenä rukoilee.</span> <span class="verse"><a name="30">30</a>Kuule palvelijasi ja kansasi Israelin rukous, jonka he rukoilevat  tähän paikkaan päin kääntyneinä; kuule asuinpaikastasi, taivaasta, ja  kun kuulet, niin anna anteeksi.</span> <span class="verse"><a name="31">31</a>Jos joku rikkoo lähimmäistänsä vastaan ja hänet pannaan valalle ja  vannotetaan, ja jos hän tulee ja vannoo sinun alttarisi edessä tässä  temppelissä,</span> <span class="verse"><a name="32">32</a>niin kuule taivaasta ja auta palvelijasi oikeuteensa; tee niin, että  tuomitset syyllisen syylliseksi ja annat hänen tekojensa tulla hänen  päänsä päälle, mutta julistat syyttömän syyttömäksi ja annat hänelle  hänen vanhurskautensa mukaan.</span> <span class="verse"><a name="33">33</a>Jos vihollinen voittaa sinun kansasi, Israelin, sentähden että he  ovat tehneet syntiä sinua vastaan, mutta he palajavat sinun tykösi,  kiittävät sinun nimeäsi, rukoilevat sinua ja anovat sinulta armoa tässä  temppelissä,</span> <span class="verse"><a name="34">34</a>niin kuule taivaasta ja anna anteeksi kansasi Israelin synti ja tuo  heidät takaisin tähän maahan, jonka olet antanut heidän isillensä.</span> <span class="verse"><a name="35">35</a>Jos taivas suljetaan, niin ettei tule sadetta, koska he ovat tehneet  syntiä sinua vastaan, mutta he rukoilevat kääntyneinä tähän paikkaan  päin, ja kiittävät sinun nimeäsi ja kääntyvät synnistään, koska sinä  kuulet heitä,</span> <span class="verse"><a name="36">36</a>niin kuule taivaasta ja anna anteeksi palvelijaisi ja kansasi  Israelin synti - sillä sinä osoitat heille hyvän tien, jota heidän on  vaeltaminen - ja suo sade maallesi, jonka olet antanut kansallesi  perintöosaksi.</span> <span class="verse"><a name="37">37</a>Jos maahan tulee nälänhätä, rutto, jos tulee nokitähkä ja  viljanruoste, jos tulevat heinäsirkat ja tuhosirkat, jos vihollinen  ahdistaa sitä maassa, jossa sen portit ovat, jos tulee mikä tahansa  vitsaus tai vaiva,</span> <span class="verse"><a name="38">38</a>ja jos silloin joku ihminen, kuka hyvänsä, tai koko sinun kansasi  Israel rukoilee ja anoo armoa, kun he kukin tuntevat omantunnon vaivoja  ja ojentavat kätensä tähän temppeliin päin,</span> <span class="verse"><a name="39">39</a>niin kuule silloin taivaasta, asuinpaikastasi, ja anna anteeksi ja  tee niin, että annat jokaiselle aivan hänen tekojensa mukaan, koska sinä  tunnet hänen sydämensä - sillä sinä yksin tunnet kaikkien ihmislasten  sydämet -</span> <span class="verse"><a name="40">40</a>jotta he sinua pelkäisivät niin kauan kuin he elävät tässä maassa,  jonka sinä olet meidän isillemme antanut.</span> <span class="verse"><a name="41">41</a>Myös jos joku muukalainen, joka ei ole sinun kansaasi Israelia, tulee  kaukaisesta maasta sinun nimesi tähden -</span> <span class="verse"><a name="42">42</a>sillä sielläkin kuullaan sinun suuresta nimestäsi, väkevästä  kädestäsi ja ojennetusta käsivarrestasi - jos hän tulee ja rukoilee  kääntyneenä tähän temppeliin päin,</span> <span class="verse"><a name="43">43</a>niin kuule taivaasta, asuinpaikastasi, häntä ja tee kaikki, mitä  muukalainen sinulta rukoilee, että kaikki maan kansat tuntisivat sinun  nimesi ja pelkäisivät sinua, samoin kuin sinun kansasi Israel, ja  tulisivat tietämään, että sinä olet ottanut nimiisi tämän temppelin,  jonka minä olen rakentanut.</span> <span class="verse"><a name="44">44</a>Jos sinun kansasi lähtee sotaan vihollistansa vastaan sitä tietä,  jota sinä heidät lähetät, ja he rukoilevat Herraa kääntyneinä tähän  kaupunkiin päin, jonka sinä olet valinnut, ja tähän temppeliin päin,  jonka minä olen sinun nimellesi rakentanut,</span> <span class="verse"><a name="45">45</a>niin kuule taivaasta heidän rukouksensa ja anomisensa ja hanki  heille oikeus.</span> <span class="verse"><a name="46">46</a>Jos he tekevät syntiä sinua vastaan - sillä ei ole ihmistä, joka ei  syntiä tee - ja sinä vihastut heihin ja annat heidät vihollisen valtaan,  niin että heidän vangitsijansa vievät heidät vangeiksi vihollismaahan,  kaukaiseen tai läheiseen,</span> <span class="verse"><a name="47">47</a>mutta jos he sitten menevät itseensä siinä maassa, johon heidät on  vangeiksi viety, kääntyvät ja anovat sinulta armoa vangitsijainsa  maassa, sanoen: 'Me olemme tehneet syntiä, tehneet väärin ja olleet  jumalattomat',</span> <span class="verse"><a name="48">48</a>ja palajavat sinun tykösi kaikesta sydämestään ja kaikesta  sielustaan vihollistensa maassa, jotka veivät heidät vangeiksi, ja  rukoilevat sinua kääntyneinä tähän maahan päin, jonka sinä olet antanut  heidän isillensä, tähän kaupunkiin päin, jonka olet valinnut, ja tähän  temppeliin päin, jonka minä olen sinun nimellesi rakentanut,</span> <span class="verse"><a name="49">49</a>niin kuule taivaasta, asuinsijastasi, heidän rukouksensa ja  anomisensa, hanki heille oikeus</span> <span class="verse"><a name="50">50</a>ja anna anteeksi kansallesi, mitä he ovat rikkoneet sinua vastaan,  ja kaikki heidän syntinsä, jotka he ovat tehneet sinua vastaan; ja suo,  että heidän vangitsijansa olisivat laupiaat heitä kohtaan ja  armahtaisivat heitä.</span> <span class="verse"><a name="51">51</a>Sillä ovathan he sinun kansasi ja sinun perintöosasi, jonka olet  vienyt pois Egyptistä, rautapätsistä.</span> <span class="verse"><a name="52">52</a>Olkoot siis sinun silmäsi avoinna palvelijasi ja sinun kansasi  Israelin anomisen puoleen, niin että kuulet heitä kaikessa, mitä he  sinulta rukoilevat.</span> <span class="verse"><a name="53">53</a>Sillä sinä olet erottanut heidät perintöosaksesi kaikista maan  kansoista, niinkuin sinä puhuit palvelijasi Mooseksen kautta, viedessäsi  isämme pois Egyptistä, Herra, Herra."</span> <span class="verse"><a name="54">54</a>Ja kun Salomo oli lakannut rukoilemasta ja anomasta Herralta kaikkea  tätä, nousi hän Herran alttarin edestä, jossa hän oli ollut polvillaan  kädet ojennettuina taivasta kohti,</span> <span class="verse"><a name="55">55</a>astui esille ja siunasi koko Israelin seurakunnan suurella äänellä,  sanoen:</span> <span class="verse"><a name="56">56</a>"Kiitetty olkoon Herra, joka on antanut levon kansallensa  Israelille, aivan niinkuin hän on puhunut. Ei ole jäänyt täyttämättä  ainoakaan kaikista lupauksista, jotka Herra on antanut palvelijansa  Mooseksen kautta.</span> <span class="verse"><a name="57">57</a>Olkoon Herra, meidän Jumalamme, meidän kanssamme, niinkuin hän on  ollut meidän isiemme kanssa. Älköön hän meitä jättäkö älköönkä hyljätkö,</span> <span class="verse"><a name="58">58</a>vaan kääntäköön meidän sydämemme puoleensa, niin että aina vaellamme  hänen teitänsä ja noudatamme hänen käskyjänsä, säädöksiänsä ja  oikeuksiansa, jotka hän on antanut meidän isillemme.</span> <span class="verse"><a name="59">59</a>Ja olkoot nämä minun sanani, joilla minä olen armoa anonut Herran  edessä, päivät ja yöt likellä Herraa, meidän Jumalaamme, että hän  hankkisi oikeuden palvelijallensa ja kansallensa Israelille, kunkin  päivän tarpeen mukaan,</span> <span class="verse"><a name="60">60</a>niin että kaikki maan kansat tulisivat tietämään, että Herra on  Jumala eikä muuta jumalaa ole.</span> <span class="verse"><a name="61">61</a>Ja antautukaa te ehyin sydämin Herralle, Jumalallenne, niin että  vaellatte hänen säädöksiensä mukaan ja noudatatte hänen käskyjänsä  samoin kuin nytkin."</span> <span class="verse"><a name="62">62</a>Sitten kuningas ja koko Israel hänen kanssansa uhrasivat teurasuhrin  Herran edessä.</span> <span class="verse"><a name="63">63</a>Ja Salomo uhrasi yhteysuhrina, jonka hän Herralle uhrasi,  kaksikymmentäkaksi tuhatta raavasta ja satakaksikymmentä tuhatta  lammasta. Niin he, kuningas ja kaikki israelilaiset, vihkivät Herran  temppelin.</span> <span class="verse"><a name="64">64</a>Sinä päivänä kuningas pyhitti Herran temppelin edessä olevan  esipihan keskiosan, sillä hänen oli siellä uhrattava polttouhri,  ruokauhri ja yhteysuhrin rasvat. Vaskialttari, joka oli Herran edessä,  oli näet liian pieni, että polttouhri, ruokauhri ja yhteysuhrin rasvat  olisivat siihen mahtuneet.</span> <span class="verse"><a name="65">65</a>Näin Salomo siihen aikaan vietti juhlaa, ja koko Israel hänen  kanssansa, Herran, meidän Jumalamme, edessä seitsemän päivää ja vielä  toiset seitsemän päivää, yhteensä neljätoista päivää. Se oli suuri  kokous, johon kokoonnuttiin aina sieltä, mistä mennään Hamatiin, ja aina  Egyptin purolta asti.</span> <span class="verse"><a name="66">66</a>Kahdeksantena päivänä hän päästi kansan menemään, ja he hyvästelivät  kuninkaan. Sitten he menivät majoillensa iloiten ja hyvillä mielin  kaikesta hyvästä, mitä Herra oli tehnyt palvelijallensa Daavidille ja  kansallensa Israelille.</span> </p></div</div></div></body></html>