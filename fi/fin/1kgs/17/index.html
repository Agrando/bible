<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 17</strong></div><p><span class="verse"><a name="1">1</a>Tisbeläinen Elia, eräs Gileadiin asettuneita siirtolaisia, sanoi  Ahabille: "Niin totta kuin Herra, Israelin Jumala, elää, jonka edessä  minä seison: näinä vuosina ei tule kastetta eikä sadetta muutoin kuin  minun sanani kautta".</span> <span class="verse"><a name="2">2</a>Ja hänelle tuli tämä Herran sana:</span> <span class="verse"><a name="3">3</a>"Mene pois täältä ja käänny itään päin ja kätkeydy Keritin purolle,  joka on Jordanin itäpuolella.</span> <span class="verse"><a name="4">4</a>Sinä saat juoda purosta, ja minä olen käskenyt kaarneiden elättää  sinua siellä."</span> <span class="verse"><a name="5">5</a>Niin hän meni ja teki Herran sanan mukaan: hän meni ja asettui  Keritin purolle, joka on Jordanin itäpuolella.</span> <span class="verse"><a name="6">6</a>Ja kaarneet toivat hänelle leipää ja lihaa aamuin sekä leipää ja  lihaa illoin, ja hän joi purosta.</span> <span class="verse"><a name="7">7</a>Mutta jonkun ajan kuluttua puro kuivui, koska siinä maassa ei ollut  satanut.</span> <span class="verse"><a name="8">8</a>Ja hänelle tuli tämä Herran sana:</span> <span class="verse"><a name="9">9</a>"Nouse ja mene Sarpatiin, joka on Siidonin aluetta, ja asetu sinne.  Katso, minä olen käskenyt leskivaimon elättää sinua siellä."</span> <span class="verse"><a name="10">10</a>Niin hän nousi ja meni Sarpatiin. Ja kun hän tuli kaupungin  portille, niin katso, siellä oli leskivaimo keräilemässä puita. Hän  huusi tälle ja sanoi: "Tuo minulle vähän vettä astiassa juodakseni".</span> <span class="verse"><a name="11">11</a>Kun hän meni hakemaan, huusi hän hänelle ja sanoi: "Tuo minulle myös  palanen leipää kädessäsi".</span> <span class="verse"><a name="12">12</a>Mutta hän vastasi: "Niin totta kuin Herra, sinun Jumalasi, elää,  minulla ei ole leipäkakkuakaan, vaan ainoastaan kourallinen jauhoja  ruukussa ja vähän öljyä astiassa. Ja katso, kerättyäni pari puuta minä  menen leipomaan itselleni ja pojalleni, syödäksemme ja sitten  kuollaksemme."</span> <span class="verse"><a name="13">13</a>Niin Elia sanoi hänelle: "Älä pelkää; mene ja tee, niinkuin olet  sanonut. Mutta leivo minulle ensin pieni kaltiainen ja tuo se minulle.  Leivo sitten itsellesi ja pojallesi.</span> <span class="verse"><a name="14">14</a>Sillä näin sanoo Herra, Israelin Jumala: Jauhot eivät lopu ruukusta,  eikä öljyä ole puuttuva astiasta siihen päivään asti, jona Herra antaa  sateen maan päälle."</span> <span class="verse"><a name="15">15</a>Niin hän meni ja teki, niinkuin Elia oli sanonut. Ja hänellä sekä  myös Elialla ja vaimon perheellä oli syötävää pitkäksi aikaa.</span> <span class="verse"><a name="16">16</a>Jauhot eivät loppuneet ruukusta, eikä öljyä puuttunut astiasta, sen  Herran sanan mukaan, jonka hän oli Elian kautta puhunut.</span> <span class="verse"><a name="17">17</a>Sen jälkeen vaimon, talon emännän, poika sairastui; ja hänen  tautinsa kävi hyvin kovaksi, niin ettei hänessä enää ollut henkeä.</span> <span class="verse"><a name="18">18</a>Silloin vaimo sanoi Elialle: "Mitä minulla on tekemistä sinun  kanssasi, Jumalan mies? Sinä olet tullut minun luokseni saattamaan minun  pahat tekoni muistoon ja tuottamaan kuoleman minun pojalleni."</span> <span class="verse"><a name="19">19</a>Mutta hän sanoi hänelle: "Anna poikasi minulle". Ja hän otti tämän  hänen sylistään ja vei hänet yliskammioon, jossa asui, ja pani hänet  vuoteellensa.</span> <span class="verse"><a name="20">20</a>Ja hän huusi Herraa ja sanoi: "Herra, minun Jumalani, oletko tehnyt  niin pahoin tätä leskeä kohtaan, jonka vieraana minä olen, että olet  surmannut hänen poikansa?"</span> <span class="verse"><a name="21">21</a>Sitten hän ojentautui pojan yli kolme kertaa, huusi Herraa ja sanoi:  "Herra, minun Jumalani, anna tämän pojan sielun tulla häneen takaisin".</span> <span class="verse"><a name="22">22</a>Ja Herra kuuli Eliaa, ja pojan sielu tuli häneen takaisin, ja hän  virkosi henkiin.</span> <span class="verse"><a name="23">23</a>Ja Elia otti pojan ja toi hänet yliskammiosta alas huoneeseen ja  antoi hänet hänen äidillensä. Ja Elia sanoi: "Katso, poikasi elää".</span> <span class="verse"><a name="24">24</a>Niin vaimo sanoi Elialle: "Nyt minä tiedän, että sinä olet Jumalan  mies ja että Herran sana sinun suussasi on tosi".</span> </p></div</div></div></body></html>