<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Kuningas Salomo oli koko Israelin kuningas.</span> <span class="verse"><a name="2">2</a>Ja nämä olivat hänen ylimmät virkamiehensä: Asarja, Saadokin poika,  oli ylipappina;</span> <span class="verse"><a name="3">3</a>Elihoref ja Ahia, Siisan pojat, olivat kirjureina; Joosafat, Ahiludin  poika, oli kanslerina;</span> <span class="verse"><a name="4">4</a>Benaja, Joojadan poika, oli sotaväen ylipäällikkönä; Saadok ja  Ebjatar olivat pappeina.</span> <span class="verse"><a name="5">5</a>Asarja, Naatanin poika, oli ylimaaherrana; Saabud, Naatanin poika,  pappi, oli kuninkaan ystävänä.</span> <span class="verse"><a name="6">6</a>Ahisar oli linnanpäällikkönä; Adoniram, Abdan poika, oli verotöiden  valvojana.</span> <span class="verse"><a name="7">7</a>Ja Salomolla oli kaksitoista maaherraa, yli koko Israelin, joiden oli  hankittava kuninkaan ja hänen hovinsa elintarpeet; yhtenä kuukautena  vuodessa oli kunkin hankittava elintarpeet.</span> <span class="verse"><a name="8">8</a>Nämä olivat heidän nimensä: Huurin poika Efraimin vuoristossa;</span> <span class="verse"><a name="9">9</a>Dekerin poika Maakaassa, Saalbimissa, Beet-Semeksessä, Eelonissa ja  Beet-Haananissa;</span> <span class="verse"><a name="10">10</a>Hesedin poika Arubbotissa; hänellä oli Sooko ja koko Heeferin maa;</span> <span class="verse"><a name="11">11</a>Abinadabin poika koko Doorin kukkula-alueella; hänellä oli vaimona  Taafat, Salomon tytär;</span> <span class="verse"><a name="12">12</a>Baana, Ahiludin poika, Taanakissa ja Megiddossa ja koko  Beet-Seanissa, joka on Saaretanin sivulla Jisreelin alapuolella,  Beet-Seanista aina Aabel-Meholaan, tuolle puolelle Jokmeamin;</span> <span class="verse"><a name="13">13</a>Geberin poika Gileadin Raamotissa; hänellä oli Jaairin, Manassen  pojan, leirikylät, jotka ovat Gileadissa; hänellä oli siis Argobin  seutu, joka on Baasanissa, kuusikymmentä suurta, muureilla ja  vaskisalvoilla varustettua kaupunkia;</span> <span class="verse"><a name="14">14</a>Ahinadab, Iddon poika, Mahanaimissa;</span> <span class="verse"><a name="15">15</a>Ahimaas Naftalissa; hänkin oli ottanut vaimokseen Salomon tyttären,  Baasematin;</span> <span class="verse"><a name="16">16</a>Baana, Huusain poika, Asserissa ja Bealotissa;</span> <span class="verse"><a name="17">17</a>Joosafat, Paaruahin poika, Isaskarissa;</span> <span class="verse"><a name="18">18</a>Siimei, Eelan poika, Benjaminissa;</span> <span class="verse"><a name="19">19</a>Geber, Uurin poika, Gileadin maassa, Siihonin, amorilaisten  kuninkaan, ja Oogin, Baasanin kuninkaan, maassa; sillä siinä maassa oli  yksi maaherra.</span> <span class="verse"><a name="20">20</a>Juudaa ja Israelia oli paljon, niin paljon kuin hiekkaa meren  rannalla; he söivät ja joivat ja olivat iloisia.</span> <span class="verse"><a name="21">21</a>Ja Salomo hallitsi kaikkia valtakuntia Eufrat-virrasta aina  filistealaisten maahan ja Egyptin rajaan asti. He toivat lahjoja ja  palvelivat Salomoa, niin kauan kuin hän eli.</span> <span class="verse"><a name="22">22</a>Ja Salomon jokapäiväinen muona oli: kolmekymmentä koor-mittaa  lestyjä jauhoja ja kuusikymmentä koor-mittaa muita jauhoja,</span> <span class="verse"><a name="23">23</a>kymmenen syöttöraavasta, kaksikymmentä laitumella käyvää raavasta ja  sata lammasta; näitten lisäksi peuroja, gaselleja, metsäkauriita ja  syötettyjä hanhia.</span> <span class="verse"><a name="24">24</a>Sillä hän vallitsi kaikkea Eufrat-virran senpuoleista maata,  Tifsahista aina Gassaan saakka, kaikkia Eufrat-virran senpuoleisia  kuninkaita; ja hänellä oli rauha joka puolelta yltympäri,</span> <span class="verse"><a name="25">25</a>niin että Juuda ja Israel asuivat turvallisesti, itsekukin  viinipuunsa ja viikunapuunsa alla, Daanista Beersebaan asti, niin kauan  kuin Salomo eli.</span> <span class="verse"><a name="26">26</a>Ja Salomolla oli neljäkymmentä tuhatta hevosvaljakkoa vaunujaan  varten ja kaksitoista tuhatta ratsuhevosta.</span> <span class="verse"><a name="27">27</a>Ja maaherrat hankkivat, kukin kuukautenaan, elintarpeet kuningas  Salomolle ja kaikille, joilla oli pääsy kuningas Salomon pöytään,  antamatta minkään puuttua.</span> <span class="verse"><a name="28">28</a>Myöskin ohrat ja oljet hevosille ja juoksijoille he toivat, kukin  vuorollaan, siihen paikkaan, missä hän oleskeli.</span> <span class="verse"><a name="29">29</a>Ja Jumala antoi Salomolle viisautta ja ymmärrystä ylen runsaasti ja  älyä niin laajalti, kuin on hiekkaa meren rannalla,</span> <span class="verse"><a name="30">30</a>niin että Salomon viisaus oli suurempi kuin kaikkien Idän miesten ja  kaikkien egyptiläisten viisaus.</span> <span class="verse"><a name="31">31</a>Hän oli viisaampi kaikkia ihmisiä, viisaampi kuin esrahilainen Eetan  ja Heeman, Kalkol ja Darda, Maaholin pojat; ja hänen nimensä tuli  kuuluksi kaikkien ympärillä olevien kansojen keskuudessa.</span> <span class="verse"><a name="32">32</a>Ja Salomo sepitti kolmetuhatta sananlaskua, ja hänen laulujansa oli  tuhatviisi.</span> <span class="verse"><a name="33">33</a>Hän puhui puista, Libanonin setripuusta alkaen isoppiin asti, joka  kasvaa seinän vieressä. Hän puhui myös karjaeläimistä, linnuista,  matelijoista ja kaloista.</span> <span class="verse"><a name="34">34</a>Ja Salomon viisautta tultiin kuulemaan kaikista kansoista, kaikkien  maan kuninkaiden luota, jotka olivat kuulleet hänen viisaudestansa.</span> </p></div</div></div></body></html>