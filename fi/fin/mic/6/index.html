<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mic/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mic">Micah</a> &gt <strong>Chapter 6</strong></div><p><span class="verse"><a name="1">1</a>Kuulkaa, mitä Herra sanoo: Nouse ja käy oikeutta vuorten kanssa, ja  kukkulat kuulkoot sinun äänesi.</span> <span class="verse"><a name="2">2</a>Kuulkaa Herran oikeudenkäyntiä, vuoret, te iäti kestävät, maan  perustukset; sillä oikeudenkäynti on Herralla kansaansa vastaan, ja  Israelin kanssa hän käy tuomiolle:</span> <span class="verse"><a name="3">3</a>"Minun kansani, mitä minä olen sinulle tehnyt, ja millä olen sinut  väsyttänyt? Vastaa minulle!</span> <span class="verse"><a name="4">4</a>Minähän olen johdattanut sinut Egyptin maasta, vapahtanut sinut  orjuuden pesästä; ja minä lähetin Mooseksen, Aaronin ja Mirjamin käymään  sinun edelläsi.</span> <span class="verse"><a name="5">5</a>Muista, kansani, mitä oli mielessä Baalakilla, Mooabin kuninkaalla,  ja mitä Bileam, Beorin poika, hänelle vastasi, Sittimistä lähtien  Gilgaliin asti, että käsittäisit Herran vanhurskaat teot." -</span> <span class="verse"><a name="6">6</a>"Mitä tuoden minä voisin käydä Herran eteen, kumartua korkeuden  Jumalan eteen? Käynkö hänen eteensä tuoden polttouhreja, vuodenvanhoja  vasikoita?</span> <span class="verse"><a name="7">7</a>Ovatko Herralle mieleen tuhannet oinaat, kymmenettuhannet öljyvirrat?  Annanko esikoiseni rikoksestani, ruumiini hedelmän sieluni  syntiuhriksi?" -</span> <span class="verse"><a name="8">8</a>Hän on ilmoittanut sinulle, ihminen, mikä hyvä on; ja mitä muuta  Herra sinulta vaatii, kuin että teet sitä, mikä oikein on, rakastat  laupeutta ja vaellat nöyrästi Jumalasi edessä?</span> <span class="verse"><a name="9">9</a>Herran ääni huutaa kaupungille - ja ymmärtäväisyyttä on, että sinun  nimestäsi otetaan vaari. Totelkaa vitsaa ja häntä, joka on sen  määrännyt.</span> <span class="verse"><a name="10">10</a>Vieläkö ovat jumalattoman talossa vääryyden aarteet ja vajaa,  kirottu eefa-mitta?</span> <span class="verse"><a name="11">11</a>Olisinko minä puhdas, jos minulla olisi väärä vaaka ja kukkarossa  petolliset punnuskivet?</span> <span class="verse"><a name="12">12</a>Sen rikkaat ovat täynnä väkivaltaa, sen asukkaat puhuvat valhetta,  kieli heidän suussansa on pelkkää petosta.</span> <span class="verse"><a name="13">13</a>Niinpä minäkin lyön sinut sairaaksi, teen sinut autioksi sinun  syntiesi tähden.</span> <span class="verse"><a name="14">14</a>Sinä syöt, mutta et tule ravituksi, ja sinun vatsassasi on tyhjyys.  Minkä viet pois, sitä et saa pelastetuksi; ja minkä pelastetuksi saat,  sen minä annan alttiiksi miekalle.</span> <span class="verse"><a name="15">15</a>Sinä kylvät, mutta et leikkaa. Sinä puserrat öljyä, mutta et öljyllä  itseäsi voitele, ja rypälemehua, mutta et viiniä juo.</span> <span class="verse"><a name="16">16</a>Mutta Omrin ohjeita noudatetaan ja kaikkia Ahabin suvun tekoja; ja  heidän neuvojensa mukaan te vaellatte, että minä saattaisin sinut  autioksi ja sen asukkaat pilkaksi; ja te saatte kantaa minun kansani  häväistyksen.</span> </p></div</div></div></body></html>