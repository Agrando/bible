<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mic">Micah</a> &gt <strong>Chapter 5</strong></div><p><span class="verse"><a name="1">1</a>Nyt yhdy laumaksi, sinä hyökkääjäin ahdistama tytär! Meitä  piiritetään, he lyövät sauvalla poskelle Israelin tuomaria. (5:1) Mutta sinä,  Beetlehem Efrata, joka olet vähäinen olemaan Juudan sukujen joukossa,  sinusta minulle tulee se, joka on oleva hallitsija Israelissa, jonka  alkuperä on muinaisuudesta, iankaikkisista ajoista.</span> <span class="verse"><a name="2">2</a>Sentähden Herra antaa heidät alttiiksi siihen aikaan asti, jolloin  synnyttäjä on synnyttänyt; silloin jäljellejääneet hänen veljistänsä  palajavat israelilaisten luokse.</span> <span class="verse"><a name="3">3</a>Ja hän on astuva esiin ja kaitseva Herran voimassa, Herran,  Jumalansa, nimen valtasuuruudessa. Ja he asuvat alallansa, sillä silloin  on hän oleva suuri hamaan maan ääriin saakka.</span> <span class="verse"><a name="4">4</a>Ja hän on oleva rauha: jos Assur hyökkää maahamme, jos se astuu  palatseihimme, niin me asetamme sitä vastaan seitsemän paimenta ja  kahdeksan ruhtinasta.</span> <span class="verse"><a name="5">5</a>Nämä kaitsevat miekalla Assurin maata, Nimrodin maata sen omain ovien  ääressä. Hän on pelastava meidät Assurin vallasta, jos se hyökkää meidän  maahamme, jos se astuu meidän alueellemme.</span> <span class="verse"><a name="6">6</a>Ja ne, jotka ovat jäljellä Jaakobista monien kansain seassa, ovat  niinkuin kaste, joka tulee Herralta, niinkuin sadekuuro ruohikolle; se  ei odota miestä, ei varro ihmislapsia.</span> <span class="verse"><a name="7">7</a>Ja ne, jotka ovat jäljellä Jaakobista, pakanain seassa, monien  kansain keskellä, ovat niinkuin leijona metsäneläinten seassa, niinkuin  nuori jalopeura lammaslaumain keskellä: jos se hyökkää, tallaa maahan ja  raatelee, ei pelastajaa ole.</span> <span class="verse"><a name="8">8</a>Kohotkoon sinun kätesi vihollisiasi vastaan, ja sinun vihamiehesi  hävitkööt.</span> <span class="verse"><a name="9">9</a>Sinä päivänä, sanoo Herra, minä hävitän sinulta hevosesi ja teen  lopun sinun vaunuistasi.</span> <span class="verse"><a name="10">10</a>Minä hävitän sinun maasi kaupungit ja hajotan maahan kaikki sinun  varustuksesi.</span> <span class="verse"><a name="11">11</a>Minä hävitän loitsut sinun käsistäsi, eikä sinulle enää jää  ennustelijoita.</span> <span class="verse"><a name="12">12</a>Minä hävitän sinun jumalankuvasi ja patsaasi, etkä sinä enää kumarra  kättesi tekoa.</span> <span class="verse"><a name="13">13</a>Minä kukistan asera-karsikkosi sinun keskuudestasi ja tuhoan sinun  kaupunkisi.</span> <span class="verse"><a name="14">14</a>Ja minä kostan vihassa ja kiivaudessa pakanakansoille, jotka eivät  olleet kuuliaisia.</span> </p></div</div></div></body></html>