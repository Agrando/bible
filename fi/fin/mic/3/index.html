<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/mic/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/mic">Micah</a> &gt <strong>Chapter 3</strong></div><p><span class="verse"><a name="1">1</a>Ja minä sanoin: Kuulkaa, Jaakobin päämiehet ja Israelin heimon  ruhtinaat! Eikö teidän tulisi tuntea oikeus,</span> <span class="verse"><a name="2">2</a>teidän, jotka vihaatte hyvää ja rakastatte pahaa, jotka raastatte  ihmisten nahan heidän päältänsä ja lihan irti heidän luistansa?</span> <span class="verse"><a name="3">3</a>Ne, jotka syövät minun kansani lihan ja nylkevät nahan heidän  päältänsä ja murskaavat heidän luunsa, paloittelevat niinkuin pataan,  niinkuin lihan kattilaan -</span> <span class="verse"><a name="4">4</a>kerran he huutavat Herran puoleen, mutta hän ei vastaa heille, vaan  kätkee heiltä kasvonsa sinä aikana, koska he ovat pahoja töitä tehneet.</span> <span class="verse"><a name="5">5</a>Näin sanoo Herra niitä profeettoja vastaan, jotka eksyttävät minun  kansaani, jotka huutavat: "Rauha!", kun heidän hampaissaan on purtavaa,  mutta julistavat pyhän sodan sille, joka ei anna mitään heidän suuhunsa:</span> <span class="verse"><a name="6">6</a>Sentähden tulee teille yö, näkyjä vailla, teille tulee pimeys,  ennustelua vailla. Aurinko laskee näiltä profeetoilta, ja päivä heiltä  pimenee.</span> <span class="verse"><a name="7">7</a>Näkijät joutuvat häpeään, ja ennustelijat punastuvat. Kaikki he  peittävät partansa, sillä Jumalan vastausta ei tule.</span> <span class="verse"><a name="8">8</a>Mutta minä olen täynnä voimaa, Herran Henkeä, oikeutta ja väkevyyttä  ilmoittaakseni Jaakobille sen rikokset ja Israelille sen synnit.</span> <span class="verse"><a name="9">9</a>Kuulkaa tämä, Jaakobin heimon päämiehet ja Israelin heimon ruhtinaat,  te, jotka halveksitte oikeutta ja vääristätte kaiken suoran,</span> <span class="verse"><a name="10">10</a>rakennatte Siionia veritöillä ja Jerusalemia vääryydellä.</span> <span class="verse"><a name="11">11</a>Sen päämiehet jakavat oikeutta lahjuksia vastaan, sen papit  opettavat maksusta, ja sen profeetat ennustelevat rahasta. Mutta Herraan  he turvautuvat, sanoen: "Eikö Herra ole meidän keskellämme? Ei tule  meille onnettomuutta."</span> <span class="verse"><a name="12">12</a>Siitä syystä, teidän tähtenne, Siion kynnetään pelloksi, Jerusalem  tulee kiviraunioksi ja temppelivuori metsäkukkulaksi.</span> </p></div</div></div></body></html>