<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Väärä vaaka on Herralle kauhistus, mutta täysi paino on hänelle  otollinen.</span> <span class="verse"><a name="2">2</a>Mihin ylpeys tulee, sinne tulee häpeäkin, mutta nöyräin tykönä on  viisaus.</span> <span class="verse"><a name="3">3</a>Oikeamielisiä ohjaa heidän nuhteettomuutensa, mutta uskottomat  hävittää heidän vilppinsä.</span> <span class="verse"><a name="4">4</a>Ei auta tavara vihan päivänä, mutta vanhurskaus vapahtaa kuolemasta.</span> <span class="verse"><a name="5">5</a>Nuhteettoman vanhurskaus tasoittaa hänen tiensä, mutta jumalaton  sortuu jumalattomuuteensa.</span> <span class="verse"><a name="6">6</a>Oikeamieliset vapahtaa heidän vanhurskautensa, mutta uskottomat  vangitsee heidän oma himonsa.</span> <span class="verse"><a name="7">7</a>Jumalattoman ihmisen kuollessa hukkuu hänen toivonsa, ja vääräin  odotus hukkuu.</span> <span class="verse"><a name="8">8</a>Vanhurskas pelastetaan hädästä, ja jumalaton joutuu hänen sijaansa.</span> <span class="verse"><a name="9">9</a>Rietas suullansa turmelee lähimmäisensä, mutta taito on  vanhurskaitten pelastus.</span> <span class="verse"><a name="10">10</a>Vanhurskaitten onnesta kaupunki iloitsee, ja jumalattomain  hukkumisesta syntyy riemu.</span> <span class="verse"><a name="11">11</a>Oikeamielisten siunauksesta kaupunki kohoaa, mutta jumalattomain suu  sitä hajottaa.</span> <span class="verse"><a name="12">12</a>Mieltä vailla on, joka lähimmäistänsä halveksii, mutta ymmärtäväinen  mies on vaiti.</span> <span class="verse"><a name="13">13</a>Joka panettelijana käy, ilmaisee salaisuuden, mutta jolla luotettava  henki on, se säilyttää asian.</span> <span class="verse"><a name="14">14</a>Missä ohjausta ei ole, sortuu kansa, mutta neuvonantajain runsaus  tuo menestyksen.</span> <span class="verse"><a name="15">15</a>Joka vierasta takaa, sen käy pahoin, mutta joka kädenlyöntiä vihaa,  se on turvattu.</span> <span class="verse"><a name="16">16</a>Suloinen nainen saa kunniaa, ja voimalliset saavat rikkautta.</span> <span class="verse"><a name="17">17</a>Armelias mies tekee hyvää itsellensä, mutta armoton syöksee  onnettomuuteen oman lihansa.</span> <span class="verse"><a name="18">18</a>Jumalaton hankkii pettäväistä voittoa, mutta joka vanhurskautta  kylvää, saa pysyvän palkan.</span> <span class="verse"><a name="19">19</a>Joka on vakaa vanhurskaudessa, saa elämän; mutta joka pahaa  tavoittaa, saa kuoleman.</span> <span class="verse"><a name="20">20</a>Väärämieliset ovat Herralle kauhistus, mutta nuhteettomasti  vaeltaviin hän mielistyy.</span> <span class="verse"><a name="21">21</a>Totisesti: paha ei jää rankaisematta, mutta vanhurskasten  jälkeläiset pelastuvat.</span> <span class="verse"><a name="22">22</a>Kultarengas sian kärsässä on kaunis nainen, älyä vailla.</span> <span class="verse"><a name="23">23</a>Vanhurskaitten halajaminen vie onneen, jumalattomien toivo vihaan.</span> <span class="verse"><a name="24">24</a>Toinen on antelias ja saa yhä lisää, toinen säästää yli kohtuuden ja  vain köyhtyy.</span> <span class="verse"><a name="25">25</a>Hyväätekeväinen sielu tulee ravituksi, ja joka muita virvoittaa, se  itse kostuu.</span> <span class="verse"><a name="26">26</a>Joka viljan pitää takanaan, sitä kansa kiroaa, mutta joka viljan  kaupaksi antaa, sen pään päälle tulee siunaus.</span> <span class="verse"><a name="27">27</a>Joka hyvään pyrkii, etsii sitä, mikä otollista on, mutta joka pahaa  etsii, sille se tulee.</span> <span class="verse"><a name="28">28</a>Joka rikkauteensa luottaa, se kukistuu, mutta vanhurskaat  viheriöitsevät niinkuin lehvä.</span> <span class="verse"><a name="29">29</a>Joka talonsa rappiolle saattaa, perii tuulta, ja hullu joutuu  viisaan orjaksi.</span> <span class="verse"><a name="30">30</a>Vanhurskaan hedelmä on elämän puu, ja viisas voittaa sieluja.</span> <span class="verse"><a name="31">31</a>Katso, vanhurskas saa palkkansa maan päällä, saati sitten jumalaton  ja syntinen.</span> </p></div</div></div></body></html>