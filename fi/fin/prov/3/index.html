<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Poikani, älä unhota minun opetustani, vaan sinun sydämesi  säilyttäköön minun käskyni;</span> <span class="verse"><a name="2">2</a>sillä pitkää ikää, elinvuosia ja rauhaa ne sinulle kartuttavat.</span> <span class="verse"><a name="3">3</a>Laupeus ja uskollisuus älkööt hyljätkö sinua. Sido ne kaulaasi,  kirjoita ne sydämesi tauluun,</span> <span class="verse"><a name="4">4</a>niin saat armon ja hyvän ymmärryksen Jumalan ja ihmisten silmien  edessä.</span> <span class="verse"><a name="5">5</a>Turvaa Herraan kaikesta sydämestäsi äläkä nojaudu omaan  ymmärrykseesi.</span> <span class="verse"><a name="6">6</a>Tunne hänet kaikilla teilläsi, niin hän sinun polkusi tasoittaa.</span> <span class="verse"><a name="7">7</a>Älä ole viisas omissa silmissäsi. Pelkää Herraa ja karta pahaa.</span> <span class="verse"><a name="8">8</a>Se on terveellistä sinun ruumiillesi ja virkistävää sinun luillesi.</span> <span class="verse"><a name="9">9</a>Kunnioita Herraa antamalla varoistasi ja kaiken satosi parhaimmasta,</span> <span class="verse"><a name="10">10</a>niin sinun jyväaittasi täyttyvät runsaudella, ja viini pursuu sinun  kuurnistasi.</span> <span class="verse"><a name="11">11</a>Poikani, älä pidä Herran kuritusta halpana äläkä kyllästy hänen  rangaistukseensa;</span> <span class="verse"><a name="12">12</a>sillä jota Herra rakastaa, sitä hän rankaisee, niinkuin isä poikaa,  joka hänelle rakas on.</span> <span class="verse"><a name="13">13</a>Autuas se ihminen, joka on löytänyt viisauden, ihminen, joka on  saanut taidon.</span> <span class="verse"><a name="14">14</a>Sillä parempi on hankkia sitä kuin hopeata, ja siitä saatu voitto on  kultaa jalompi.</span> <span class="verse"><a name="15">15</a>Se on kalliimpi kuin helmet, eivät mitkään kalleutesi vedä sille  vertaa.</span> <span class="verse"><a name="16">16</a>Pitkä ikä on sen oikeassa kädessä, vasemmassa rikkaus ja kunnia.</span> <span class="verse"><a name="17">17</a>Sen tiet ovat suloiset tiet, sen polut rauhaisat kaikki tyynni.</span> <span class="verse"><a name="18">18</a>Elämän puu on se niille, jotka siihen tarttuvat; onnelliset ne,  jotka siitä pitävät kiinni.</span> <span class="verse"><a name="19">19</a>Herra on viisaudella perustanut maan, taivaat taidolla vahvistanut.</span> <span class="verse"><a name="20">20</a>Hänen toimestansa syvyydet kuohuivat esiin, ja pilvet pisaroivat  kastetta.</span> <span class="verse"><a name="21">21</a>Poikani, nämä älkööt häipykö näkyvistäsi, säilytä neuvokkuus ja  taidollisuus,</span> <span class="verse"><a name="22">22</a>niin ne ovat elämä sinun sielullesi ja kaunistus sinun kaulaasi.</span> <span class="verse"><a name="23">23</a>Silloin sinä kuljet tiesi turvallisesti etkä loukkaa jalkaasi.</span> <span class="verse"><a name="24">24</a>Kun menet maata, et pelkää mitään, ja maata mentyäsi on unesi makea.</span> <span class="verse"><a name="25">25</a>Pääset peljästymästä äkkikauhistuksia ja turmiota, joka jumalattomat  yllättää.</span> <span class="verse"><a name="26">26</a>Sillä sinä saat luottaa Herraan, hän varjelee sinun jalkasi  joutumasta kiinni.</span> <span class="verse"><a name="27">27</a>Älä kiellä tarvitsevalta hyvää, milloin sitä tehdä voit.</span> <span class="verse"><a name="28">28</a>Älä sano lähimmäisellesi: "Mene nyt ja tule toiste, huomenna minä  annan", kun sinulla kuitenkin on.</span> <span class="verse"><a name="29">29</a>Älä mieti pahaa lähimmäistäsi vastaan, kun hän luottavaisesti  luonasi asuu.</span> <span class="verse"><a name="30">30</a>Älä riitele kenenkään kanssa syyttä, kun ei toinen ole sinulle pahaa  tehnyt.</span> <span class="verse"><a name="31">31</a>Älä kadehdi väkivallan miestä äläkä hänen teitänsä omiksesi valitse;</span> <span class="verse"><a name="32">32</a>sillä väärämielinen on Herralle kauhistus, mutta oikeamielisille hän  on tuttava.</span> <span class="verse"><a name="33">33</a>Herran kirous on jumalattoman huoneessa, mutta vanhurskasten  asuinsijaa hän siunaa.</span> <span class="verse"><a name="34">34</a>Pilkkaajille hänkin on pilkallinen, mutta nöyrille hän antaa armon.</span> <span class="verse"><a name="35">35</a>Viisaat perivät kunnian, mutta tyhmäin osa on häpeä.</span> </p></div</div></div></body></html>