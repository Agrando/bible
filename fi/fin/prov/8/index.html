<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Eikö viisaus kutsu, eikö taito anna äänensä kuulua?</span> <span class="verse"><a name="2">2</a>Ylös kummuille, tien viereen, polkujen risteyksiin hän on asettunut.</span> <span class="verse"><a name="3">3</a>Porttien pielissä, kaupungin portilla, oviaukoissa hän huutaa:</span> <span class="verse"><a name="4">4</a>"Teitä minä kutsun, miehet, ja ihmislapsille kaikuu minun ääneni.</span> <span class="verse"><a name="5">5</a>Tulkaa, yksinkertaiset, mieleviksi; tulkaa järkeviksi, te tyhmät.</span> <span class="verse"><a name="6">6</a>Kuulkaa, sillä jalosti minä puhun, ja avaan huuleni puhumaan, mikä  oikein on;</span> <span class="verse"><a name="7">7</a>sillä totuutta minun suuni haastaa, ja jumalattomuus on minun  huulilleni kauhistus.</span> <span class="verse"><a name="8">8</a>Vanhurskaat ovat minun suuni sanat kaikki, ei ole niissä mitään  petollista, ei väärää.</span> <span class="verse"><a name="9">9</a>Ne ovat kaikki oikeat ymmärtäväiselle, suorat niille, jotka löysivät  tiedon.</span> <span class="verse"><a name="10">10</a>Ottakaa minun kuritukseni, älkääkä hopeata, ja tieto ennen  valituinta kultaa.</span> <span class="verse"><a name="11">11</a>Sillä parempi on viisaus kuin helmet, eivät mitkään kalleudet vedä  sille vertaa.</span> <span class="verse"><a name="12">12</a>Minä, viisaus, olen perehtynyt mielevyyteen, olen löytänyt tiedon ja  taidollisuuden.</span> <span class="verse"><a name="13">13</a>Herran pelko on pahan vihaamista. Kopeutta ja ylpeyttä, pahaa tietä  ja kavalaa suuta minä vihaan.</span> <span class="verse"><a name="14">14</a>Minulla on neuvo ja neuvokkuus; minä olen ymmärrys, minulla on  voima.</span> <span class="verse"><a name="15">15</a>Minun avullani kuninkaat hallitsevat, ruhtinaat säädöksensä  vanhurskaasti säätävät.</span> <span class="verse"><a name="16">16</a>Minun avullani päämiehet vallitsevat ja ylhäiset, maan tuomarit  kaikki.</span> <span class="verse"><a name="17">17</a>Minä rakastan niitä, jotka minua rakastavat, ja jotka minua varhain  etsivät, ne löytävät minut.</span> <span class="verse"><a name="18">18</a>Minun tykönäni on rikkaus ja kunnia, ikivanha varallisuus ja  vanhurskaus.</span> <span class="verse"><a name="19">19</a>Minun hedelmäni on parempi kuin kulta, kuin puhtain kulta, minun  antamani voitto valituinta hopeata parempi.</span> <span class="verse"><a name="20">20</a>Minä vaellan vanhurskauden polkua, oikeuden teitten keskikohtaa,</span> <span class="verse"><a name="21">21</a>antaakseni niille, jotka minua rakastavat, pysyvän perinnön ja  täyttääkseni heidän aarrekammionsa.</span> <span class="verse"><a name="22">22</a>Herra loi minut töittensä esikoiseksi, ensimmäiseksi teoistaan,  ennen aikojen alkua.</span> <span class="verse"><a name="23">23</a>Iankaikkisuudesta minä olen asetettu olemaan, alusta asti, hamasta  maan ikiajoista.</span> <span class="verse"><a name="24">24</a>Ennenkuin syvyyksiä oli, synnyin minä, ennenkuin oli lähteitä,  vedestä rikkaita.</span> <span class="verse"><a name="25">25</a>Ennenkuin vuoret upotettiin paikoilleen, ennen kukkuloita, synnyin  minä,</span> <span class="verse"><a name="26">26</a>kun hän ei vielä ollut tehnyt maata, ei mantua, ei maanpiirin  tomujen alkuakaan.</span> <span class="verse"><a name="27">27</a>Kun hän taivaat valmisti, olin minä siinä, kun hän veti piirin  syvyyden pinnalle,</span> <span class="verse"><a name="28">28</a>kun hän teki vahvoiksi pilvet korkeudessa, kun syvyyden lähteet  saivat voiman,</span> <span class="verse"><a name="29">29</a>kun hän merelle asetti sen rajat, että vedet eivät kävisi hänen  käskynsä yli, kun hän vahvisti maan perustukset,</span> <span class="verse"><a name="30">30</a>silloin minä hänen sivullansa hoidokkina olin, ihastuksissani olin  päivästä päivään ja leikitsin hänen edessänsä kaikin ajoin;</span> <span class="verse"><a name="31">31</a>leikitsin hänen maanpiirinsä päällä, ja ihastukseni olivat  ihmislapset.</span> <span class="verse"><a name="32">32</a>Siis te, lapset, kuulkaa minua; autuaat ne, jotka noudattavat minun  teitäni!</span> <span class="verse"><a name="33">33</a>Kuritusta kuulkaa, niin viisastutte; älkää sen antako mennä  menojaan.</span> <span class="verse"><a name="34">34</a>Autuas se ihminen, joka minua kuulee, valvoo minun ovillani päivästä  päivään, vartioitsee minun ovieni pieliä!</span> <span class="verse"><a name="35">35</a>Sillä joka minut löytää, löytää elämän ja saa Herran mielisuosion.</span> <span class="verse"><a name="36">36</a>Mutta joka menee minusta harhaan, saa vahingon sielullensa; kaikki,  jotka minua vihaavat, rakastavat kuolemaa."</span> </p></div</div></div></body></html>