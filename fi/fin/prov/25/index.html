<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Nämäkin ovat Salomon sananlaskuja, Hiskian, Juudan kuninkaan, miesten  kokoamia.</span> <span class="verse"><a name="2">2</a>Jumalan kunnia on salata asia, ja kuningasten kunnia on tutkia asia.</span> <span class="verse"><a name="3">3</a>Taivaan korkeus ja maan syvyys ja kuningasten sydän on tutkimaton.</span> <span class="verse"><a name="4">4</a>Kun hopeasta poistetaan kuona, kuontuu kultasepältä astia.</span> <span class="verse"><a name="5">5</a>Kun jumalaton poistetaan kuninkaan luota, vahvistuu hänen  valtaistuimensa vanhurskaudessa.</span> <span class="verse"><a name="6">6</a>Älä tavoittele kunniaa kuninkaan edessä äläkä asetu isoisten sijalle.</span> <span class="verse"><a name="7">7</a>Sillä parempi on, jos sinulle sanotaan: "Käy tänne ylös", kuin että  sinut alennetaan ylhäisen edessä, jonka silmäsi olivat nähneet.</span> <span class="verse"><a name="8">8</a>Älä ole kärkäs käräjöimään; muutoin sinulla ei lopulta ole, mitä  tehdä, kun vastapuolesi on saattanut sinut häpeään.</span> <span class="verse"><a name="9">9</a>Riitele oma riitasi vastapuolesi kanssa, mutta toisen salaisuutta älä  ilmaise.</span> <span class="verse"><a name="10">10</a>Muutoin sinua häpäisee, kuka sen kuuleekin, eikä huono huuto sinusta  lakkaa.</span> <span class="verse"><a name="11">11</a>Kultaomenia hopeamaljoissa ovat sanat, sanotut aikanansa.</span> <span class="verse"><a name="12">12</a>Kultainen korvarengas ja hienokultainen kaulakoru ovat viisas  neuvoja ynnä kuuleva korva.</span> <span class="verse"><a name="13">13</a>Kuin lumen viileys elonaikana on luotettava lähetti lähettäjälleen:  herransa sielun hän virvoittaa.</span> <span class="verse"><a name="14">14</a>Kuin pilvet ja tuuli, jotka eivät sadetta tuo, on mies, joka kerskuu  lahjoilla, joita ei anna.</span> <span class="verse"><a name="15">15</a>Kärsivällisyydellä taivutetaan ruhtinas, ja leppeä kieli murskaa  luut.</span> <span class="verse"><a name="16">16</a>Jos hunajata löydät, syö kohtuudella, ettet kyllästyisi siihen ja  sitä oksentaisi.</span> <span class="verse"><a name="17">17</a>Astu jalallasi harvoin lähimmäisesi kotiin, ettei hän sinuun  kyllästyisi ja alkaisi sinua vihata.</span> <span class="verse"><a name="18">18</a>Nuija ja miekka ja terävä nuoli on mies, joka väärin todistaa  lähimmäistänsä vastaan.</span> <span class="verse"><a name="19">19</a>Kuin mureneva hammas ja horjuva jalka on uskottoman turva ahdingon  päivänä.</span> <span class="verse"><a name="20">20</a>Kuin se, joka riisuu vaatteet pakkaspäivänä, kuin etikka lipeän  sekaan, on se, joka laulaa lauluja murheelliselle sydämelle.</span> <span class="verse"><a name="21">21</a>Jos vihamiehelläsi on nälkä, anna hänelle leipää syödä, ja jos  hänellä on jano, anna hänelle vettä juoda.</span> <span class="verse"><a name="22">22</a>Sillä niin sinä kokoat tulisia hiiliä hänen päänsä päälle, ja Herra  sen sinulle palkitsee.</span> <span class="verse"><a name="23">23</a>Pohjatuuli saa aikaan sateen ja salainen kielittely vihaiset kasvot.</span> <span class="verse"><a name="24">24</a>Parempi on asua katon kulmalla kuin toraisan vaimon huonetoverina.</span> <span class="verse"><a name="25">25</a>Kuin nääntyväiselle raikas vesi on hyvä sanoma kaukaisesta maasta.</span> <span class="verse"><a name="26">26</a>Kuin sekoitettu lähde ja turmeltu kaivo on vanhurskas, joka horjuu  jumalattoman edessä.</span> <span class="verse"><a name="27">27</a>Liika hunajan syönti ei ole hyväksi, ja raskaitten asiain tutkiminen  on raskasta.</span> <span class="verse"><a name="28">28</a>Kuin kaupunki, varustukset hajalla, muuria vailla, on mies, joka ei  mieltänsä hillitse.</span> </p></div</div></div></body></html>