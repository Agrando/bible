<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Ihmisen ovat mielen aivoittelut, mutta Herralta tulee kielen vastaus.</span> <span class="verse"><a name="2">2</a>Kaikki miehen tiet ovat hänen omissa silmissään puhtaat, mutta Herra  tutkii henget.</span> <span class="verse"><a name="3">3</a>Heitä työsi Herran haltuun, niin sinun hankkeesi menestyvät.</span> <span class="verse"><a name="4">4</a>Kaiken on Herra tehnyt määrätarkoitukseen, niinpä jumalattomankin  onnettomuuden päivän varalle.</span> <span class="verse"><a name="5">5</a>Jokainen ylpeämielinen on Herralle kauhistus: totisesti, ei sellainen  jää rankaisematta.</span> <span class="verse"><a name="6">6</a>Laupeudella ja uskollisuudella rikos sovitetaan, ja Herran pelolla  paha vältetään.</span> <span class="verse"><a name="7">7</a>Jos miehen tiet ovat Herralle otolliset, saattaa hän vihamiehetkin  sovintoon hänen kanssansa.</span> <span class="verse"><a name="8">8</a>Parempi vähä vanhurskaudessa kuin suuret voitot vääryydessä.</span> <span class="verse"><a name="9">9</a>Ihmisen sydän aivoittelee hänen tiensä, mutta Herra ohjaa hänen  askeleensa.</span> <span class="verse"><a name="10">10</a>Kuninkaan huulilla on jumalallinen ratkaisu; hänen suunsa ei petä  tuomitessaan.</span> <span class="verse"><a name="11">11</a>Puntari ja oikea vaaka ovat Herran, hänen tekoaan ovat kaikki painot  kukkarossa.</span> <span class="verse"><a name="12">12</a>Jumalattomuuden teko on kuninkaille kauhistus, sillä vanhurskaudesta  valtaistuin vahvistuu.</span> <span class="verse"><a name="13">13</a>Vanhurskaat huulet ovat kuninkaille mieleen, ja oikein puhuvaa he  rakastavat.</span> <span class="verse"><a name="14">14</a>Kuninkaan viha on kuoleman sanansaattaja, mutta sen lepyttää viisas  mies.</span> <span class="verse"><a name="15">15</a>Kuninkaan kasvojen valo on elämäksi, ja hänen suosionsa on kuin  keväinen sadepilvi.</span> <span class="verse"><a name="16">16</a>Parempi kultaa on hankkia viisautta, kalliimpi hopeata hankkia  ymmärrystä.</span> <span class="verse"><a name="17">17</a>Oikeamielisten tie välttää onnettomuuden; henkensä saa pitää, joka  pitää vaelluksestansa vaarin.</span> <span class="verse"><a name="18">18</a>Kopeus käy kukistumisen edellä, ylpeys lankeemuksen edellä.</span> <span class="verse"><a name="19">19</a>Parempi alavana nöyrien parissa kuin jakamassa saalista ylpeitten  kanssa.</span> <span class="verse"><a name="20">20</a>Joka painaa mieleensä sanan, se löytää onnen; ja autuas se, joka  Herraan turvaa!</span> <span class="verse"><a name="21">21</a>Jolla on viisas sydän, sitä ymmärtäväiseksi sanotaan, ja huulten  suloisuus antaa opetukselle tehoa.</span> <span class="verse"><a name="22">22</a>Ymmärrys on omistajalleen elämän lähde, mutta hulluus on hulluille  kuritus.</span> <span class="verse"><a name="23">23</a>Viisaan sydän tekee taitavaksi hänen suunsa ja antaa tehoa hänen  huultensa opetukselle.</span> <span class="verse"><a name="24">24</a>Lempeät sanat ovat mesileipää; ne ovat makeat sielulle ja lääkitys  luille.</span> <span class="verse"><a name="25">25</a>Miehen mielestä on oikea monikin tie, joka lopulta on kuoleman tie.</span> <span class="verse"><a name="26">26</a>Työmiehen nälkä tekee työtä hänen hyväkseen, sillä oma suu panee  hänelle pakon.</span> <span class="verse"><a name="27">27</a>Kelvoton mies kaivaa toiselle onnettomuutta; hänen huulillaan on  kuin polttava tuli.</span> <span class="verse"><a name="28">28</a>Kavala mies rakentaa riitaa, ja panettelija erottaa ystävykset.</span> <span class="verse"><a name="29">29</a>Väkivallan mies viekoittelee lähimmäisensä ja vie hänet tielle, joka  ei ole hyvä.</span> <span class="verse"><a name="30">30</a>Joka silmiänsä luimistelee, sillä on kavaluus mielessä; joka  huulensa yhteen puristaa, sillä on paha valmiina.</span> <span class="verse"><a name="31">31</a>Harmaat hapset ovat kunnian kruunu; se saadaan vanhurskauden tiellä.</span> <span class="verse"><a name="32">32</a>Pitkämielinen on parempi kuin sankari, ja mielensä hillitseväinen  parempi kuin kaupungin valloittaja.</span> <span class="verse"><a name="33">33</a>Helmassa pudistellen arpa heitetään, mutta Herralta tulee aina sen  ratkaisu.</span> </p></div</div></div></body></html>