<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Nimi on kalliimpi suurta rikkautta, suosio hopeata ja kultaa parempi.</span> <span class="verse"><a name="2">2</a>Rikas ja köyhä kohtaavat toisensa; Herra on luonut kumpaisenkin.</span> <span class="verse"><a name="3">3</a>Mielevä näkee vaaran ja kätkeytyy, mutta yksinkertaiset käyvät kohti  ja saavat vahingon.</span> <span class="verse"><a name="4">4</a>Nöyryyden ja Herran pelon palkka on rikkaus, kunnia ja elämä.</span> <span class="verse"><a name="5">5</a>Orjantappuroita ja pauloja on väärän tiellä; henkensä varjelee, joka  niistä kaukana pysyy.</span> <span class="verse"><a name="6">6</a>Totuta poikanen tiensä suuntaan, niin hän ei vanhanakaan siitä  poikkea.</span> <span class="verse"><a name="7">7</a>Rikas hallitsee köyhiä, ja velallinen joutuu velkojan orjaksi.</span> <span class="verse"><a name="8">8</a>Joka vääryyttä kylvää, se turmiota niittää, ja hänen vihansa vitsa  häviää.</span> <span class="verse"><a name="9">9</a>Hyvänsuopa saa siunauksen, sillä hän antaa leivästään vaivaiselle.</span> <span class="verse"><a name="10">10</a>Aja pois pilkkaaja, niin poistuu tora ja loppuu riita ja häväistys.</span> <span class="verse"><a name="11">11</a>Joka sydämen puhtautta rakastaa, jolla on suloiset huulet, sen  ystävä on kuningas.</span> <span class="verse"><a name="12">12</a>Herran silmät suojelevat taitoa, mutta uskottoman sanat hän kääntää  väärään.</span> <span class="verse"><a name="13">13</a>Laiska sanoo: "Ulkona on leijona; tappavat vielä minut keskellä  toria".</span> <span class="verse"><a name="14">14</a>Irstaitten vaimojen suu on syvä kuoppa; Herran vihan alainen kaatuu  siihen.</span> <span class="verse"><a name="15">15</a>Hulluus on kiertynyt kiinni poikasen sydämeen, mutta kurituksen  vitsa sen hänestä kauas karkoittaa.</span> <span class="verse"><a name="16">16</a>Vaivaiselle on voitoksi, jos häntä sorretaan, rikkaalle tappioksi,  jos hänelle annetaan.</span> <span class="verse"><a name="17">17</a>Kallista korvasi ja kuuntele viisaitten sanoja ja tarkkaa minun  taitoani.</span> <span class="verse"><a name="18">18</a>Sillä suloista on, jos kätket ne sisimpääsi; olkoot ne kaikki  huulillasi valmiina.</span> <span class="verse"><a name="19">19</a>Että Herra olisi sinun turvanasi, siksi olen minä nyt neuvonut juuri  sinua.</span> <span class="verse"><a name="20">20</a>Olenhan ennenkin sinulle kirjoittanut, antanut neuvoja ja tietoa,</span> <span class="verse"><a name="21">21</a>opettaakseni sinulle totuutta, vakaita sanoja, että voisit vakain  sanoin vastata lähettäjällesi.</span> <span class="verse"><a name="22">22</a>Älä raasta vaivaista, siksi että hän on vaivainen, äläkä polje  kurjaa portissa,</span> <span class="verse"><a name="23">23</a>sillä Herra ajaa hänen asiansa ja riistää hänen riistäjiltään  hengen.</span> <span class="verse"><a name="24">24</a>Älä rupea pikavihaisen ystäväksi äläkä seurustele kiukkuisen kanssa,</span> <span class="verse"><a name="25">25</a>että et tottuisi hänen teihinsä ja saattaisi sieluasi ansaan.</span> <span class="verse"><a name="26">26</a>Älä ole niitä, jotka kättä lyövät, jotka menevät takuuseen veloista.</span> <span class="verse"><a name="27">27</a>Jollei sinulla ole, millä maksaa, mitäs muuta, kuin viedään vuode  altasi!</span> <span class="verse"><a name="28">28</a>Älä siirrä ikivanhaa rajaa, jonka esi-isäsi ovat asettaneet.</span> <span class="verse"><a name="29">29</a>Jos näet miehen, kerkeän toimissaan, hänen paikkansa on kuningasten,  ei alhaisten, palveluksessa.</span> </p></div</div></div></body></html>