<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Poikani, noudata minun sanojani ja kätke mieleesi minun käskyni.</span> <span class="verse"><a name="2">2</a>Noudata minun käskyjäni, niin saat elää, säilytä opetukseni kuin  silmäteräsi.</span> <span class="verse"><a name="3">3</a>Sido ne kiinni sormiisi, kirjoita ne sydämesi tauluun.</span> <span class="verse"><a name="4">4</a>Sano viisaudelle: "Sinä olet sisareni", kutsu ymmärrystä  sukulaiseksi,</span> <span class="verse"><a name="5">5</a>että varjeltuisit irstaalta naiselta, vieraalta vaimolta, joka  sanoillansa liehakoitsee.</span> <span class="verse"><a name="6">6</a>Sillä minä katselin taloni ikkunasta ristikon läpi,</span> <span class="verse"><a name="7">7</a>ja minä näin yksinkertaisten joukossa, havaitsin poikain seassa  nuorukaisen, joka oli mieltä vailla.</span> <span class="verse"><a name="8">8</a>Hän kulki katua erään naisen kulmaukseen ja asteli hänen majaansa  päin</span> <span class="verse"><a name="9">9</a>päivän illaksi hämärtyessä, yön aikana, pimeässä.</span> <span class="verse"><a name="10">10</a>Ja katso, nainen tulee häntä vastaan, porton puvussa, kavala  sydämeltä.</span> <span class="verse"><a name="11">11</a>Hän on levoton ja hillitön, eivät pysy hänen jalkansa kotona;</span> <span class="verse"><a name="12">12</a>milloin hän on kadulla, milloin toreilla, ja väijyy joka kulmassa.</span> <span class="verse"><a name="13">13</a>Hän tarttui nuorukaiseen, suuteli häntä ja julkeasti katsoen sanoi  hänelle:</span> <span class="verse"><a name="14">14</a>"Minun oli uhrattava yhteysuhri, tänä päivänä olen täyttänyt  lupaukseni.</span> <span class="verse"><a name="15">15</a>Sentähden läksin ulos sinua vastaan, etsiäkseni sinua, ja olen sinut  löytänyt.</span> <span class="verse"><a name="16">16</a>Olen leposijalleni peitteitä levittänyt, kirjavaa Egyptin  liinavaatetta.</span> <span class="verse"><a name="17">17</a>Vuoteeseeni olen pirskoitellut mirhaa, aloeta ja kanelia.</span> <span class="verse"><a name="18">18</a>Tule, nauttikaamme lemmestä aamuun asti, riemuitkaamme rakkaudesta.</span> <span class="verse"><a name="19">19</a>Sillä mieheni ei ole kotona, hän meni matkalle kauas.</span> <span class="verse"><a name="20">20</a>Rahakukkaron hän otti mukaansa ja tulee kotiin vasta täydenkuun  päiväksi."</span> <span class="verse"><a name="21">21</a>Hän taivutti hänet paljolla houkuttelullaan, vietteli liukkailla  huulillansa:</span> <span class="verse"><a name="22">22</a>äkkiä hän lähti hänen jälkeensä, niinkuin härkä menee teuraaksi,  niinkuin hullu jalkaraudoissa kuritettavaksi,</span> <span class="verse"><a name="23">23</a>niinkuin lintu kiiruhtaa paulaan; eikä tiennyt, että oli henkeänsä  kaupalla, kunnes nuoli lävisti hänen maksansa.</span> <span class="verse"><a name="24">24</a>Sentähden, poikani, kuulkaa minua, kuunnelkaa minun suuni sanoja.</span> <span class="verse"><a name="25">25</a>Älköön poiketko sydämesi tuon naisen teille, älä eksy hänen  poluillensa.</span> <span class="verse"><a name="26">26</a>Sillä paljon on surmattuja, hänen kaatamiaan, lukuisasti niitä,  jotka hän on kaikki tappanut.</span> <span class="verse"><a name="27">27</a>Hänen majastaan käyvät tuonelan tiet, jotka vievät alas tuonelan  kammioihin.</span> </p></div</div></div></body></html>