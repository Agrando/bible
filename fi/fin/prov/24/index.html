<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Älä kadehdi pahoja ihmisiä äläkä halua heidän seuraansa.</span> <span class="verse"><a name="2">2</a>Sillä heidän mielensä miettii väkivaltaa, ja turmiota haastavat  heidän huulensa.</span> <span class="verse"><a name="3">3</a>Viisaudella talo rakennetaan ja ymmärryksellä vahvaksi varustetaan.</span> <span class="verse"><a name="4">4</a>Taidolla täytetään kammiot, kaikkea kallista ja ihanaa tavaraa  täyteen.</span> <span class="verse"><a name="5">5</a>Viisas mies on väkevä, ja taidon mies on voipa voimaltansa.</span> <span class="verse"><a name="6">6</a>Neuvokkuudella näet on sinun käytävä sotaa, ja neuvonantajain runsaus  tuo menestyksen.</span> <span class="verse"><a name="7">7</a>Kovin on korkea hullulle viisaus, ei hän suutansa avaa portissa.</span> <span class="verse"><a name="8">8</a>Jolla on pahanteko mielessä, sitä juonittelijaksi sanotaan.</span> <span class="verse"><a name="9">9</a>Synti on hulluuden työ, ja pilkkaaja on ihmisille kauhistus.</span> <span class="verse"><a name="10">10</a>Jos olet ollut veltto, joutuu ahtaana aikana voimasi ahtaalle.</span> <span class="verse"><a name="11">11</a>Pelasta ne, joita kuolemaan viedään, pysäytä ne, jotka surmapaikalle  hoippuvat.</span> <span class="verse"><a name="12">12</a>Jos sanot: "Katso, emme tienneet siitä", niin ymmärtäähän asian  sydänten tutkija; sinun sielusi vartioitsija sen tietää, ja hän kostaa  ihmiselle hänen tekojensa mukaan.</span> <span class="verse"><a name="13">13</a>Syö hunajaa, poikani, sillä se on hyvää, ja mesi on makeaa suussasi.</span> <span class="verse"><a name="14">14</a>Samankaltaiseksi tunne viisaus sielullesi; jos sen löydät, on  sinulla tulevaisuus, ja toivosi ei mene turhaan.</span> <span class="verse"><a name="15">15</a>Älä väijy, jumalaton, vanhurskaan majaa, älä hävitä hänen  leposijaansa.</span> <span class="verse"><a name="16">16</a>Sillä seitsemästi vanhurskas lankeaa ja nousee jälleen, mutta  jumalattomat suistuvat onnettomuuteen.</span> <span class="verse"><a name="17">17</a>Älä iloitse vihamiehesi langetessa, älköön sydämesi riemuitko hänen  suistuessaan kumoon,</span> <span class="verse"><a name="18">18</a>ettei Herra, kun sen näkee, sitä pahana pitäisi, ja kääntäisi  vihaansa pois hänestä.</span> <span class="verse"><a name="19">19</a>Älä vihastu pahantekijäin tähden, älä kadehdi jumalattomia.</span> <span class="verse"><a name="20">20</a>Sillä ei ole pahalla tulevaisuutta; jumalattomien lamppu sammuu.</span> <span class="verse"><a name="21">21</a>Pelkää, poikani, Herraa ja kuningasta, älä sekaannu kapinallisten  seuraan.</span> <span class="verse"><a name="22">22</a>Sillä yhtäkkiä tulee heille onnettomuus, tuomio - kuka tietää  milloin - toisille niinkuin toisillekin.</span> <span class="verse"><a name="23">23</a>Nämäkin ovat viisaitten sanoja. Ei ole hyvä tuomitessa henkilöön  katsoa.</span> <span class="verse"><a name="24">24</a>Joka sanoo syylliselle: "Sinä olet syytön", sitä kansat kiroavat,  kansakunnat sadattelevat.</span> <span class="verse"><a name="25">25</a>Mutta jotka oikein tuomitsevat, niiden käy hyvin, ja heille tulee  onnen siunaus.</span> <span class="verse"><a name="26">26</a>Se huulille suutelee, joka oikean vastauksen antaa.</span> <span class="verse"><a name="27">27</a>Toimita tehtäväsi ulkona ja tee valmista pellollasi; sitten perusta  itsellesi perhe.</span> <span class="verse"><a name="28">28</a>Älä ole syyttä todistajana lähimmäistäsi vastaan, vai petätkö sinä  huulillasi?</span> <span class="verse"><a name="29">29</a>Älä sano: "Niinkuin hän teki minulle, niin teen minä hänelle, minä  kostan miehelle hänen tekojensa mukaan".</span> <span class="verse"><a name="30">30</a>Minä kuljin laiskurin pellon ohitse, mielettömän miehen viinitarhan  vieritse.</span> <span class="verse"><a name="31">31</a>Ja katso: se kasvoi yltänsä polttiaisia; sen pinta oli nokkosten  peitossa ja sen kiviaita luhistunut.</span> <span class="verse"><a name="32">32</a>Minä katselin ja painoin mieleeni, havaitsin ja otin opikseni:</span> <span class="verse"><a name="33">33</a>Nuku vielä vähän, torku vähän, makaa vähän ristissä käsin,</span> <span class="verse"><a name="34">34</a>niin köyhyys käy päällesi niinkuin rosvo ja puute niinkuin asestettu  mies.</span> </p></div</div></div></body></html>