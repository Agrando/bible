<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Kun istut aterialle hallitsijan seurassa, niin pidä tarkoin mielessä,  kuka edessäsi on,</span> <span class="verse"><a name="2">2</a>ja pane veitsi kurkullesi, jos olet kovin nälkäinen.</span> <span class="verse"><a name="3">3</a>Älä himoitse hänen herkkujansa, sillä ne ovat petollisia ruokia.</span> <span class="verse"><a name="4">4</a>Älä näe vaivaa rikastuaksesi, lakkaa käyttämästä ymmärrystäsi siihen.</span> <span class="verse"><a name="5">5</a>Kun silmäsi siihen lentävät, on rikkaus mennyttä; sillä se saa siivet  kuin kotka, joka lentää taivaalle.</span> <span class="verse"><a name="6">6</a>Älä syö pahansuovan leipää äläkä himoitse hänen herkkujansa.</span> <span class="verse"><a name="7">7</a>Sillä niinkuin hän mielessään laskee, niin hän menettelee: hän sanoo  sinulle: "Syö ja juo", mutta hänen sydämensä ei ole sinun puolellasi.</span> <span class="verse"><a name="8">8</a>Syömäsi palan sinä olet oksentava, ja suloiset sanasi sinä tuhlasit  turhaan.</span> <span class="verse"><a name="9">9</a>Älä puhu tyhmän kuullen, sillä hän katsoo ymmärtäväiset sanasi ylen.</span> <span class="verse"><a name="10">10</a>Älä siirrä ikivanhaa rajaa äläkä mene orpojen pelloille.</span> <span class="verse"><a name="11">11</a>Sillä heidän sukulunastajansa on väkevä, ja hän ajaa heidän asiansa  sinua vastaan.</span> <span class="verse"><a name="12">12</a>Tuo sydämesi kuritettavaksi ja korvasi taidon sanojen ääreen.</span> <span class="verse"><a name="13">13</a>Älä kiellä poikaselta kuritusta, sillä jos lyöt häntä vitsalla,  säästyy hän kuolemasta.</span> <span class="verse"><a name="14">14</a>Vitsalla sinä häntä lyöt, tuonelasta hänen sielunsa pelastat.</span> <span class="verse"><a name="15">15</a>Poikani, jos sinun sydämesi viisastuu, niin minunkin sydämeni  iloitsee;</span> <span class="verse"><a name="16">16</a>ja sisimpäni riemuitsee, jos sinun huulesi puhuvat sitä, mikä oikein  on.</span> <span class="verse"><a name="17">17</a>Älköön sydämesi kadehtiko jumalattomia, mutta kiivaile aina Jumalan  pelon puolesta,</span> <span class="verse"><a name="18">18</a>niin sinulla totisesti on tulevaisuus, ja toivosi ei mene turhaan.</span> <span class="verse"><a name="19">19</a>Kuule, poikani, ja viisastu, ja ohjaa sydämesi oikealle tielle.</span> <span class="verse"><a name="20">20</a>Älä oleskele viininjuomarien parissa äläkä lihansyömärien.</span> <span class="verse"><a name="21">21</a>Sillä juomari ja syömäri köyhtyy, ja unteluus puettaa ryysyihin.</span> <span class="verse"><a name="22">22</a>Kuule isääsi, joka on sinut siittänyt, äläkä äitiäsi halveksi, kun  hän on vanhennut.</span> <span class="verse"><a name="23">23</a>Osta totuutta, älä myy, osta viisautta, kuria ja ymmärrystä.</span> <span class="verse"><a name="24">24</a>Ääneen saa riemuita vanhurskaan isä; joka viisaan on siittänyt,  sillä on ilo hänestä.</span> <span class="verse"><a name="25">25</a>Olkoon sinun isälläsi ja äidilläsi ilo, sinun synnyttäjäsi  riemuitkoon.</span> <span class="verse"><a name="26">26</a>Anna sydämesi, poikani, minulle, ja olkoot minun tieni sinun  silmissäsi mieluiset.</span> <span class="verse"><a name="27">27</a>Sillä portto on syvä kuoppa, ja vieras vaimo on ahdas kaivo.</span> <span class="verse"><a name="28">28</a>Vieläpä hän väijyy kuin rosvo, ja hän kartuttaa uskottomia ihmisten  seassa.</span> <span class="verse"><a name="29">29</a>Kenellä on voivotus, kenellä vaikerrus? Kenellä torat, kenellä  valitus? Kenellä haavat ilman syytä? Kenellä sameat silmät?</span> <span class="verse"><a name="30">30</a>Niillä, jotka viinin ääressä viipyvät, jotka tulevat makujuomaa  maistelemaan.</span> <span class="verse"><a name="31">31</a>Älä katsele viiniä, kuinka se punoittaa, kuinka se maljassa hohtaa  ja helposti valahtaa alas.</span> <span class="verse"><a name="32">32</a>Lopulta se puree kuin käärme ja pistää kuin myrkkylisko.</span> <span class="verse"><a name="33">33</a>Silmäsi outoja näkevät, ja sydämesi haastelee sekavia.</span> <span class="verse"><a name="34">34</a>Sinusta on kuin makaisit keskellä merta, on kuin maston huipussa  makaisit.</span> <span class="verse"><a name="35">35</a>"Löivät minua, mutta ei koskenut minuun; pieksivät minua, mutta en  tiennyt mitään. Milloinkahan herännen? Tahdonpa taas hakea tätä samaa."</span> </p></div</div></div></body></html>