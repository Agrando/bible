<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Yhtä vähän kuin lumi kesällä ja sade elonaikana soveltuu tyhmälle  kunnia.</span> <span class="verse"><a name="2">2</a>Kuin liitävä lintu, kuin lentävä pääskynen on aiheeton kirous: ei se  toteen käy.</span> <span class="verse"><a name="3">3</a>Hevoselle ruoska, aasille suitset, tyhmille vitsa selkään!</span> <span class="verse"><a name="4">4</a>Älä vastaa tyhmälle hänen hulluutensa mukaan, ettet olisi hänen  kaltaisensa sinäkin.</span> <span class="verse"><a name="5">5</a>Vastaa tyhmälle hänen hulluutensa mukaan, ettei hän itseänsä viisaana  pitäisi.</span> <span class="verse"><a name="6">6</a>Jalat altaan katkaisee ja vääryyttä saa juoda, joka sanan lähettää  tyhmän mukana.</span> <span class="verse"><a name="7">7</a>Velttoina riippuvat halvatun sääret; samoin sananlasku tyhmäin  suussa.</span> <span class="verse"><a name="8">8</a>Yhtä kuin sitoisi kiven linkoon kiinni, on antaa kunniaa tyhmälle.</span> <span class="verse"><a name="9">9</a>Kuin ohdake, joka on osunut juopuneen käteen, on sananlasku tyhmäin  suussa.</span> <span class="verse"><a name="10">10</a>Kuin jousimies, joka kaikkia haavoittaa, on se, joka tyhmän pestaa,  kulkureita pestaa.</span> <span class="verse"><a name="11">11</a>Kuin koira, joka palajaa oksennuksilleen, on tyhmä, joka yhä uusii  hulluuksiansa.</span> <span class="verse"><a name="12">12</a>Näet miehen, viisaan omissa silmissään - enemmän on toivoa tyhmästä  kuin hänestä.</span> <span class="verse"><a name="13">13</a>Laiska sanoo: "Tuolla tiellä on leijona, jalopeura torien  vaiheilla".</span> <span class="verse"><a name="14">14</a>Ovi saranoillaan kääntyilee, laiska vuoteellansa.</span> <span class="verse"><a name="15">15</a>Laiska pistää kätensä vatiin; ei viitsi sitä viedä suuhunsa jälleen.</span> <span class="verse"><a name="16">16</a>Laiska on omissa silmissään viisaampi kuin seitsemän, jotka  vastaavat taitavasti.</span> <span class="verse"><a name="17">17</a>Kulkukoiraa korviin tarttuu se, joka syrjäisten riidasta suuttuu.</span> <span class="verse"><a name="18">18</a>Kuin mieletön, joka ammuskelee tulisia surmannuolia,</span> <span class="verse"><a name="19">19</a>on mies, joka pettää lähimmäisensä ja sanoo: "Leikillähän minä sen  tein".</span> <span class="verse"><a name="20">20</a>Halkojen loppuessa sammuu tuli, ja panettelijan poistuessa taukoaa  tora.</span> <span class="verse"><a name="21">21</a>Hehkuksi hiilet, tuleksi halot, riidan lietsomiseksi toraisa mies.</span> <span class="verse"><a name="22">22</a>Panettelijan puheet ovat kuin herkkupalat ja painuvat sisusten  kammioihin asti.</span> <span class="verse"><a name="23">23</a>Kuin hopeasilaus saviastian pinnalla ovat hehkuvat huulet ja paha  sydän.</span> <span class="verse"><a name="24">24</a>Vihamies teeskentelee huulillaan, mutta hautoo petosta sydämessänsä.</span> <span class="verse"><a name="25">25</a>Jos hän muuttaa suloiseksi äänensä, älä häntä usko, sillä seitsemän  kauhistusta hänellä on sydämessä.</span> <span class="verse"><a name="26">26</a>Vihamielisyys kätkeytyy kavalasti, mutta seurakunnan kokouksessa sen  pahuus paljastuu.</span> <span class="verse"><a name="27">27</a>Joka kuopan kaivaa, se itse siihen lankeaa; ja joka kiveä vierittää,  sen päälle se takaisin vyörähtää.</span> <span class="verse"><a name="28">28</a>Valheellinen kieli vihaa omia ruhjomiansa, ja liukas suu saa  turmiota aikaan.</span> </p></div</div></div></body></html>