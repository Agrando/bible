<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Viini on pilkkaaja, väkijuoma remunpitäjä; eikä ole viisas kenkään,  joka siitä hoipertelee.</span> <span class="verse"><a name="2">2</a>Kuninkaan peljättäväisyys on kuin nuoren leijonan kiljunta; joka  hänet vihoittaa, se henkensä rikkoo.</span> <span class="verse"><a name="3">3</a>On kunniaksi miehelle riitaa karttaa, mutta kaikki hullut riitaa  haastavat.</span> <span class="verse"><a name="4">4</a>Syksyllä ei laiska kynnä; elonaikana hän tyhjää tapailee.</span> <span class="verse"><a name="5">5</a>Kuin syvät vedet ovat miehen sydämen aivoitukset, mutta ymmärtäväinen  mies ne ammentaa esiin.</span> <span class="verse"><a name="6">6</a>Monet huutavat hyvyyttänsä kukin, mutta kuka löytää luotettavan  miehen?</span> <span class="verse"><a name="7">7</a>Vanhurskas vaeltaa nuhteettomasti, onnelliset ovat lapset hänen  jälkeensä.</span> <span class="verse"><a name="8">8</a>Kuningas istuu tuomioistuimella, hän silmillänsä perkaa kaiken pahan  pois.</span> <span class="verse"><a name="9">9</a>Kuka voi sanoa: "Olen puhdistanut sydämeni, olen puhdas synnistäni"?</span> <span class="verse"><a name="10">10</a>Kahtalainen paino ja kahtalainen mitta - molemmat ovat Herralle  kauhistus.</span> <span class="verse"><a name="11">11</a>Teoistansa tuntee jo poikasenkin, onko hänen menonsa puhdas ja  oikea.</span> <span class="verse"><a name="12">12</a>Kuulevan korvan ja näkevän silmän - molemmat on Herra luonut.</span> <span class="verse"><a name="13">13</a>Älä unta rakasta, ettet köyhtyisi; pidä silmäsi auki, niin saat  leipää kyllin.</span> <span class="verse"><a name="14">14</a>"Huonoa, huonoa", sanoo ostaja, mutta mentyänsä pois hän kehuskelee.</span> <span class="verse"><a name="15">15</a>Olkoon kultaa, olkoon helmiä paljon, kallein kalu ovat taidolliset  huulet.</span> <span class="verse"><a name="16">16</a>Ota siltä vaatteet, joka toista takasi, ja ota häneltä pantti  vieraitten puolesta.</span> <span class="verse"><a name="17">17</a>Makea on miehelle petoksella saatu leipä, mutta perästäpäin hän saa  suunsa täyteen soraa.</span> <span class="verse"><a name="18">18</a>Neuvotellen suunnitelmat vahvistuvat, ja sotaa on sinun käytävä  neuvokkuudella.</span> <span class="verse"><a name="19">19</a>Salaisuuden ilmaisee, joka panettelijana käy; älä siis antaudu  avosuisen pariin.</span> <span class="verse"><a name="20">20</a>Joka isäänsä ja äitiänsä kiroaa, sen lamppu sammuu pilkkopimeään.</span> <span class="verse"><a name="21">21</a>Tavara, jota aluksi kiivaasti tavoitellaan, ei lopulta tuo  siunausta.</span> <span class="verse"><a name="22">22</a>Älä sano: "Minä kostan pahan"; odota Herraa, hän auttaa sinua.</span> <span class="verse"><a name="23">23</a>Kahtalainen paino on Herralle kauhistus, ja väärä vaaka ei ole hyvä.</span> <span class="verse"><a name="24">24</a>Herralta tulevat miehen askeleet; mitäpä ymmärtäisi tiestänsä  ihminen itse?</span> <span class="verse"><a name="25">25</a>Ihmiselle on ansaksi luvata hätiköiden pyhä lahja ja vasta  perästäpäin harkita lupauksiansa.</span> <span class="verse"><a name="26">26</a>Viisas kuningas perkaa jumalattomat pois viskimellään ja antaa  puimajyrän käydä heidän ylitsensä.</span> <span class="verse"><a name="27">27</a>Ihmisen henki on Herran lamppu: se tutkistelee sydämen kammiot  kaikki.</span> <span class="verse"><a name="28">28</a>Laupeus ja uskollisuus on kuninkaan turva, ja laupeudella hän  valtaistuimensa tukee.</span> <span class="verse"><a name="29">29</a>Voima on nuorukaisen kunnia, ja harmaat hapset ovat vanhusten  kaunistus.</span> <span class="verse"><a name="30">30</a>Mustelmat ja haavat puhdistavat pahantekijän, lyönnit puhdistavat  sydämen kammiot.</span> </p></div</div></div></body></html>