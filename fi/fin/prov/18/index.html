<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Eriseurainen noudattaa omia pyyteitään; kaikin neuvoin hän riitaa  haastaa.</span> <span class="verse"><a name="2">2</a>Tyhmän halu ei ole ymmärrykseen, vaan tuomaan julki oma mielensä.</span> <span class="verse"><a name="3">3</a>Kunne jumalaton tulee, tulee ylenkatsekin, ja häpeällisen menon  mukana häväistys.</span> <span class="verse"><a name="4">4</a>Syviä vesiä ovat sanat miehen suusta, ovat virtaava puro ja viisauden  lähde.</span> <span class="verse"><a name="5">5</a>Ei ole hyvä pitää syyllisen puolta ja vääräksi vääntää syyttömän  asiaa oikeudessa.</span> <span class="verse"><a name="6">6</a>Tyhmän huulet tuovat mukanaan riidan, ja hänen suunsa kutsuu  lyöntejä.</span> <span class="verse"><a name="7">7</a>Oma suu on tyhmälle turmioksi ja omat huulet ansaksi hänelle  itselleen.</span> <span class="verse"><a name="8">8</a>Panettelijan puheet ovat kuin herkkupalat ja painuvat sisusten  kammioihin asti.</span> <span class="verse"><a name="9">9</a>Joka on veltto toimessansa, se on jo tuhontekijän veli.</span> <span class="verse"><a name="10">10</a>Herran nimi on vahva torni; hurskas juoksee sinne ja saa turvan.</span> <span class="verse"><a name="11">11</a>Rikkaan tavara on hänen vahva kaupunkinsa, ja korkean muurin  kaltainen hänen kuvitteluissaan.</span> <span class="verse"><a name="12">12</a>Kukistumisen edellä miehen sydän ylpistyy, mutta kunnian edellä käy  nöyryys.</span> <span class="verse"><a name="13">13</a>Jos kuka vastaa, ennenkuin on kuullut, on se hulluutta ja koituu  hänelle häpeäksi.</span> <span class="verse"><a name="14">14</a>Miehekäs mieli pitää sairaankin pystyssä, mutta kuka voi kantaa  murtunutta mieltä?</span> <span class="verse"><a name="15">15</a>Tietoa hankkii ymmärtäväisen sydän, tietoa etsii viisasten korva.</span> <span class="verse"><a name="16">16</a>Lahja avartaa alat ihmiselle ja vie hänet isoisten pariin.</span> <span class="verse"><a name="17">17</a>Käräjissä on kukin ensiksi oikeassa, mutta sitten tulee hänen  riitapuolensa ja ottaa hänestä selvän.</span> <span class="verse"><a name="18">18</a>Arpa riidat asettaa ja ratkaisee väkevien välit.</span> <span class="verse"><a name="19">19</a>Petetty veli on vaikeampi voittaa kuin vahva kaupunki, ja riidat  ovat kuin linnan salvat.</span> <span class="verse"><a name="20">20</a>Suunsa hedelmästä saa mies vatsansa kylläiseksi, saa kyllikseen  huultensa satoa.</span> <span class="verse"><a name="21">21</a>Kielellä on vallassansa kuolema ja elämä; jotka sitä rakastavat,  saavat syödä sen hedelmää.</span> <span class="verse"><a name="22">22</a>Joka vaimon löysi, se onnen löysi, sai Herralta mielisuosion.</span> <span class="verse"><a name="23">23</a>Köyhä puhuu pyydellen, mutta rikas vastaa tylysti.</span> <span class="verse"><a name="24">24</a>Häviökseen mies on monien ystävä, mutta on myös ystäviä, veljiäkin  uskollisempia.</span> </p></div</div></div></body></html>