<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Jumalattomat pakenevat, vaikka ei kenkään aja takaa, mutta  vanhurskaat ovat turvassa kuin nuori jalopeura.</span> <span class="verse"><a name="2">2</a>Rikkomisensa tähden maa saa ruhtinaita paljon, mutta yhden  ymmärtäväisen miehen taidolla järjestys kauan pysyy.</span> <span class="verse"><a name="3">3</a>Köyhä mies, joka vaivaisia sortaa, on kuin sade, joka lyö lakoon eikä  anna leipää.</span> <span class="verse"><a name="4">4</a>Lain hylkijät kehuvat jumalattomia, mutta lain noudattajat  kauhistuvat heitä.</span> <span class="verse"><a name="5">5</a>Pahat ihmiset eivät ymmärrä, mikä oikein on, mutta Herraa etsiväiset  ymmärtävät kaiken.</span> <span class="verse"><a name="6">6</a>Parempi on köyhä, joka nuhteettomasti vaeltaa, kuin kahdella tiellä  mutkitteleva rikas.</span> <span class="verse"><a name="7">7</a>Joka laista ottaa vaarin, on ymmärtäväinen poika; mutta irstailijain  seuratoveri saattaa isänsä häpeään.</span> <span class="verse"><a name="8">8</a>Joka kartuttaa varojaan korolla ja voitolla, kokoaa niitä sille, joka  vaivaisia armahtaa.</span> <span class="verse"><a name="9">9</a>Joka korvansa kääntää kuulemasta lakia, sen rukouskin on kauhistus.</span> <span class="verse"><a name="10">10</a>Joka eksyttää oikeamielisiä pahalle tielle, se lankeaa omaan  kuoppaansa; mutta nuhteettomat perivät onnen.</span> <span class="verse"><a name="11">11</a>Rikas mies on omissa silmissään viisas, mutta ymmärtäväinen köyhä  ottaa hänestä selvän.</span> <span class="verse"><a name="12">12</a>Kun vanhurskaat riemuitsevat, on ihanuus suuri; mutta kun  jumalattomat nousevat, saa ihmisiä hakea.</span> <span class="verse"><a name="13">13</a>Joka rikkomuksensa salaa, se ei menesty; mutta joka ne tunnustaa ja  hylkää, se saa armon.</span> <span class="verse"><a name="14">14</a>Onnellinen se ihminen, joka aina on aralla tunnolla; mutta joka  sydämensä paaduttaa, se onnettomuuteen lankeaa.</span> <span class="verse"><a name="15">15</a>Kuin muriseva leijona ja ahnas karhu on kurjan kansan jumalaton  hallitsija.</span> <span class="verse"><a name="16">16</a>Vähätaitoinen ruhtinas runsaasti kiskoo, mutta väärän voiton vihaaja  saa elää kauan.</span> <span class="verse"><a name="17">17</a>Ihmisen, jota verivelka painaa, on pakoiltava hamaan hautaan asti;  älköön häntä suojeltako.</span> <span class="verse"><a name="18">18</a>Nuhteettomasti vaeltavainen saa avun, mutta kahdella tiellä  mutkittelija kerralla kaatuu.</span> <span class="verse"><a name="19">19</a>Joka peltonsa viljelee, saa leipää kyllin, mutta tyhjän tavoittelija  saa köyhyyttä kyllin.</span> <span class="verse"><a name="20">20</a>Luotettava mies saa runsaan siunauksen, mutta jolla on kiihko  rikastua, se ei rankaisematta jää.</span> <span class="verse"><a name="21">21</a>Ei ole hyvä henkilöön katsoa, mutta leipäpalankin tähden rikkomus  tehdään.</span> <span class="verse"><a name="22">22</a>Pahansuova haluaa kiihkeästi varallisuutta eikä tiedä, että hänet  tapaa puute.</span> <span class="verse"><a name="23">23</a>Joka toista nuhtelee, niinkuin minä neuvon, saa suosiota enemmän  kuin se, joka kielellänsä liehakoitsee.</span> <span class="verse"><a name="24">24</a>Joka isältään ja äidiltään riistää ja sanoo: "Ei tämä ole rikos", se  on tuhontekijän toveri.</span> <span class="verse"><a name="25">25</a>Tavaranahne nostaa riidan, mutta Herraan luottavainen tulee  ravituksi.</span> <span class="verse"><a name="26">26</a>Omaan sydämeensä luottavainen on tyhmä, mutta viisaudessa vaeltava  pelastuu.</span> <span class="verse"><a name="27">27</a>Joka köyhälle antaa, se ei puutteeseen joudu; mutta joka silmänsä  häneltä sulkee, saa kirouksia paljon.</span> <span class="verse"><a name="28">28</a>Kun jumalattomat nousevat, piileksivät ihmiset; mutta kun he  hukkuvat, niin hurskaat enentyvät.</span> </p></div</div></div></body></html>