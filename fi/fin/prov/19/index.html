<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Parempi on köyhä, joka nuhteettomasti vaeltaa, kuin huuliltansa  nurja, joka on vielä tyhmäkin.</span> <span class="verse"><a name="2">2</a>Ilman taitoa ei ole intokaan hyväksi, ja kiirehtivän jalka astuu  harhaan.</span> <span class="verse"><a name="3">3</a>Ihmisen oma hulluus turmelee hänen tiensä, mutta Herralle hän  sydämessään vihoittelee.</span> <span class="verse"><a name="4">4</a>Tavara tuo ystäviä paljon, mutta vaivainen joutuu ystävästänsä eroon.</span> <span class="verse"><a name="5">5</a>Väärä todistaja ei jää rankaisematta, ja joka valheita puhuu, se ei  pelastu.</span> <span class="verse"><a name="6">6</a>Monet etsivät ylhäisen suosiota, ja kaikki ovat anteliaan ystäviä.</span> <span class="verse"><a name="7">7</a>Köyhä on kaikkien veljiensä vihattu, vielä vierotumpi ystävilleen.  Tyhjiä sanoja hän saa tavoitella.</span> <span class="verse"><a name="8">8</a>Joka mieltä hankkii, se sieluansa rakastaa; joka ymmärryksen  säilyttää, se onnen löytää.</span> <span class="verse"><a name="9">9</a>Väärä todistaja ei jää rankaisematta, ja joka valheita puhuu, se  hukkuu.</span> <span class="verse"><a name="10">10</a>Ei sovi tyhmälle hyvät päivät, saati sitten palvelijalle hallita  ruhtinaita.</span> <span class="verse"><a name="11">11</a>Ymmärrys tekee ihmisen pitkämieliseksi, ja hänen kunniansa on antaa  rikos anteeksi.</span> <span class="verse"><a name="12">12</a>Kuninkaan viha on kuin nuoren leijonan kiljunta, mutta hänen  suosionsa on kuin kaste ruoholle.</span> <span class="verse"><a name="13">13</a>Tyhmä poika on isänsä turmio, ja vaimon tora on kuin räystäästä  tippuva vesi.</span> <span class="verse"><a name="14">14</a>Talo ja tavara peritään isiltä, mutta toimellinen vaimo tulee  Herralta.</span> <span class="verse"><a name="15">15</a>Laiskuus vaivuttaa sikeään uneen, ja veltto joutuu näkemään nälkää.</span> <span class="verse"><a name="16">16</a>Joka käskyt pitää, saa henkensä pitää; joka ei teistänsä välitä, on  kuoleman oma.</span> <span class="verse"><a name="17">17</a>Joka vaivaista armahtaa, se lainaa Herralle, ja hän maksaa jälleen  hänen hyvän tekonsa.</span> <span class="verse"><a name="18">18</a>Kurita poikaasi, kun vielä toivoa on; ethän halunne hänen  kuolemaansa.</span> <span class="verse"><a name="19">19</a>Rajuluontoinen joutuu sakkoihin: vain yllytät, jos yrität apuun.</span> <span class="verse"><a name="20">20</a>Kuule neuvoa, ota kuritus varteen, että olisit vasta viisaampi.</span> <span class="verse"><a name="21">21</a>Monet ovat miehen mielessä aivoitukset, mutta Herran neuvo on  pysyväinen.</span> <span class="verse"><a name="22">22</a>Ihaninta ihmisessä on hänen laupeutensa, ja köyhä on parempi kuin  valhettelija.</span> <span class="verse"><a name="23">23</a>Herran pelko on elämäksi: saa levätä yönsä ravittuna, eikä mikään  paha kohtaa.</span> <span class="verse"><a name="24">24</a>Laiska pistää kätensä vatiin, mutta ei saa sitä viedyksi suuhunsa  jälleen.</span> <span class="verse"><a name="25">25</a>Lyö pilkkaajaa, niin yksinkertainen saa mieltä, ja jos ymmärtäväistä  nuhdellaan, niin hän käsittää tiedon.</span> <span class="verse"><a name="26">26</a>Joka isäänsä pahoin pitelee ja ajaa äitinsä pois, se on kunnoton ja  rietas poika.</span> <span class="verse"><a name="27">27</a>Jos herkeät, poikani, kuulemasta kuritusta, niin eksyt pois tiedon  sanoista.</span> <span class="verse"><a name="28">28</a>Kelvoton todistaja pitää oikeuden pilkkanaan, ja jumalattomien suu  nielee vääryyttä.</span> <span class="verse"><a name="29">29</a>Tuomiot ovat valmiina pilkkaajille ja lyönnit tyhmien selkään.</span> </p></div</div></div></body></html>