<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Tietoa rakastaa, joka kuritusta rakastaa, mutta järjetön se, joka  nuhdetta vihaa.</span> <span class="verse"><a name="2">2</a>Hyvä saa Herran mielisuosion, mutta juonittelijan hän tuomitsee  syylliseksi.</span> <span class="verse"><a name="3">3</a>Ei ihminen kestä jumalattomuuden varassa, mutta vanhurskasten juuri  on horjumaton.</span> <span class="verse"><a name="4">4</a>Kelpo vaimo on puolisonsa kruunu, mutta kunnoton on kuin mätä hänen  luissansa.</span> <span class="verse"><a name="5">5</a>Vanhurskasten aivoitukset ovat oikeat, jumalattomien hankkeet  petolliset.</span> <span class="verse"><a name="6">6</a>Jumalattomien puheet väijyvät verta, mutta oikeamieliset pelastaa  heidän suunsa.</span> <span class="verse"><a name="7">7</a>Jumalattomat kukistuvat olemattomiin, mutta vanhurskasten huone  pysyy.</span> <span class="verse"><a name="8">8</a>Ymmärryksensä mukaan miestä kiitetään, mutta nurjasydämistä  halveksitaan.</span> <span class="verse"><a name="9">9</a>Parempi halpa-arvoinen, jolla on palvelija, kuin rehentelijä, joka on  vailla leipää.</span> <span class="verse"><a name="10">10</a>Vanhurskas tuntee, mitä hänen karjansa kaipaa, mutta jumalattomain  sydän on armoton.</span> <span class="verse"><a name="11">11</a>Joka peltonsa viljelee, saa leipää kyllin, mutta tyhjän tavoittelija  on mieltä vailla.</span> <span class="verse"><a name="12">12</a>Jumalaton himoitsee pahojen saalista, mutta vanhurskasten juuri on  antoisa.</span> <span class="verse"><a name="13">13</a>Huulten rikkomus on paha ansa, mutta vanhurskas pääsee hädästä.</span> <span class="verse"><a name="14">14</a>Suunsa hedelmästä saa kyllälti hyvää, ja ihmisen eteen kiertyvät  hänen kättensä työt.</span> <span class="verse"><a name="15">15</a>Hullun tie on hänen omissa silmissään oikea, mutta joka neuvoa  kuulee, on viisas.</span> <span class="verse"><a name="16">16</a>Hullun suuttumus tulee kohta ilmi, mutta mielevä peittää kärsimänsä  häpeän.</span> <span class="verse"><a name="17">17</a>Toden puhuja lausuu oikeuden, mutta väärä todistaja petoksen.</span> <span class="verse"><a name="18">18</a>Moni viskoo sanoja kuin miekanpistoja, mutta viisasten kieli on  lääke.</span> <span class="verse"><a name="19">19</a>Totuuden huulet pysyvät iäti, mutta valheen kieli vain tuokion.</span> <span class="verse"><a name="20">20</a>Jotka pahaa miettivät, niillä on mielessä petos, mutta jotka rauhaan  neuvovat, niille tulee ilo.</span> <span class="verse"><a name="21">21</a>Ei tule turmiota vanhurskaalle, mutta jumalattomat ovat  onnettomuutta täynnä.</span> <span class="verse"><a name="22">22</a>Herralle kauhistus ovat valheelliset huulet, mutta teoissaan  uskolliset ovat hänelle otolliset.</span> <span class="verse"><a name="23">23</a>Mielevä ihminen peittää tietonsa, mutta tyhmäin sydän huutaa julki  hulluutensa.</span> <span class="verse"><a name="24">24</a>Ahkerain käsi saa hallita, mutta laiska joutuu työveron alaiseksi.</span> <span class="verse"><a name="25">25</a>Huoli painaa alas miehen mielen, mutta hyvä sana sen ilahuttaa.</span> <span class="verse"><a name="26">26</a>Vanhurskas opastaa lähimmäistänsä, mutta jumalattomat eksyttää  heidän oma tiensä.</span> <span class="verse"><a name="27">27</a>Laiska ei saa ajetuksi itselleen riistaa, mutta ahkeruus on  ihmiselle kallis tavara.</span> <span class="verse"><a name="28">28</a>Vanhurskauden polulla on elämä, ja sen tien kulku ei ole kuolemaksi.</span> </p></div</div></div></body></html>