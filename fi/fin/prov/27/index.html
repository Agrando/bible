<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Älä huomispäivästä kersku, sillä et tiedä, mitä mikin päivä  synnyttää.</span> <span class="verse"><a name="2">2</a>Kehukoon sinua toinen, ei oma suusi; vieras, eikä omat huulesi.</span> <span class="verse"><a name="3">3</a>Raskas on kivi ja painava hiekka, mutta molempia raskaampi hullun  suuttumus.</span> <span class="verse"><a name="4">4</a>Kiukku on julma, viha on niinkuin tulva; mutta kuka voi kestää  luulevaisuutta?</span> <span class="verse"><a name="5">5</a>Parempi julkinen nuhde kuin salattu rakkaus.</span> <span class="verse"><a name="6">6</a>Ystävän lyönnit ovat luotettavat, mutta vihamiehen suutelot  ylenpalttiset.</span> <span class="verse"><a name="7">7</a>Kylläinen polkee hunajaakin, nälkäiselle on kaikki karvaskin makeata.</span> <span class="verse"><a name="8">8</a>Kuin pesästään paennut lintu, on mies paossa kotipaikoiltaan.</span> <span class="verse"><a name="9">9</a>Öljy ja suitsuke ilahuttavat sydämen; samoin ystävän hellyys,  alttiisti neuvoja antavainen.</span> <span class="verse"><a name="10">10</a>Ystävääsi ja isäsi ystävää älä hylkää, äläkä hätäpäivänäsi mene  veljesi taloon: parempi läheinen naapuri kuin kaukainen veli.</span> <span class="verse"><a name="11">11</a>Viisastu, poikani, ja ilahuta minun sydämeni, niin minä voin antaa  herjaajalleni vastauksen.</span> <span class="verse"><a name="12">12</a>Mielevä näkee vaaran ja kätkeytyy, mutta yksinkertaiset käyvät kohti  ja saavat vahingon.</span> <span class="verse"><a name="13">13</a>Ota siltä vaatteet, joka toista takasi, ja ota häneltä pantti  vieraan naisen tähden.</span> <span class="verse"><a name="14">14</a>Joka siunaa ystäväänsä isoäänisesti aamulla varhain, sille se  luetaan kiroukseksi.</span> <span class="verse"><a name="15">15</a>Räystäästä tippuva vesi sadepäivänä ja toraisa vaimo ovat  yhdenveroiset.</span> <span class="verse"><a name="16">16</a>Joka tahtoo hänet salassa pitää, se tuulta salassa pitää, se  tavoittaa öljyä oikeaan käteensä.</span> <span class="verse"><a name="17">17</a>Rauta rautaa hioo, ja ihminen toistansa hioo.</span> <span class="verse"><a name="18">18</a>Joka viikunapuuta hoitaa, saa syödä sen hedelmää; ja joka  isännästänsä vaarin pitää, se tulee kunniaan.</span> <span class="verse"><a name="19">19</a>Niinkuin kasvot kuvastuvat vedessä, niin ihmisen sydän toisessa  ihmisessä.</span> <span class="verse"><a name="20">20</a>Tuonela ja horna eivät kylläänsä saa; eivät myös saa kylläänsä  ihmisen silmät.</span> <span class="verse"><a name="21">21</a>Hopealle sulatin, kullalle uuni; mies maineensa mukainen.</span> <span class="verse"><a name="22">22</a>Survo hullua huhmaressa, petkelellä surveitten seassa: ei erkane  hänestä hänen hulluutensa.</span> <span class="verse"><a name="23">23</a>Tiedä tarkoin, miltä pikkukarjasi näyttää; pidä huoli laumoista.</span> <span class="verse"><a name="24">24</a>Sillä eivät aarteet säily iäti; ja pysyykö kruunukaan polvesta  polveen?</span> <span class="verse"><a name="25">25</a>Kun heinä on mennyt ja tuore äpäre tulee näkyviin ja ruoho on koottu  vuorilta,</span> <span class="verse"><a name="26">26</a>on sinulla karitsoita puvuksesi ja vuohipukkeja pellon ostohinnaksi</span> <span class="verse"><a name="27">27</a>ja vuohenmaitoa kyllin ravinnoksesi, perheesi ravinnoksi ja  palvelijatartesi elatukseksi.</span> </p></div</div></div></body></html>