<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Viisaus on talonsa rakentanut, veistänyt seitsemän pylvästänsä.</span> <span class="verse"><a name="2">2</a>Hän on teuraansa teurastanut, viininsä sekoittanut ja myöskin  pöytänsä kattanut.</span> <span class="verse"><a name="3">3</a>Hän on palvelijattarensa lähettänyt kutsua kuuluttamaan kaupungin  kumpujen rinteiltä:</span> <span class="verse"><a name="4">4</a>"Joka yksinkertainen on, poiketkoon tänne". Sille, joka on mieltä  vailla, hän sanoo:</span> <span class="verse"><a name="5">5</a>"Tulkaa, syökää minun leipääni ja juokaa viiniä, minun sekoittamaani.</span> <span class="verse"><a name="6">6</a>Hyljätkää yksinkertaisuus, niin saatte elää, ja astukaa ymmärryksen  tielle." -</span> <span class="verse"><a name="7">7</a>Joka pilkkaajaa ojentaa, saa itsellensä häpeän, ja häpeäpilkun se,  joka jumalatonta nuhtelee.</span> <span class="verse"><a name="8">8</a>Älä nuhtele pilkkaajaa, ettei hän sinua vihaisi; nuhtele viisasta,  niin hän sinua rakastaa.</span> <span class="verse"><a name="9">9</a>Anna viisaalle, niin hän yhä viisastuu; opeta vanhurskasta, niin hän  saa oppia lisää.</span> <span class="verse"><a name="10">10</a>Herran pelko on viisauden alku, ja Pyhimmän tunteminen on  ymmärrystä. -</span> <span class="verse"><a name="11">11</a>"Sillä minun avullani päiväsi enenevät ja jatkuvat elämäsi vuodet.</span> <span class="verse"><a name="12">12</a>Jos olet viisas, olet omaksi hyväksesi viisas; ja jos olet  pilkkaaja, saat sinä sen yksin kestää."</span> <span class="verse"><a name="13">13</a>Tyhmyys on nainen, levoton ja yksinkertainen, eikä hän mistään  mitään tiedä.</span> <span class="verse"><a name="14">14</a>Hän istuu talonsa ovella, istuimella kaupungin kummuilla,</span> <span class="verse"><a name="15">15</a>kutsumassa ohikulkijoita, jotka käyvät polkujansa suoraan eteenpäin:</span> <span class="verse"><a name="16">16</a>"Joka yksinkertainen on, poiketkoon tänne". Ja sille, joka on mieltä  vailla, hän sanoo:</span> <span class="verse"><a name="17">17</a>"Varastettu vesi on makeata, ja salattu leipä on suloista".</span> <span class="verse"><a name="18">18</a>Eikä toinen tiedä, että haamuja on siellä, että hänen kutsuvieraansa  ovat tuonelan laaksoissa.</span> </p></div</div></div></body></html>