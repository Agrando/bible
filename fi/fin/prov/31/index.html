<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Lemuelin, Massan kuninkaan, sanat, joilla hänen äitinsä kasvatti  häntä.</span> <span class="verse"><a name="2">2</a>Mitä, poikani; mitä, kohtuni poika; mitä, lupausteni poika?</span> <span class="verse"><a name="3">3</a>Älä anna voimaasi naisille, vaellustasi kuningasten turmelijatarten  valtaan.</span> <span class="verse"><a name="4">4</a>Ei sovi kuningasten, Lemuel, ei sovi kuningasten viiniä juoda eikä  ruhtinasten kysellä: "Missä väkijuomaa?"</span> <span class="verse"><a name="5">5</a>Muutoin hän juodessaan unhottaa, mitä saädetty on, ja vääntelee  kaikkien kurjuuden lasten oikeuden.</span> <span class="verse"><a name="6">6</a>Antakaa väkevää juomaa menehtyvälle ja viiniä murhemielisille.</span> <span class="verse"><a name="7">7</a>Sellainen juokoon ja unhottakoon köyhyytensä älköönkä enää vaivaansa  muistelko.</span> <span class="verse"><a name="8">8</a>Avaa suusi mykän hyväksi, oikeuden hankkimiseksi kaikille sortuville.</span> <span class="verse"><a name="9">9</a>Avaa suusi, tuomitse oikein, hanki kurjalle ja köyhälle oikeus.</span> <span class="verse"><a name="10">10</a>Kelpo vaimon kuka löytää? Sellaisen arvo on helmiä paljon kalliimpi.</span> <span class="verse"><a name="11">11</a>Hänen miehensä sydän häneen luottaa, eikä siltä mieheltä riistaa  puutu.</span> <span class="verse"><a name="12">12</a>Hän tekee miehellensä hyvää, ei pahaa, kaikkina elinpäivinänsä.</span> <span class="verse"><a name="13">13</a>Hän puuhaa villat ja pellavat ja halullisin käsin askartelee.</span> <span class="verse"><a name="14">14</a>Hän on kauppiaan laivojen kaltainen: leipänsä hän noutaa kaukaa.</span> <span class="verse"><a name="15">15</a>Kun yö vielä on, hän nousee ja antaa ravinnon perheellensä,  piioilleen heidän osansa.</span> <span class="verse"><a name="16">16</a>Hän haluaa peltoa ja hankkii sen, istuttaa viinitarhan kättensä  hedelmällä.</span> <span class="verse"><a name="17">17</a>Hän voimalla vyöttää kupeensa ja käsivartensa vahvistaa.</span> <span class="verse"><a name="18">18</a>Hankkeensa hän huomaa käyvän hyvin, ei sammu hänen lamppunsa yöllä.</span> <span class="verse"><a name="19">19</a>Hän ojentaa kätensä kehrävarteen ja käyttelee värttinää  kämmenissään.</span> <span class="verse"><a name="20">20</a>Hän avaa kätensä kurjalle, ojentaa köyhälle molemmat kätensä.</span> <span class="verse"><a name="21">21</a>Ei pelkää hän perheensä puolesta lunta, sillä koko hänen perheensä  on puettu purppuravillaan.</span> <span class="verse"><a name="22">22</a>Hän valmistaa itsellensä peitteitä; hienoa pellavaa ja punapurppuraa  on hänen pukunsa.</span> <span class="verse"><a name="23">23</a>Hänen miehensä on tunnettu porteissa, maanvanhinten seassa  istuessansa.</span> <span class="verse"><a name="24">24</a>Hän aivinapaitoja tekee ja myy, vöitä hän kauppiaalle toimittaa.</span> <span class="verse"><a name="25">25</a>Vallalla ja kunnialla hän on vaatetettu, ja hän nauraa tulevalle  päivälle.</span> <span class="verse"><a name="26">26</a>Suunsa hän avaa viisauden sanoihin, hänen kielellään on lempeä  opetus.</span> <span class="verse"><a name="27">27</a>Hän tarkkaa talonsa menoa, eikä hän laiskan leipää syö.</span> <span class="verse"><a name="28">28</a>Hänen poikansa nousevat ja kiittävät hänen onneansa; hänen miehensä  nousee ja ylistää häntä:</span> <span class="verse"><a name="29">29</a>"Paljon on naisia, toimellisia menoissaan, mutta yli niitten  kaikkien kohoat sinä".</span> <span class="verse"><a name="30">30</a>Pettävä on sulous, kauneus katoavainen; ylistetty se vaimo, joka  Herraa pelkää!</span> </p></div</div></div></body></html>