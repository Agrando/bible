<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Kuritusta saanut mies, joka niskurina pysyy, rusennetaan äkisti, eikä  apua ole.</span> <span class="verse"><a name="2">2</a>Hurskaitten enentyessä kansa iloitsee, mutta jumalattoman hallitessa  kansa huokaa.</span> <span class="verse"><a name="3">3</a>Viisautta rakastavainen on isällensä iloksi, mutta porttojen  seuratoveri hävittää varansa.</span> <span class="verse"><a name="4">4</a>Oikeudella kuningas pitää maan pystyssä, mutta verojen kiskoja sen  hävittää.</span> <span class="verse"><a name="5">5</a>Mies, joka lähimmäistään liehakoitsee, virittää verkon hänen  askeleilleen.</span> <span class="verse"><a name="6">6</a>Pahalle miehelle on oma rikos paulaksi, mutta vanhurskas saa riemuita  ja iloita.</span> <span class="verse"><a name="7">7</a>Vanhurskas tuntee vaivaisten asian, mutta jumalaton ei siitä mitään  ymmärrä.</span> <span class="verse"><a name="8">8</a>Pilkkaajat kaupungin villitsevät, mutta viisaat hillitsevät vihan.</span> <span class="verse"><a name="9">9</a>Viisas mies kun käräjöi hullun miehen kanssa, niin tämä reutoo ja  nauraa eikä asetu.</span> <span class="verse"><a name="10">10</a>Murhamiehet vihaavat nuhteetonta, oikeamielisten henkeä he väijyvät.</span> <span class="verse"><a name="11">11</a>Tyhmä purkaa kaiken sisunsa, mutta viisas sen viimein tyynnyttää.</span> <span class="verse"><a name="12">12</a>Hallitsija, joka kuuntelee valhepuheita, saa palvelijoikseen pelkkiä  jumalattomia.</span> <span class="verse"><a name="13">13</a>Köyhä ja sortaja kohtaavat toisensa; kumpaisenkin silmille Herra  antaa valon.</span> <span class="verse"><a name="14">14</a>Kuninkaalla, joka tuomitsee vaivaisia oikein, on valtaistuin iäti  vahva.</span> <span class="verse"><a name="15">15</a>Vitsa ja nuhde antavat viisautta, mutta kuriton poika on äitinsä  häpeä.</span> <span class="verse"><a name="16">16</a>Kun jumalattomat lisääntyvät, lisääntyy rikos, mutta vanhurskaat  saavat nähdä, kuinka he kukistuvat.</span> <span class="verse"><a name="17">17</a>Kurita poikaasi, niin hän sinua virvoittaa ja sielullesi herkkuja  tarjoaa.</span> <span class="verse"><a name="18">18</a>Missä ilmoitus puuttuu, siinä kansa käy kurittomaksi; autuas se,  joka noudattaa lakia.</span> <span class="verse"><a name="19">19</a>Ei ota palvelija sanoista ojentuakseen: hän kyllä ymmärtää, mutta ei  tottele.</span> <span class="verse"><a name="20">20</a>Näet miehen, kärkkään puhumaan - enemmän on toivoa tyhmästä kuin  hänestä.</span> <span class="verse"><a name="21">21</a>Jos palvelijaansa nuoresta pitäen hemmottelee, tulee hänestä lopulta  kiittämätön.</span> <span class="verse"><a name="22">22</a>Pikavihainen mies nostaa riidan, ja kiukkuinen tulee rikkoneeksi  paljon.</span> <span class="verse"><a name="23">23</a>Ihmisen alentaa hänen oma ylpeytensä, mutta alavamielinen saa  kunnian.</span> <span class="verse"><a name="24">24</a>Joka käy osille varkaan kanssa, se sieluansa vihaa; hän kuulee  vannotuksen, mutta ei ilmaise mitään.</span> <span class="verse"><a name="25">25</a>Ihmispelko panee paulan, mutta Herraan luottavainen on turvattu.</span> <span class="verse"><a name="26">26</a>Hallitsijan suosiota etsivät monet, mutta Herralta tulee miehelle  oikeus.</span> <span class="verse"><a name="27">27</a>Vääryyden mies on vanhurskaille kauhistus, ja oikean tien kulkija on  kauhistus jumalattomalle.</span> </p></div</div></div></body></html>