<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Aagurin, Jaaken pojan, sanat; lauselma. Näin puhuu se mies: Minä olen  väsyttänyt itseni, Jumala; olen väsyttänyt itseni, Jumala, ja menehdyn.</span> <span class="verse"><a name="2">2</a>Sillä järjetön olen minä mieheksi, ei ole minulla ihmisymmärrystä;</span> <span class="verse"><a name="3">3</a>enkä ole oppinut viisautta, tullakseni tuntemaan Pyhintä.</span> <span class="verse"><a name="4">4</a>Kuka on noussut taivaaseen ja astunut sieltä alas? Kuka on koonnut  kouriinsa tuulen? Kuka on sitonut vedet vaipan sisään?  Kuka on  kohdalleen asettanut maan ääret kaikki? Mikä on hänen nimensä ja mikä  hänen poikansa nimi, jos sen tiedät?</span> <span class="verse"><a name="5">5</a>Jokainen Jumalan sana on taattu; hän on niiden kilpi, jotka häneen  turvaavat.</span> <span class="verse"><a name="6">6</a>Älä lisää hänen sanoihinsa mitään, ettei hän vaatisi sinua tilille ja  ettet valhettelijaksi joutuisi.</span> <span class="verse"><a name="7">7</a>Kahta minä sinulta pyydän, älä niitä minulta koskaan kiellä,  kuolemaani saakka:</span> <span class="verse"><a name="8">8</a>Vilppi ja valhepuhe pidä minusta kaukana. Älä köyhyyttä, älä  rikkautta minulle anna; anna minulle ravinnoksi määräosani leipää,</span> <span class="verse"><a name="9">9</a>etten kylläisenä tulisi kieltäjäksi ja sanoisi: "Kuka on Herra?" ja  etten köyhtyneenä varastaisi ja rikkoisi Jumalani nimeä vastaan.</span> <span class="verse"><a name="10">10</a>Älä kieli palvelijasta hänen herrallensa; muutoin hän sinut kiroaa,  ja sinä saat siitä kärsiä.</span> <span class="verse"><a name="11">11</a>Voi sukua, joka isäänsä kiroaa eikä siunaa äitiänsä;</span> <span class="verse"><a name="12">12</a>sukua, joka on omissa silmissään puhdas, vaikka ei ole pesty  liastansa!</span> <span class="verse"><a name="13">13</a>Voi sukua - kuinka ylpeät ovatkaan sen silmät ja kuinka korskea  silmänluonti -</span> <span class="verse"><a name="14">14</a>sukua, jonka hampaat ovat miekkoja ja leukaluut veitsiä syödäksensä  kurjat maasta pois ja köyhät ihmisten joukosta!</span> <span class="verse"><a name="15">15</a>Verenimijällä on kaksi tytärtä: Anna vielä! Anna vielä! Kolme on,  jotka eivät kylläänsä saa, neljä, jotka eivät sano: "Jo riittää":</span> <span class="verse"><a name="16">16</a>tuonela, hedelmätön kohtu, maa, joka ei saa kylläänsä vedestä, ja  tuli, joka ei sano: "Jo riittää".</span> <span class="verse"><a name="17">17</a>Joka isäänsä pilkkaa ja pitää halpana totella äitiänsä, häneltä  korpit puron luona hakkaavat silmän, ja kotkan poikaset syövät sen.</span> <span class="verse"><a name="18">18</a>Kolme on minusta ylen ihmeellistä, ja neljä on, joita en käsitä:</span> <span class="verse"><a name="19">19</a>kotkan jäljet taivaalla, käärmeen jäljet kalliolla, laivan jäljet  keskellä merta ja miehen jäljet nuoren naisen tykönä.</span> <span class="verse"><a name="20">20</a>Samoin ovat avionrikkoja-vaimon jäljet: hän syö, pyyhkii suunsa ja  sanoo: "En ole pahaa tehnyt".</span> <span class="verse"><a name="21">21</a>Kolmen alla järkkyy maa, ja neljän alla ei se jaksa kestää:</span> <span class="verse"><a name="22">22</a>orjan alla, kun hän kuninkaaksi pääsee, houkan, kun hän saa kyllälti  leipää,</span> <span class="verse"><a name="23">23</a>hyljityn alla, kun hän miehen saa, ja palvelijattaren, kun hän  emäntänsä syrjäyttää.</span> <span class="verse"><a name="24">24</a>Neljä on maassa vähäisintä, mutta viisaan viisasta silti:</span> <span class="verse"><a name="25">25</a>Muurahaiset ovat voimaton kansa, mutta he hankkivat leipänsä  kesällä;</span> <span class="verse"><a name="26">26</a>tamaanit ovat heikko kansa, mutta he laittavat majansa kallioihin;</span> <span class="verse"><a name="27">27</a>heinäsirkoilla ei ole kuningasta, mutta koko lauma lähtee  järjestyksessä liikkeelle;</span> <span class="verse"><a name="28">28</a>sisiliskoon voi tarttua käsin, mutta kuitenkin se oleskelee  kuninkaan linnoissa.</span> <span class="verse"><a name="29">29</a>Kolmella on komea astunta, ja neljä komeasti kulkee:</span> <span class="verse"><a name="30">30</a>leijona, sankari eläinten joukossa, joka ei vääjää ketään,</span> <span class="verse"><a name="31">31</a>hevonen, solakkakylki, tai kauris, ja kuningas joukkonsa johdossa.</span> <span class="verse"><a name="32">32</a>Jos ylpeilit - olipa se houkkamaisuutta tai harkittua - niin laske  käsi suullesi.</span> <span class="verse"><a name="33">33</a>Sillä maitoa pusertamalla saa voin, nenää pusertamalla saa veren, ja  vihoja pusertamalla saa riidan.</span> </p></div</div></div></body></html>