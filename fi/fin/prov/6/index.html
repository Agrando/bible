<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Poikani, jos olet ketä lähimmäisellesi taannut, lyönyt kättä  vieraalle;</span> <span class="verse"><a name="2">2</a>jos olet kietoutunut oman suusi sanoihin, joutunut suusi sanoista  kiinni,</span> <span class="verse"><a name="3">3</a>niin tee toki, poikani, pelastuaksesi tämä, koska olet joutunut  lähimmäisesi kouriin: Mene, heittäydy maahan ja ahdista lähimmäistäsi;</span> <span class="verse"><a name="4">4</a>älä suo silmillesi unta äläkä silmäluomillesi lepoa.</span> <span class="verse"><a name="5">5</a>Pelastaudu käsistä niinkuin gaselli, niinkuin lintu pyydystäjän  käsistä.</span> <span class="verse"><a name="6">6</a>Mene, laiska, muurahaisen tykö, katso sen menoja ja viisastu.</span> <span class="verse"><a name="7">7</a>Vaikka sillä ei ole ruhtinasta, ei päällysmiestä eikä hallitsijaa,</span> <span class="verse"><a name="8">8</a>se kuitenkin hankkii leipänsä kesällä ja kokoaa varastoon ruokansa  elonaikana.</span> <span class="verse"><a name="9">9</a>Kuinka kauan sinä, laiska, makaat, milloinka nouset unestasi?</span> <span class="verse"><a name="10">10</a>Nuku vielä vähän, torku vähän, makaa vähän ristissä käsin,</span> <span class="verse"><a name="11">11</a>niin köyhyys käy päällesi niinkuin rosvo ja puute niinkuin asestettu  mies.</span> <span class="verse"><a name="12">12</a>Kelvoton ihminen, väärä mies on se, joka kulkee suu täynnä vilppiä,</span> <span class="verse"><a name="13">13</a>silmää iskee, jaloillaan merkkiä antaa, sormillansa viittoo,</span> <span class="verse"><a name="14">14</a>kavaluus mielessä, pahaa aina hankitsee, riitoja rakentaa.</span> <span class="verse"><a name="15">15</a>Sentähden hänen turmionsa tulee yhtäkkiä, tuokiossa hänet  rusennetaan, eikä apua ole.</span> <span class="verse"><a name="16">16</a>Näitä kuutta Herra vihaa, ja seitsemää hänen sielunsa kauhistuu:</span> <span class="verse"><a name="17">17</a>ylpeitä silmiä, valheellista kieltä, käsiä, jotka vuodattavat  viatonta verta,</span> <span class="verse"><a name="18">18</a>sydäntä, joka häijyjä juonia miettii, jalkoja, jotka kiiruusti  juoksevat pahaan,</span> <span class="verse"><a name="19">19</a>väärää todistajaa, joka valheita puhuu, ja riidan rakentajaa  veljesten kesken.</span> <span class="verse"><a name="20">20</a>Säilytä, poikani, isäsi käsky äläkä hylkää äitisi opetusta.</span> <span class="verse"><a name="21">21</a>Pidä ne aina sydämellesi sidottuina, kääri ne kaulasi ympärille.</span> <span class="verse"><a name="22">22</a>Kulkiessasi ne sinua taluttakoot, maatessasi sinua vartioikoot,  herätessäsi sinua puhutelkoot.</span> <span class="verse"><a name="23">23</a>Sillä käsky on lamppu, opetus on valo, ja kurittava nuhde on elämän  tie,</span> <span class="verse"><a name="24">24</a>että varjeltuisit pahasta naisesta, vieraan vaimon liukkaasta  kielestä.</span> <span class="verse"><a name="25">25</a>Älköön sydämesi himoitko hänen kauneuttaan, älköönkä hän sinua  katseillaan vangitko.</span> <span class="verse"><a name="26">26</a>Sillä porttonaisen tähden menee leipäkakkukin, ja naitu nainen  pyydystää kallista sielua.</span> <span class="verse"><a name="27">27</a>Voiko kukaan kuljettaa tulta helmassaan, puvun häneltä palamatta?</span> <span class="verse"><a name="28">28</a>Voiko kukaan kävellä hiilloksella, jalkain häneltä kärventymättä?</span> <span class="verse"><a name="29">29</a>Samoin käy sen, joka menee lähimmäisensä vaimon luo: ei jää  rankaisematta kukaan, joka häneen kajoaa.</span> <span class="verse"><a name="30">30</a>Eikö halveksita varasta, vaikka hän olisi nälissään varastanut  hengenpiteikseen?</span> <span class="verse"><a name="31">31</a>Onhan hänen, jos tavataan, seitsenkertaisesti korvattava, annettava  kaikki talonsa varat.</span> <span class="verse"><a name="32">32</a>Joka vaimon kanssa avion rikkoo, on mieletön; itsensä menettää, joka  niin tekee.</span> <span class="verse"><a name="33">33</a>Hän saa vaivan ja häpeän, eikä hänen häväistystään pyyhitä pois.</span> <span class="verse"><a name="34">34</a>Sillä luulevaisuus nostaa miehen vihan, ja säälimätön on hän koston  päivänä.</span> <span class="verse"><a name="35">35</a>Ei hän huoli mistään lunastusmaksusta, ei suostu, vaikka kuinka  lahjaasi lisäät.</span> </p></div</div></div></body></html>