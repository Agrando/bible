<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 10</strong></div><p><span class="verse"><a name="1">1</a>Ja hän kutsui tykönsä ne kaksitoista opetuslastaan ja antoi heille vallan ajaa ulos saastaisia henkiä ja parantaa kaikkinaisia tauteja ja kaikkinaista raihnautta.</span> <span class="verse"><a name="2">2</a>Ja nämä ovat niiden kahdentoista apostolin nimet: ensimmäinen oli Simon, jota kutsuttiin Pietariksi, ja Andreas, hänen veljensä, sitten Jaakob Sebedeuksen poika, ja Johannes, hänen veljensä,</span> <span class="verse"><a name="3">3</a>Filippus ja Bartolomeus, Tuomas ja Matteus, publikaani, Jaakob, Alfeuksen poika, ja Lebbeus, lisänimeltä Taddeus,</span> <span class="verse"><a name="4">4</a>Simon Kananeus ja Juudas Iskariot, sama, joka hänet kavalsi.</span> <span class="verse"><a name="5">5</a>Nämä kaksitoista Jeesus lähetti ja käski heitä sanoen: "Älköön tienne viekö pakanain luokse, älkääkä menkö mihinkään samarialaisten kaupunkiin,</span> <span class="verse"><a name="6">6</a>vaan menkää ennemmin Israelin huoneen kadonneitten lammasten tykö.</span> <span class="verse"><a name="7">7</a>Ja missä kuljette, saarnatkaa ja sanokaa: 'Taivasten valtakunta on tullut lähelle'.</span> <span class="verse"><a name="8">8</a>Parantakaa sairaita, herättäkää kuolleita, puhdistakaa pitalisia, ajakaa ulos riivaajia. Lahjaksi olette saaneet, lahjaksi antakaa.</span> <span class="verse"><a name="9">9</a>Älkää varustako itsellenne kultaa, älkää hopeata älkääkä vaskea vyöhönne,</span> <span class="verse"><a name="10">10</a>älkää laukkua matkalle, älkää kahta ihokasta, älkää kenkiä, älkääkä sauvaa; sillä työmies on ruokansa ansainnut.</span> <span class="verse"><a name="11">11</a>Ja mihin kaupunkiin tai kylään te tulettekin, tiedustelkaa, kuka siellä on arvollinen, ja jääkää hänen luokseen, kunnes sieltä lähdette.</span> <span class="verse"><a name="12">12</a>Ja tullessanne taloon tervehtikää sitä.</span> <span class="verse"><a name="13">13</a>Ja jos talo on arvollinen, tulkoon sille teidän rauhanne; mutta jos se ei ole arvollinen, palatkoon teidän rauhanne teille takaisin.</span> <span class="verse"><a name="14">14</a>Ja missä teitä ei oteta vastaan eikä teidän sanojanne kuulla, lähtekää pois siitä talosta tai siitä kaupungista ja pudistakaa tomu jaloistanne.</span> <span class="verse"><a name="15">15</a>Totisesti minä sanon teille: Sodoman ja Gomorran maan on tuomiopäivänä oleva helpompi kuin sen kaupungin.</span> <span class="verse"><a name="16">16</a>Katso, minä lähetän teidät niinkuin lampaat susien keskelle; olkaa siis älykkäät kuin käärmeet ja viattomat kuin kyyhkyset.</span> <span class="verse"><a name="17">17</a>Kavahtakaa ihmisiä, sillä he vetävät teidät oikeuksiin, ja synagoogissaan he teitä ruoskivat;</span> <span class="verse"><a name="18">18</a>ja teidät viedään maaherrain ja kuningasten eteen minun tähteni, todistukseksi heille ja pakanoille.</span> <span class="verse"><a name="19">19</a>Mutta kun he vetävät teitä oikeuteen, älkää huolehtiko siitä, miten tahi mitä puhuisitte, sillä teille annetaan sillä hetkellä, mitä teidän on puhuminen.</span> <span class="verse"><a name="20">20</a>Sillä ette te itse puhu, vaan teidän Isänne Henki puhuu teissä.</span> <span class="verse"><a name="21">21</a>Ja veli antaa veljensä kuolemaan ja isä lapsensa, ja lapset nousevat vanhempiansa vastaan ja tappavat heidät.</span> <span class="verse"><a name="22">22</a>Ja te joudutte kaikkien vihattaviksi minun nimeni tähden; mutta joka vahvana pysyy loppuun asti, se pelastuu.</span> <span class="verse"><a name="23">23</a>Ja kun teitä vainotaan yhdessä kaupungissa, paetkaa toiseen; sillä totisesti minä sanon teille: te ette ehdi loppuun käydä Israelin kaupunkeja, ennenkuin Ihmisen Poika tulee.</span> <span class="verse"><a name="24">24</a>Ei ole opetuslapsi opettajaansa parempi, eikä palvelija parempi isäntäänsä.</span> <span class="verse"><a name="25">25</a>Opetuslapselle riittää, että hänelle käy niinkuin hänen opettajalleen, ja palvelijalle, että hänelle käy niinkuin hänen isännälleen. Jos he perheenisäntää ovat sanoneet Beelsebuliksi, kuinka paljoa enemmän hänen perheväkeään!</span> <span class="verse"><a name="26">26</a>Älkää siis peljätkö heitä. Sillä ei ole mitään peitettyä, mitä ei tule paljastetuksi, eikä mitään salattua, mikä ei tule tunnetuksi.</span> <span class="verse"><a name="27">27</a>Minkä minä sanon teille pimeässä, se puhukaa päivän valossa. Ja minkä kuulette kuiskattavan korvaanne, se julistakaa katoilta.</span> <span class="verse"><a name="28">28</a>Älkääkä peljätkö niitä, jotka tappavat ruumiin, mutta eivät voi tappaa sielua; vaan ennemmin peljätkää häntä, joka voi sekä sielun että ruumiin hukuttaa helvettiin.</span> <span class="verse"><a name="29">29</a>Eikö kahta varpusta myydä yhteen ropoon? Eikä yksikään niistä putoa maahan teidän Isänne sallimatta.</span> <span class="verse"><a name="30">30</a>Ovatpa teidän päänne hiuksetkin kaikki luetut.</span> <span class="verse"><a name="31">31</a>Älkää siis peljätkö; te olette suurempiarvoiset kuin monta varpusta.</span> <span class="verse"><a name="32">32</a>Sentähden, jokaisen, joka tunnustaa minut ihmisten edessä, minäkin tunnustan Isäni edessä, joka on taivaissa.</span> <span class="verse"><a name="33">33</a>Mutta joka kieltää minut ihmisten edessä, sen minäkin kiellän Isäni edessä, joka on taivaissa.</span> <span class="verse"><a name="34">34</a>Älkää luulko, että minä olen tullut tuomaan rauhaa maan päälle; en ole tullut tuomaan rauhaa, vaan miekan.</span> <span class="verse"><a name="35">35</a>Sillä minä olen tullut 'nostamaan pojan riitaan isäänsä vastaan ja tyttären äitiänsä vastaan ja miniän anoppiansa vastaan;</span> <span class="verse"><a name="36">36</a>ja ihmisen vihamiehiksi tulevat hänen omat perhekuntalaisensa'.</span> <span class="verse"><a name="37">37</a>Joka rakastaa isäänsä taikka äitiänsä enemmän kuin minua, se ei ole minulle sovelias; ja joka rakastaa poikaansa taikka tytärtänsä enemmän kuin minua, se ei ole minulle sovelias;</span> <span class="verse"><a name="38">38</a>ja joka ei ota ristiänsä ja seuraa minua, se ei ole minulle sovelias.</span> <span class="verse"><a name="39">39</a>Joka löytää elämänsä, kadottaa sen; ja joka kadottaa elämänsä minun tähteni, hän löytää sen.</span> <span class="verse"><a name="40">40</a>Joka ottaa tykönsä teidät, se ottaa tykönsä minut; ja joka ottaa minut tykönsä, ottaa tykönsä hänet, joka on minut lähettänyt.</span> <span class="verse"><a name="41">41</a>Joka profeetan ottaa tykönsä profeetan nimen tähden, saa profeetan palkan; ja joka vanhurskaan ottaa tykönsä vanhurskaan nimen tähden, saa vanhurskaan palkan.</span> <span class="verse"><a name="42">42</a>Ja kuka hyvänsä antaa yhdelle näistä pienistä maljallisen kylmää vettä, hänen juodaksensa, opetuslapsen nimen tähden, totisesti minä sanon teille: hän ei jää palkkaansa vaille."</span> </p></div</div></div></body></html>