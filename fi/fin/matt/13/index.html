<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 13</strong></div><p><span class="verse"><a name="1">1</a>Sinä päivänä Jeesus lähti asunnostaan ja istui järven rannalle.</span> <span class="verse"><a name="2">2</a>Ja hänen tykönsä kokoontui paljon kansaa, jonka tähden hän astui venheeseen ja istuutui, ja kaikki kansa seisoi rannalla.</span> <span class="verse"><a name="3">3</a>Ja hän puhui heille paljon vertauksilla ja sanoi: "Katso, kylväjä meni kylvämään.</span> <span class="verse"><a name="4">4</a>Ja hänen kylväessään putosivat muutamat siemenet tien oheen, ja linnut tulivat ja söivät ne.</span> <span class="verse"><a name="5">5</a>Toiset putosivat kallioperälle, jossa niillä ei ollut paljon maata, ja ne nousivat kohta oraalle, kun niillä ei ollut syvää maata.</span> <span class="verse"><a name="6">6</a>Mutta auringon noustua ne paahtuivat, ja kun niillä ei ollut juurta, niin ne kuivettuivat.</span> <span class="verse"><a name="7">7</a>Toiset taas putosivat orjantappuroihin, ja orjantappurat nousivat ja tukahuttivat ne.</span> <span class="verse"><a name="8">8</a>Ja toiset putosivat hyvään maahan ja antoivat sadon, mitkä sata, mitkä kuusikymmentä, mitkä kolmekymmentä jyvää.</span> <span class="verse"><a name="9">9</a>Jolla on korvat, se kuulkoon."</span> <span class="verse"><a name="10">10</a>Niin hänen opetuslapsensa tulivat ja sanoivat hänelle: "Minkätähden sinä puhut heille vertauksilla?"</span> <span class="verse"><a name="11">11</a>Hän vastasi ja sanoi: "Sentähden, että teidän on annettu tuntea taivasten valtakunnan salaisuudet, mutta heidän ei ole annettu.</span> <span class="verse"><a name="12">12</a>Sillä sille, jolla on, annetaan, ja hänellä on oleva yltäkyllin; mutta siltä, jolla ei ole, otetaan pois sekin, mikä hänellä on.</span> <span class="verse"><a name="13">13</a>Sentähden minä puhun heille vertauksilla, että he näkevin silmin eivät näe ja kuulevin korvin eivät kuule, eivätkä ymmärrä.</span> <span class="verse"><a name="14">14</a>Ja heissä käy toteen Esaiaan ennustus, joka sanoo: 'Kuulemalla kuulkaa, älkääkä ymmärtäkö, ja näkemällä nähkää, älkääkä käsittäkö.</span> <span class="verse"><a name="15">15</a>Sillä paatunut on tämän kansan sydän, ja korvillaan he työläästi kuulevat, ja silmänsä he ovat ummistaneet, etteivät he näkisi silmillään, eivät kuulisi korvillaan, eivät ymmärtäisi sydämellään eivätkä kääntyisi ja etten minä heitä parantaisi.'</span> <span class="verse"><a name="16">16</a>Mutta autuaat ovat teidän silmänne, koska ne näkevät, ja teidän korvanne, koska ne kuulevat.</span> <span class="verse"><a name="17">17</a>Sillä totisesti minä sanon teille: monet profeetat ja vanhurskaat ovat halunneet nähdä, mitä te näette, eivätkä ole nähneet, ja kuulla, mitä te kuulette, eivätkä ole kuulleet.</span> <span class="verse"><a name="18">18</a>Kuulkaa siis te vertaus kylväjästä:</span> <span class="verse"><a name="19">19</a>Kun joku kuulee valtakunnan sanan eikä ymmärrä, niin tulee paha ja tempaa pois sen, mikä hänen sydämeensä kylvettiin. Tämä on se, mikä kylvettiin tien oheen.</span> <span class="verse"><a name="20">20</a>Mikä kallioperälle kylvettiin, on se, joka kuulee sanan ja heti ottaa sen ilolla vastaan;</span> <span class="verse"><a name="21">21</a>mutta hänellä ei ole juurta itsessään, vaan hän kestää ainoastaan jonkun aikaa, ja kun tulee ahdistus tai vaino sanan tähden, niin hän heti lankeaa pois.</span> <span class="verse"><a name="22">22</a>Mikä taas orjantappuroihin kylvettiin, on se, joka kuulee sanan, mutta tämän maailman huoli ja rikkauden viettelys tukahuttavat sanan, ja hän jää hedelmättömäksi.</span> <span class="verse"><a name="23">23</a>Mutta mikä hyvään maahan kylvettiin, on se, joka kuulee sanan ja ymmärtää sen ja myös tuottaa hedelmän ja tekee, mikä sata jyvää, mikä kuusikymmentä, mikä kolmekymmentä."</span> <span class="verse"><a name="24">24</a>Toisen vertauksen hän puhui heille sanoen: "Taivasten valtakunta on verrattava mieheen, joka kylvi hyvän siemenen peltoonsa.</span> <span class="verse"><a name="25">25</a>Mutta ihmisten nukkuessa hänen vihamiehensä tuli ja kylvi lustetta nisun sekaan ja meni pois.</span> <span class="verse"><a name="26">26</a>Ja kun laiho kasvoi ja teki hedelmää, silloin lustekin tuli näkyviin.</span> <span class="verse"><a name="27">27</a>Niin perheenisännän palvelijat tulivat ja sanoivat hänelle: 'Herra, etkö kylvänyt peltoosi hyvää siementä? Mistä siihen sitten on tullut lustetta?'</span> <span class="verse"><a name="28">28</a>Hän sanoi heille: 'Sen on vihamies tehnyt'. Niin palvelijat sanoivat hänelle: 'Tahdotko, että menemme ja kokoamme sen?'</span> <span class="verse"><a name="29">29</a>Mutta hän sanoi: 'En, ettette lustetta kootessanne nyhtäisi sen mukana nisuakin.</span> <span class="verse"><a name="30">30</a>Antakaa molempain kasvaa yhdessä elonleikkuuseen asti; ja elonaikana minä sanon leikkuumiehille: Kootkaa ensin luste ja sitokaa se kimppuihin poltettavaksi, mutta nisu korjatkaa minun aittaani.'"</span> <span class="verse"><a name="31">31</a>Vielä toisen vertauksen hän puhui heille sanoen: "Taivasten valtakunta on sinapinsiemenen kaltainen, jonka mies otti ja kylvi peltoonsa.</span> <span class="verse"><a name="32">32</a>Se on kaikista siemenistä pienin, mutta kun se on kasvanut, on se suurin vihanneskasveista ja tulee puuksi, niin että taivaan linnut tulevat ja tekevät pesänsä sen oksille."</span> <span class="verse"><a name="33">33</a>Taas toisen vertauksen hän puhui heille: "Taivasten valtakunta on hapatuksen kaltainen, jonka nainen otti ja sekoitti kolmeen vakalliseen jauhoja, kunnes kaikki happani".</span> <span class="verse"><a name="34">34</a>Tämän kaiken Jeesus puhui kansalle vertauksilla, ja ilman vertausta hän ei puhunut heille mitään;</span> <span class="verse"><a name="35">35</a>että kävisi toteen, mikä on puhuttu profeetan kautta, joka sanoo: "Minä avaan suuni vertauksiin, minä tuon ilmi sen, mikä on ollut salassa maailman perustamisesta asti".</span> <span class="verse"><a name="36">36</a>Sitten hän laski luotaan kansanjoukot ja meni asuntoonsa. Ja hänen opetuslapsensa tulivat hänen tykönsä ja sanoivat: "Selitä meille vertaus pellon lusteesta".</span> <span class="verse"><a name="37">37</a>Niin hän vastasi ja sanoi: "Hyvän siemenen kylväjä on Ihmisen Poika.</span> <span class="verse"><a name="38">38</a>Pelto on maailma; hyvä siemen ovat valtakunnan lapset, mutta lusteet ovat pahan lapset.</span> <span class="verse"><a name="39">39</a>Vihamies, joka ne kylvi, on perkele; elonaika on maailman loppu, ja leikkuumiehet ovat enkelit.</span> <span class="verse"><a name="40">40</a>Niinkuin lusteet kootaan ja tulessa poltetaan, niin on tapahtuva maailman lopussa.</span> <span class="verse"><a name="41">41</a>Ihmisen Poika lähettää enkelinsä, ja he kokoavat hänen valtakunnastaan kaikki, jotka ovat pahennukseksi ja jotka tekevät laittomuutta,</span> <span class="verse"><a name="42">42</a>ja heittävät heidät tuliseen pätsiin; siellä on oleva itku ja hammasten kiristys.</span> <span class="verse"><a name="43">43</a>Silloin vanhurskaat loistavat Isänsä valtakunnassa niinkuin aurinko. Jolla on korvat, se kuulkoon.</span> <span class="verse"><a name="44">44</a>Taivasten valtakunta on peltoon kätketyn aarteen kaltainen, jonka mies löysi ja kätki; ja siitä iloissaan hän meni ja myi kaikki, mitä hänellä oli, ja osti sen pellon.</span> <span class="verse"><a name="45">45</a>Vielä taivasten valtakunta on kuin kauppias, joka etsi kalliita helmiä,</span> <span class="verse"><a name="46">46</a>ja löydettyään yhden kallisarvoisen helmen hän meni ja myi kaikki, mitä hänellä oli, ja osti sen.</span> <span class="verse"><a name="47">47</a>Vielä taivasten valtakunta on nuotan kaltainen, joka heitettiin mereen ja kokosi kaikkinaisia kaloja.</span> <span class="verse"><a name="48">48</a>Ja kun se tuli täyteen, vetivät he sen rannalle, istuutuivat ja kokosivat hyvät astioihin, mutta kelvottomat he viskasivat pois.</span> <span class="verse"><a name="49">49</a>Näin on käyvä maailman lopussa; enkelit lähtevät ja erottavat pahat vanhurskaista</span> <span class="verse"><a name="50">50</a>ja heittävät heidät tuliseen pätsiin; siellä on oleva itku ja hammasten kiristys.</span> <span class="verse"><a name="51">51</a>Oletteko ymmärtäneet tämän kaiken?" He vastasivat hänelle: "Olemme".</span> <span class="verse"><a name="52">52</a>Ja hän sanoi heille: "Niin on jokainen kirjanoppinut, joka on tullut taivasten valtakunnan opetuslapseksi, perheenisännän kaltainen, joka tuo aarrekammiostaan esille uutta ja vanhaa".</span> <span class="verse"><a name="53">53</a>Ja kun Jeesus oli lopettanut nämä vertaukset, lähti hän sieltä.</span> <span class="verse"><a name="54">54</a>Ja hän tuli kotikaupunkiinsa ja opetti heitä heidän synagoogassaan, niin että he hämmästyivät ja sanoivat: "Mistä hänellä on tämä viisaus ja nämä voimalliset teot?</span> <span class="verse"><a name="55">55</a>Eikö tämä ole se rakentajan poika? Eikö hänen äitinsä ole nimeltään Maria ja hänen veljensä Jaakob ja Joosef ja Simon ja Juudas?</span> <span class="verse"><a name="56">56</a>Ja eivätkö hänen sisarensa ole kaikki meidän parissamme? Mistä sitten hänellä on tämä kaikki?"</span> <span class="verse"><a name="57">57</a>Ja he loukkaantuivat häneen. Mutta Jeesus sanoi heille: "Ei ole profeetta halveksittu muualla kuin kotikaupungissaan ja kodissaan".</span> <span class="verse"><a name="58">58</a>Ja heidän epäuskonsa tähden hän ei tehnyt siellä monta voimallista tekoa.</span> </p></div</div></div></body></html>