<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 23</strong></div><p><span class="verse"><a name="1">1</a>Silloin Jeesus puhui kansalle ja opetuslapsilleen</span> <span class="verse"><a name="2">2</a>sanoen: "Mooseksen istuimella istuvat kirjanoppineet ja fariseukset.</span> <span class="verse"><a name="3">3</a>Sentähden, kaikki, mitä he sanovat teille, se tehkää ja pitäkää; mutta heidän tekojensa mukaan älkää tehkö, sillä he sanovat, mutta eivät tee.</span> <span class="verse"><a name="4">4</a>He sitovat kokoon raskaita ja vaikeasti kannettavia taakkoja ja panevat ne ihmisten hartioille, mutta itse he eivät tahdo niitä sormellaankaan liikuttaa.</span> <span class="verse"><a name="5">5</a>Ja kaikki tekonsa he tekevät sitä varten, että ihmiset heitä katselisivat. He tekevät raamatunlausekotelonsa leveiksi ja vaippansa tupsut suuriksi</span> <span class="verse"><a name="6">6</a>ja rakastavat ensimmäistä sijaa pidoissa ja etumaisia istuimia synagoogissa,</span> <span class="verse"><a name="7">7</a>ja tahtovat mielellään, että heitä tervehditään toreilla, ja että ihmiset kutsuvat heitä nimellä 'rabbi'.</span> <span class="verse"><a name="8">8</a>Mutta te älkää antako kutsua itseänne rabbiksi, sillä yksi on teidän opettajanne, ja te olette kaikki veljiä.</span> <span class="verse"><a name="9">9</a>Ja isäksenne älkää kutsuko ketään maan päällä, sillä yksi on teidän Isänne, hän, joka on taivaissa.</span> <span class="verse"><a name="10">10</a>Älkääkä antako kutsua itseänne mestareiksi, sillä yksi on teidän mestarinne, Kristus.</span> <span class="verse"><a name="11">11</a>Vaan joka teistä on suurin, se olkoon teidän palvelijanne.</span> <span class="verse"><a name="12">12</a>Mutta joka itsensä ylentää, se alennetaan; ja joka itsensä alentaa, se ylennetään.</span> <span class="verse"><a name="13">13</a>Mutta voi teitä, kirjanoppineet ja fariseukset, te ulkokullatut, kun suljette taivasten valtakunnan ihmisiltä! Sillä itse te ette mene sisälle, ettekä salli meneväisten sisälle mennä.</span> <span class="verse"><a name="14">14</a>Voi teitä, kirjanoppineet ja fariseukset, te ulkokullatut, kun te kierrätte meret ja mantereet tehdäksenne yhden käännynnäisen; ja kun joku on siksi tullut, niin teette hänestä helvetin lapsen, kahta vertaa pahemman, kuin te itse olette!</span> <span class="verse"><a name="15">15</a>Voi teitä, te sokeat taluttajat, jotka sanotte: 'Jos joku vannoo temppelin kautta, niin se ei ole mitään; mutta jos joku vannoo temppelin kullan kautta, niin hän on valaansa sidottu'!</span> <span class="verse"><a name="16">16</a>Te tyhmät ja sokeat! Kumpi on suurempi, kultako vai temppeli, joka kullan pyhittää?</span> <span class="verse"><a name="17">17</a>Ja: 'Jos joku vannoo alttarin kautta, niin se ei ole mitään; mutta jos joku vannoo sen päällä olevan uhrilahjan kautta, niin hän on valaansa sidottu'.</span> <span class="verse"><a name="18">18</a>Te sokeat! Kumpi on suurempi, uhrilahjako vai alttari, joka uhrilahjan pyhittää?</span> <span class="verse"><a name="19">19</a>Sentähden, joka vannoo alttarin kautta, vannoo sen kautta ja kaiken kautta, mitä sen päällä on.</span> <span class="verse"><a name="20">20</a>Ja joka vannoo temppelin kautta, vannoo sen kautta ja hänen kauttansa, joka siinä asuu.</span> <span class="verse"><a name="21">21</a>Ja joka vannoo taivaan kautta, vannoo Jumalan valtaistuimen kautta ja hänen kauttansa, joka sillä istuu.</span> <span class="verse"><a name="22">22</a>Voi teitä, kirjanoppineet ja fariseukset, te ulkokullatut, kun te annatte kymmenykset mintuista ja tilleistä ja kuminoista, mutta jätätte sikseen sen, mikä laissa on tärkeintä: oikeuden ja laupeuden ja uskollisuuden! Näitä tulisi noudattaa, eikä noitakaan sikseen jättää.</span> <span class="verse"><a name="23">23</a>Te sokeat taluttajat, jotka siivilöitte hyttysen, mutta nielette kamelin!</span> <span class="verse"><a name="24">24</a>Voi teitä, kirjanoppineet ja fariseukset, te ulkokullatut, kun te puhdistatte maljan ja vadin ulkopuolen, mutta sisältä ne ovat täynnä ryöstöä ja hillittömyyttä!</span> <span class="verse"><a name="25">25</a>Sinä sokea fariseus, puhdista ensin maljan sisus, että sen ulkopuolikin tulisi puhtaaksi!</span> <span class="verse"><a name="26">26</a>Voi teitä, kirjanoppineet ja fariseukset, te ulkokullatut, kun te olette valkeiksi kalkittujen hautojen kaltaisia: ulkoa ne kyllä näyttävät kauniilta, mutta ovat sisältä täynnä kuolleitten luita ja kaikkea saastaa!</span> <span class="verse"><a name="27">27</a>Samoin tekin ulkoa kyllä näytätte ihmisten silmissä hurskailta, mutta sisältä te olette täynnä ulkokultaisuutta ja laittomuutta.</span> <span class="verse"><a name="28">28</a>Voi teitä, kirjanoppineet ja fariseukset, te ulkokullatut, kun te rakennatte profeettain hautoja ja kaunistatte vanhurskasten hautakammioita,</span> <span class="verse"><a name="29">29</a>ja sanotte: 'Jos me olisimme eläneet isäimme päivinä, emme olisi olleet osallisia heidän kanssaan profeettain vereen'!</span> <span class="verse"><a name="30">30</a>Niin te siis todistatte itsestänne, että olette niiden lapsia, jotka tappoivat profeetat.</span> <span class="verse"><a name="31">31</a>Täyttäkää siis te isäinne mitta.</span> <span class="verse"><a name="32">32</a>Te käärmeet, te kyykäärmeitten sikiöt, kuinka te pääsisitte helvetin tuomiota pakoon?</span> <span class="verse"><a name="33">33</a>Sentähden, katso, minä lähetän teidän tykönne profeettoja ja viisaita ja kirjanoppineita. Muutamat heistä te tapatte ja ristiinnaulitsette, ja toisia heistä te ruoskitte synagoogissanne ja vainoatte kaupungista kaupunkiin;</span> <span class="verse"><a name="34">34</a>että teidän päällenne tulisi kaikki se vanhurskas veri, joka maan päällä on vuodatettu vanhurskaan Aabelin verestä Sakariaan, Barakiaan pojan, vereen asti, jonka te tapoitte temppelin ja alttarin välillä.</span> <span class="verse"><a name="35">35</a>Totisesti minä sanon teille: tämä kaikki on tuleva tämän sukupolven päälle.</span> <span class="verse"><a name="36">36</a>Jerusalem, Jerusalem, sinä, joka tapat profeetat ja kivität ne, jotka ovat sinun tykösi lähetetyt, kuinka usein minä olenkaan tahtonut koota sinun lapsesi, niinkuin kana kokoaa poikansa siipiensä alle! Mutta te ette ole tahtoneet.</span> <span class="verse"><a name="37">37</a>Katso, 'teidän huoneenne on jäävä hyljätyksi'.</span> <span class="verse"><a name="38">38</a>Sillä minä sanon teille: tästedes te ette näe minua, ennenkuin sanotte: 'Siunattu olkoon hän, joka tulee Herran nimeen'."</span> </p></div</div></div></body></html>