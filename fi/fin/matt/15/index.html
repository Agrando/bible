<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 15</strong></div><p><span class="verse"><a name="1">1</a>Silloin tuli fariseuksia ja kirjanoppineita Jerusalemista Jeesuksen luo, ja he sanoivat:</span> <span class="verse"><a name="2">2</a>"Miksi sinun opetuslapsesi rikkovat vanhinten perinnäissääntöä? Sillä he eivät pese käsiään ruvetessaan aterialle."</span> <span class="verse"><a name="3">3</a>Mutta hän vastasi ja sanoi heille: "Miksi te itse rikotte Jumalan käskyn perinnäissääntönne tähden?</span> <span class="verse"><a name="4">4</a>Sillä Jumala on sanonut: 'Kunnioita isääsi ja äitiäsi', ja: 'Joka kiroaa isäänsä tai äitiänsä, sen pitää kuolemalla kuoleman'.</span> <span class="verse"><a name="5">5</a>Mutta te sanotte: Joka sanoo isälleen tai äidilleen: 'Se, minkä sinä olisit ollut minulta saapa, on annettu uhrilahjaksi', sen ei tarvitse kunnioittaa isäänsä eikä äitiänsä.</span> <span class="verse"><a name="6">6</a>Ja niin te olette tehneet Jumalan sanan tyhjäksi perinnäissääntönne tähden.</span> <span class="verse"><a name="7">7</a>Te ulkokullatut, oikein teistä Esaias ennusti, sanoen:</span> <span class="verse"><a name="8">8</a>'Tämä kansa kunnioittaa minua huulillaan, mutta heidän sydämensä on minusta kaukana,</span> <span class="verse"><a name="9">9</a>mutta turhaan he palvelevat minua opettaen oppeja, jotka ovat ihmiskäskyjä'."</span> <span class="verse"><a name="10">10</a>Ja hän kutsui kansan tykönsä ja sanoi heille: "Kuulkaa ja ymmärtäkää.</span> <span class="verse"><a name="11">11</a>Ei saastuta ihmistä se, mikä menee suusta sisään; vaan mikä suusta käy ulos, se saastuttaa ihmisen."</span> <span class="verse"><a name="12">12</a>Silloin opetuslapset tulivat ja sanoivat hänelle: "Tiedätkö, että fariseukset loukkaantuivat kuullessaan tuon puheen?"</span> <span class="verse"><a name="13">13</a>Mutta hän vastasi ja sanoi: "Jokainen istutus, jota minun taivaallinen Isäni ei ole istuttanut, on juurineen revittävä pois.</span> <span class="verse"><a name="14">14</a>Älkää heistä välittäkö: he ovat sokeita sokeain taluttajia; mutta jos sokea sokeaa taluttaa, niin he molemmat kuoppaan lankeavat."</span> <span class="verse"><a name="15">15</a>Niin Pietari vastasi ja sanoi hänelle: "Selitä meille tämä vertaus".</span> <span class="verse"><a name="16">16</a>Mutta Jeesus sanoi: "Vieläkö tekin olette ymmärtämättömiä?</span> <span class="verse"><a name="17">17</a>Ettekö käsitä, että kaikki, mikä käy suusta sisään, menee vatsaan ja ulostuu?</span> <span class="verse"><a name="18">18</a>Mutta mikä käy suusta ulos, se tulee sydämestä, ja se saastuttaa ihmisen.</span> <span class="verse"><a name="19">19</a>Sillä sydämestä lähtevät pahat ajatukset, murhat, aviorikokset, haureudet, varkaudet, väärät todistukset, jumalanpilkkaamiset.</span> <span class="verse"><a name="20">20</a>Nämä ihmisen saastuttavat; mutta pesemättömin käsin syöminen ei saastuta ihmistä."</span> <span class="verse"><a name="21">21</a>Ja Jeesus lähti sieltä ja vetäytyi Tyyron ja Siidonin tienoille.</span> <span class="verse"><a name="22">22</a>Ja katso, kanaanilainen vaimo tuli niiltä seuduilta ja huusi sanoen: "Herra, Daavidin poika, armahda minua. Riivaaja vaivaa kauheasti minun tytärtäni."</span> <span class="verse"><a name="23">23</a>Mutta hän ei vastannut hänelle sanaakaan. Niin hänen opetuslapsensa tulivat ja rukoilivat häntä sanoen: "Päästä hänet menemään, sillä hän huutaa meidän jälkeemme".</span> <span class="verse"><a name="24">24</a>Hän vastasi ja sanoi: "Minua ei ole lähetetty muitten kuin Israelin huoneen kadonneitten lammasten tykö".</span> <span class="verse"><a name="25">25</a>Mutta vaimo tuli ja kumarsi häntä ja sanoi: "Herra, auta minua".</span> <span class="verse"><a name="26">26</a>Mutta hän vastasi ja sanoi: "Ei ole soveliasta ottaa lasten leipää ja heittää penikoille".</span> <span class="verse"><a name="27">27</a>Mutta vaimo sanoi: "Niin, Herra; mutta syöväthän penikatkin niitä muruja, jotka heidän herrainsa pöydältä putoavat".</span> <span class="verse"><a name="28">28</a>Silloin Jeesus vastasi ja sanoi hänelle: "Oi vaimo, suuri on sinun uskosi, tapahtukoon sinulle, niinkuin tahdot". Ja hänen tyttärensä oli siitä hetkestä terve.</span> <span class="verse"><a name="29">29</a>Ja Jeesus lähti sieltä ja tuli Galilean järven rannalle; ja hän nousi vuorelle ja istui sinne.</span> <span class="verse"><a name="30">30</a>Ja hänen tykönsä tuli paljon kansaa, ja he toivat mukanaan rampoja, raajarikkoja, sokeita, mykkiä ja paljon muita, ja laskivat heidät hänen jalkojensa juureen; ja hän paransi heidät,</span> <span class="verse"><a name="31">31</a>niin että kansa ihmetteli nähdessään mykkäin puhuvan, raajarikkojen olevan terveitä, rampojen kävelevän ja sokeain näkevän; ja he ylistivät Israelin Jumalaa.</span> <span class="verse"><a name="32">32</a>Ja Jeesus kutsui opetuslapsensa tykönsä ja sanoi: "Minun käy sääliksi kansaa, sillä he ovat jo kolme päivää olleet minun tykönäni, eikä heillä ole mitään syötävää; enkä minä tahdo laskea heitä syömättä menemään, etteivät nääntyisi matkalla".</span> <span class="verse"><a name="33">33</a>Niin opetuslapset sanoivat hänelle: "Mistä me saamme täällä erämaassa niin paljon leipää, että voimme ravita noin suuren kansanjoukon?"</span> <span class="verse"><a name="34">34</a>Jeesus sanoi heille: "Montako leipää teillä on?" He sanoivat: "Seitsemän, ja muutamia kalasia".</span> <span class="verse"><a name="35">35</a>Niin hän käski kansan asettua maahan.</span> <span class="verse"><a name="36">36</a>Ja hän otti ne seitsemän leipää ja kalat, kiitti, mursi ja antoi opetuslapsillensa, ja opetuslapset antoivat kansalle.</span> <span class="verse"><a name="37">37</a>Ja kaikki söivät ja tulivat ravituiksi. Sitten he keräsivät jääneet palaset, seitsemän täyttä vasullista.</span> <span class="verse"><a name="38">38</a>Ja niitä, jotka aterioivat, oli neljätuhatta miestä, paitsi naisia ja lapsia.</span> <span class="verse"><a name="39">39</a>Ja laskettuaan kansan tyköänsä hän astui venheeseen ja meni Magadanin alueelle.</span> </p></div</div></div></body></html>