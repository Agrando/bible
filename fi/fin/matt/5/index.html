<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 5</strong></div><p><span class="verse"><a name="1">1</a>Kun hän näki kansanjoukot, nousi hän vuorelle; ja kun hän oli istuutunut, tulivat hänen opetuslapsensa hänen tykönsä.</span> <span class="verse"><a name="2">2</a>Niin hän avasi suunsa ja opetti heitä ja sanoi:</span> <span class="verse"><a name="3">3</a>"Autuaita ovat hengellisesti köyhät, sillä heidän on taivasten valtakunta.</span> <span class="verse"><a name="4">4</a>Autuaita ovat murheelliset, sillä he saavat lohdutuksen.</span> <span class="verse"><a name="5">5</a>Autuaita ovat hiljaiset, sillä he saavat maan periä.</span> <span class="verse"><a name="6">6</a>Autuaita ovat ne, jotka isoavat ja janoavat vanhurskautta, sillä heidät ravitaan.</span> <span class="verse"><a name="7">7</a>Autuaita ovat laupiaat, sillä he saavat laupeuden.</span> <span class="verse"><a name="8">8</a>Autuaita ovat puhdassydämiset, sillä he saavat nähdä Jumalan.</span> <span class="verse"><a name="9">9</a>Autuaita ovat rauhantekijät, sillä heidät pitää Jumalan lapsiksi kutsuttaman.</span> <span class="verse"><a name="10">10</a>Autuaita ovat ne, joita vanhurskauden tähden vainotaan, sillä heidän on taivasten valtakunta.</span> <span class="verse"><a name="11">11</a>Autuaita olette te, kun ihmiset minun tähteni teitä solvaavat ja vainoavat ja valhetellen puhuvat teistä kaikkinaista pahaa.</span> <span class="verse"><a name="12">12</a>Iloitkaa ja riemuitkaa, sillä teidän palkkanne on suuri taivaissa. Sillä samoin he vainosivat profeettoja, jotka olivat ennen teitä.</span> <span class="verse"><a name="13">13</a>Te olette maan suola; mutta jos suola käy mauttomaksi, millä se saadaan suolaiseksi? Se ei enää kelpaa mihinkään muuhun kuin pois heitettäväksi ja ihmisten tallattavaksi.</span> <span class="verse"><a name="14">14</a>Te olette maailman valkeus. Ei voi ylhäällä vuorella oleva kaupunki olla kätkössä;</span> <span class="verse"><a name="15">15</a>eikä lamppua sytytetä ja panna vakan alle, vaan lampunjalkaan, ja niin se loistaa kaikille huoneessa oleville.</span> <span class="verse"><a name="16">16</a>Niin loistakoon teidän valonne ihmisten edessä, että he näkisivät teidän hyvät tekonne ja ylistäisivät teidän Isäänne, joka on taivaissa.</span> <span class="verse"><a name="17">17</a>Älkää luulko, että minä olen tullut lakia tai profeettoja kumoamaan; en minä ole tullut kumoamaan, vaan täyttämään.</span> <span class="verse"><a name="18">18</a>Sillä totisesti minä sanon teille: kunnes taivas ja maa katoavat, ei laista katoa pieninkään kirjain, ei ainoakaan piirto, ennenkuin kaikki on tapahtunut.</span> <span class="verse"><a name="19">19</a>Sentähden, joka purkaa yhdenkään näistä pienimmistä käskyistä ja sillä tavalla opettaa ihmisiä, se pitää pienimmäksi taivasten valtakunnassa kutsuttaman; mutta joka niitä noudattaa ja niin opettaa, se pitää kutsuttaman suureksi taivasten valtakunnassa.</span> <span class="verse"><a name="20">20</a>Sillä minä sanon teille: ellei teidän vanhurskautenne ole paljoa suurempi kuin kirjanoppineiden ja fariseusten, niin te ette pääse taivasten valtakuntaan.</span> <span class="verse"><a name="21">21</a>Te olette kuulleet sanotuksi vanhoille: 'Älä tapa', ja: 'Joka tappaa, se on ansainnut oikeuden tuomion'.</span> <span class="verse"><a name="22">22</a>Mutta minä sanon teille: jokainen, joka vihastuu veljeensä, on ansainnut oikeuden tuomion; ja joka sanoo veljelleen: 'Sinä tyhjänpäiväinen', on ansainnut suuren neuvoston tuomion; ja joka sanoo: 'Sinä hullu', on ansainnut helvetin tulen.</span> <span class="verse"><a name="23">23</a>Sentähden, jos tuot lahjaasi alttarille ja siellä muistat, että veljelläsi on jotakin sinua vastaan,</span> <span class="verse"><a name="24">24</a>niin jätä lahjasi siihen alttarin eteen, ja käy ensin sopimassa veljesi kanssa, ja tule sitten uhraamaan lahjasi.</span> <span class="verse"><a name="25">25</a>Suostu pian sopimaan riitapuolesi kanssa, niin kauan kuin vielä olet hänen kanssaan tiellä, ettei riitapuolesi vetäisi sinua tuomarin eteen ja tuomari antaisi sinua oikeudenpalvelijalle, ja ettei sinua pantaisi vankeuteen.</span> <span class="verse"><a name="26">26</a>Totisesti minä sanon sinulle: sieltä et pääse, ennenkuin maksat viimeisenkin rovon.</span> <span class="verse"><a name="27">27</a>Te olette kuulleet sanotuksi: 'Älä tee huorin'.</span> <span class="verse"><a name="28">28</a>Mutta minä sanon teille: jokainen, joka katsoo naista himoiten häntä, on jo sydämessään tehnyt huorin hänen kanssansa.</span> <span class="verse"><a name="29">29</a>Jos sinun oikea silmäsi viettelee sinua, repäise se pois ja heitä luotasi; sillä parempi on sinulle, että yksi jäsenistäsi joutuu hukkaan, kuin että koko ruumiisi heitetään helvettiin.</span> <span class="verse"><a name="30">30</a>Ja jos sinun oikea kätesi viettelee sinua, hakkaa se poikki ja heitä luotasi; sillä parempi on sinulle, että yksi jäsenistäsi joutuu hukkaan, kuin että koko ruumiisi menee helvettiin.</span> <span class="verse"><a name="31">31</a>On sanottu: 'Joka hylkää vaimonsa, antakoon hänelle erokirjan'.</span> <span class="verse"><a name="32">32</a>Mutta minä sanon teille: jokainen, joka hylkää vaimonsa muun kuin huoruuden tähden, saattaa hänet tekemään huorin, ja joka nai hyljätyn, tekee huorin.</span> <span class="verse"><a name="33">33</a>Vielä olette kuulleet sanotuksi vanhoille: 'Älä vanno väärin', ja: 'Täytä Herralle valasi'.</span> <span class="verse"><a name="34">34</a>Mutta minä sanon teille: älkää ensinkään vannoko, älkää taivaan kautta, sillä se on Jumalan valtaistuin,</span> <span class="verse"><a name="35">35</a>älkääkä maan kautta, sillä se on hänen jalkojensa astinlauta, älkää myöskään Jerusalemin kautta, sillä se on suuren Kuninkaan kaupunki;</span> <span class="verse"><a name="36">36</a>äläkä vanno pääsi kautta, sillä et sinä voi yhtäkään hiusta tehdä valkeaksi etkä mustaksi;</span> <span class="verse"><a name="37">37</a>vaan olkoon teidän puheenne: 'On, on', tahi: 'ei, ei'. Mitä siihen lisätään, se on pahasta.</span> <span class="verse"><a name="38">38</a>Te olette kuulleet sanotuksi: 'Silmä silmästä ja hammas hampaasta'.</span> <span class="verse"><a name="39">39</a>Mutta minä sanon teille: älkää tehkö pahalle vastarintaa; vaan jos joku lyö sinua oikealle poskelle, käännä hänelle toinenkin;</span> <span class="verse"><a name="40">40</a>ja jos joku tahtoo sinun kanssasi käydä oikeutta ja ottaa ihokkaasi, anna hänen saada vaippasikin;</span> <span class="verse"><a name="41">41</a>ja jos joku pakottaa sinua yhden virstan matkalle, kulje hänen kanssaan kaksi.</span> <span class="verse"><a name="42">42</a>Anna sille, joka sinulta anoo, äläkä käännä selkääsi sille, joka sinulta lainaa pyytää.</span> <span class="verse"><a name="43">43</a>Te olette kuulleet sanotuksi: 'Rakasta lähimmäistäsi ja vihaa vihollistasi'.</span> <span class="verse"><a name="44">44</a>Mutta minä sanon teille: rakastakaa vihollisianne ja rukoilkaa niiden puolesta, jotka teitä vainoavat,</span> <span class="verse"><a name="45">45</a>että olisitte Isänne lapsia, joka on taivaissa; sillä hän antaa aurinkonsa koittaa niin pahoille kuin hyvillekin, ja antaa sataa niin väärille kuin vanhurskaillekin.</span> <span class="verse"><a name="46">46</a>Sillä jos te rakastatte niitä, jotka teitä rakastavat, mikä palkka teille siitä on tuleva? Eivätkö publikaanitkin tee samoin?</span> <span class="verse"><a name="47">47</a>Ja jos te osoitatte ystävällisyyttä ainoastaan veljillenne, mitä erinomaista te siinä teette? Eivätkö pakanatkin tee samoin?</span> <span class="verse"><a name="48">48</a>Olkaa siis te täydelliset, niinkuin teidän taivaallinen Isänne täydellinen on."</span> </p></div</div></div></body></html>