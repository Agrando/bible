<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 14</strong></div><p><span class="verse"><a name="1">1</a>Siihen aikaan neljännysruhtinas Herodes kuuli maineen Jeesuksesta.</span> <span class="verse"><a name="2">2</a>Ja hän sanoi palvelijoilleen: "Se on Johannes Kastaja; hän on noussut kuolleista, ja sentähden nämä voimat hänessä vaikuttavat".</span> <span class="verse"><a name="3">3</a>Sillä Herodes oli ottanut Johanneksen kiinni ja sitonut hänet ja pannut vankeuteen veljensä Filippuksen vaimon, Herodiaan, tähden.</span> <span class="verse"><a name="4">4</a>Sillä Johannes oli sanonut hänelle: "Sinun ei ole lupa pitää häntä".</span> <span class="verse"><a name="5">5</a>Ja Herodes olisi tahtonut tappaa Johanneksen, mutta pelkäsi kansaa, sillä he pitivät häntä profeettana.</span> <span class="verse"><a name="6">6</a>Mutta kun Herodeksen syntymäpäivä tuli, tanssi Herodiaan tytär heidän edessään, ja se miellytti Herodesta;</span> <span class="verse"><a name="7">7</a>sentähden hän valalla vannoen lupasi antaa hänelle, mitä ikinä hän anoisi.</span> <span class="verse"><a name="8">8</a>Niin hän äitinsä yllytyksestä sanoi: "Anna tuoda minulle tänne lautasella Johannes Kastajan pää".</span> <span class="verse"><a name="9">9</a>Silloin kuningas tuli murheelliseksi, mutta valansa ja pöytävierasten tähden hän käski antaa sen.</span> <span class="verse"><a name="10">10</a>Ja hän lähetti lyömään Johannekselta pään poikki vankilassa.</span> <span class="verse"><a name="11">11</a>Ja hänen päänsä tuotiin lautasella ja annettiin tytölle; ja tämä vei sen äidilleen.</span> <span class="verse"><a name="12">12</a>Ja hänen opetuslapsensa tulivat ja ottivat hänen ruumiinsa ja hautasivat hänet; ja he menivät ja ilmoittivat asian Jeesukselle.</span> <span class="verse"><a name="13">13</a>Kun Jeesus sen kuuli, lähti hän sieltä venheellä autioon paikkaan, yksinäisyyteen. Ja tämän kuultuaan kansa meni jalkaisin kaupungeista hänen jälkeensä.</span> <span class="verse"><a name="14">14</a>Ja astuessaan maihin Jeesus näki paljon kansaa, ja hänen kävi heitä sääliksi, ja hän paransi heidän sairaansa.</span> <span class="verse"><a name="15">15</a>Mutta kun ilta tuli, menivät hänen opetuslapsensa hänen tykönsä ja sanoivat: "Tämä paikka on autio, ja päivä on jo pitkälle kulunut; laske siis kansa luotasi, että he menisivät kyliin ostamaan itsellensä ruokaa".</span> <span class="verse"><a name="16">16</a>Mutta Jeesus sanoi heille: "Ei heidän tarvitse mennä pois; antakaa te heille syödä".</span> <span class="verse"><a name="17">17</a>He sanoivat hänelle: "Meillä ei ole täällä muuta kuin viisi leipää ja kaksi kalaa".</span> <span class="verse"><a name="18">18</a>Mutta hän sanoi: "Tuokaa ne tänne minulle".</span> <span class="verse"><a name="19">19</a>Ja hän käski kansan asettua ruohikkoon, otti ne viisi leipää ja kaksi kalaa, katsoi ylös taivaaseen ja siunasi, mursi ja antoi leivät opetuslapsillensa, ja opetuslapset antoivat kansalle.</span> <span class="verse"><a name="20">20</a>Ja kaikki söivät ja tulivat ravituiksi. Sitten he keräsivät jääneet palaset, kaksitoista täyttä vakallista.</span> <span class="verse"><a name="21">21</a>Ja niitä, jotka aterioivat, oli noin viisituhatta miestä, paitsi naisia ja lapsia.</span> <span class="verse"><a name="22">22</a>Ja kohta hän vaati opetuslapsiansa astumaan venheeseen ja kulkemaan edeltä toiselle rannalle, sillä aikaa kuin hän laski kansan luotansa.</span> <span class="verse"><a name="23">23</a>Ja laskettuaan kansan hän nousi vuorelle yksinäisyyteen, rukoilemaan. Ja kun ilta tuli, oli hän siellä yksinänsä.</span> <span class="verse"><a name="24">24</a>Mutta venhe oli jo monen vakomitan päässä maasta, aaltojen ahdistamana, sillä tuuli oli vastainen.</span> <span class="verse"><a name="25">25</a>Ja neljännellä yövartiolla Jeesus tuli heidän tykönsä kävellen järven päällä.</span> <span class="verse"><a name="26">26</a>Kun opetuslapset näkivät hänen kävelevän järven päällä, peljästyivät he ja sanoivat: "Se on aave", ja huusivat pelosta.</span> <span class="verse"><a name="27">27</a>Mutta Jeesus puhutteli heitä kohta ja sanoi: "Olkaa turvallisella mielellä, minä se olen; älkää peljätkö".</span> <span class="verse"><a name="28">28</a>Pietari vastasi hänelle ja sanoi: "Jos se olet sinä, Herra, niin käske minun tulla tykösi vettä myöten".</span> <span class="verse"><a name="29">29</a>Hän sanoi: "Tule". Ja Pietari astui ulos venheestä ja käveli vetten päällä mennäkseen Jeesuksen tykö.</span> <span class="verse"><a name="30">30</a>Mutta nähdessään, kuinka tuuli, hän peljästyi ja rupesi vajoamaan ja huusi sanoen: "Herra, auta minua".</span> <span class="verse"><a name="31">31</a>Niin Jeesus kohta ojensi kätensä, tarttui häneen ja sanoi hänelle: "Sinä vähäuskoinen, miksi epäilit?"</span> <span class="verse"><a name="32">32</a>Ja kun he olivat astuneet venheeseen, asettui tuuli.</span> <span class="verse"><a name="33">33</a>Niin venheessä-olijat kumarsivat häntä ja sanoivat: "Totisesti sinä olet Jumalan Poika".</span> <span class="verse"><a name="34">34</a>Ja kuljettuaan yli he tulivat maihin Gennesaretiin.</span> <span class="verse"><a name="35">35</a>Ja kun sen paikkakunnan miehet tunsivat hänet, lähettivät he sanan kaikkeen ympäristöön, ja hänen tykönsä tuotiin kaikki sairaat.</span> <span class="verse"><a name="36">36</a>Ja he pyysivät häneltä, että vain saisivat koskea hänen vaippansa tupsuun; ja kaikki, jotka koskivat, paranivat.</span> </p></div</div></div></body></html>