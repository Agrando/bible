<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 11</strong></div><p><span class="verse"><a name="1">1</a>Ja kun Jeesus oli antanut kahdelletoista opetuslapselleen kaikki nämä käskyt, niin hän lähti sieltä opettamaan ja saarnaamaan heidän kaupunkeihinsa.</span> <span class="verse"><a name="2">2</a>Mutta kun Johannes vankilassa ollessaan kuuli Kristuksen teot, lähetti hän opetuslapsiansa</span> <span class="verse"><a name="3">3</a>sanomaan hänelle: "Oletko sinä se tuleva, vai pitääkö meidän toista odottaman?"</span> <span class="verse"><a name="4">4</a>Niin Jeesus vastasi ja sanoi heille: "Menkää ja kertokaa Johannekselle, mitä kuulette ja näette:</span> <span class="verse"><a name="5">5</a>sokeat saavat näkönsä, ja rammat kävelevät, pitaliset puhdistuvat, ja kuurot kuulevat, ja kuolleet herätetään, ja köyhille julistetaan evankeliumia.</span> <span class="verse"><a name="6">6</a>Ja autuas on se, joka ei loukkaannu minuun."</span> <span class="verse"><a name="7">7</a>Kun he olivat menneet, rupesi Jeesus puhumaan kansalle Johanneksesta: "Mitä te lähditte erämaahan katselemaan? Ruokoako, jota tuuli huojuttaa?</span> <span class="verse"><a name="8">8</a>Vai mitä lähditte katsomaan? Ihmistäkö, hienoihin vaatteisiin puettua? Katso, hienopukuiset ovat kuningasten kartanoissa.</span> <span class="verse"><a name="9">9</a>Vai mitä te lähditte? Profeettaako katsomaan? Totisesti, minä sanon teille: hän on enemmän kuin profeetta.</span> <span class="verse"><a name="10">10</a>Tämä on se, josta on kirjoitettu: 'Katso, minä lähetän enkelini sinun edelläsi, ja hän on valmistava tiesi sinun eteesi'.</span> <span class="verse"><a name="11">11</a>Totisesti minä sanon teille: ei ole vaimoista syntyneitten joukosta noussut suurempaa kuin Johannes Kastaja; mutta vähäisin taivasten valtakunnassa on suurempi kuin hän.</span> <span class="verse"><a name="12">12</a>Mutta Johannes Kastajan päivistä tähän asti hyökätään taivasten valtakuntaa vastaan, ja hyökkääjät tempaavat sen itselleen.</span> <span class="verse"><a name="13">13</a>Sillä kaikki profeetat ja laki ovat ennustaneet Johannekseen asti;</span> <span class="verse"><a name="14">14</a>ja jos tahdotte ottaa vastaan: hän on Elias, joka oli tuleva.</span> <span class="verse"><a name="15">15</a>Jolla on korvat, se kuulkoon.</span> <span class="verse"><a name="16">16</a>Mutta mihin minä vertaan tämän sukupolven? Se on lasten kaltainen, jotka istuvat toreilla ja huutavat toisilleen</span> <span class="verse"><a name="17">17</a>sanoen: 'Me soitimme teille huilua, ja te ette karkeloineet; me veisasimme itkuvirsiä, ja te ette valittaneet'.</span> <span class="verse"><a name="18">18</a>Sillä Johannes tuli, hän ei syö eikä juo, ja he sanovat: 'Hänessä on riivaaja'.</span> <span class="verse"><a name="19">19</a>Ihmisen Poika tuli, hän syö ja juo, ja he sanovat: 'Katso syömäriä ja viininjuojaa, publikaanien ja syntisten ystävää!' Ja viisaus on oikeaksi näytetty teoissansa."</span> <span class="verse"><a name="20">20</a>Sitten hän rupesi nuhtelemaan niitä kaupunkeja, joissa useimmat hänen voimalliset tekonsa olivat tapahtuneet, siitä, etteivät ne olleet tehneet parannusta:</span> <span class="verse"><a name="21">21</a>"Voi sinua, Korasin! Voi sinua, Beetsaida! Sillä jos ne voimalliset teot, jotka ovat tapahtuneet teissä, olisivat tapahtuneet Tyyrossa ja Siidonissa, niin nämä jo aikaa sitten olisivat säkissä ja tuhassa tehneet parannuksen.</span> <span class="verse"><a name="22">22</a>Mutta minä sanon teille: Tyyron ja Siidonin on tuomiopäivänä oleva helpompi kuin teidän.</span> <span class="verse"><a name="23">23</a>Ja sinä, Kapernaum, korotetaankohan sinut hamaan taivaaseen? Hamaan tuonelaan on sinun astuttava alas. Sillä jos ne voimalliset teot, jotka ovat tapahtuneet sinussa, olisivat tapahtuneet Sodomassa, niin se seisoisi vielä tänäkin päivänä.</span> <span class="verse"><a name="24">24</a>Mutta minä sanon teille: Sodoman maan on tuomiopäivänä oleva helpompi kuin sinun."</span> <span class="verse"><a name="25">25</a>Siihen aikaan Jeesus johtui puhumaan sanoen: "Minä ylistän sinua, Isä, taivaan ja maan Herra, että olet salannut nämä viisailta ja ymmärtäväisiltä ja ilmoittanut ne lapsenmielisille.</span> <span class="verse"><a name="26">26</a>Niin, Isä, sillä näin on sinulle hyväksi näkynyt.</span> <span class="verse"><a name="27">27</a>Kaikki on minun Isäni antanut minun haltuuni, eikä kukaan muu tunne Poikaa kuin Isä, eikä Isää tunne kukaan muu kuin Poika ja se, kenelle Poika tahtoo hänet ilmoittaa.</span> <span class="verse"><a name="28">28</a>Tulkaa minun tyköni, kaikki työtätekeväiset ja raskautetut, niin minä annan teille levon.</span> <span class="verse"><a name="29">29</a>Ottakaa minun ikeeni päällenne ja oppikaa minusta, sillä minä olen hiljainen ja nöyrä sydämeltä; niin te löydätte levon sielullenne.</span> <span class="verse"><a name="30">30</a>Sillä minun ikeeni on sovelias, ja minun kuormani on keveä."</span> </p></div</div></div></body></html>