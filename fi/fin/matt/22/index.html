<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 22</strong></div><p><span class="verse"><a name="1">1</a>Ja Jeesus rupesi taas puhumaan heille vertauksilla ja sanoi:</span> <span class="verse"><a name="2">2</a>"Taivasten valtakunta on verrattava kuninkaaseen, joka laittoi häät pojallensa.</span> <span class="verse"><a name="3">3</a>Ja hän lähetti palvelijansa kutsumaan häihin kutsuvieraita, mutta nämä eivät tahtoneet tulla.</span> <span class="verse"><a name="4">4</a>Vielä hän lähetti toisia palvelijoita lausuen: 'Sanokaa kutsutuille: Katso, minä olen valmistanut ateriani, minun härkäni ja syöttilääni ovat teurastetut, ja kaikki on valmiina; tulkaa häihin'.</span> <span class="verse"><a name="5">5</a>Mutta he eivät siitä välittäneet, vaan menivät pois, mikä pellolleen, mikä kaupoilleen;</span> <span class="verse"><a name="6">6</a>ja toiset ottivat kiinni hänen palvelijansa, pitelivät pahoin ja tappoivat.</span> <span class="verse"><a name="7">7</a>Mutta kuningas vihastui ja lähetti sotajoukkonsa ja tuhosi nuo murhamiehet ja poltti heidän kaupunkinsa.</span> <span class="verse"><a name="8">8</a>Sitten hän sanoi palvelijoillensa: 'Häät ovat valmistetut, mutta kutsutut eivät olleet arvollisia.</span> <span class="verse"><a name="9">9</a>Menkää siis teiden risteyksiin ja kutsukaa häihin, keitä tapaatte.'</span> <span class="verse"><a name="10">10</a>Ja palvelijat menivät ulos teille ja kokosivat kaikki, keitä vain tapasivat, sekä pahat että hyvät, ja häähuone tuli täyteen pöytävieraita.</span> <span class="verse"><a name="11">11</a>Mutta kun kuningas meni katsomaan pöytävieraita, näki hän siellä miehen, joka ei ollut puettu häävaatteisiin.</span> <span class="verse"><a name="12">12</a>Ja hän sanoi hänelle: 'Ystävä, kuinka sinä olet tullut tänne sisälle, vaikka sinulla ei ole häävaatteita?' Mutta hän jäi sanattomaksi.</span> <span class="verse"><a name="13">13</a>Silloin kuningas sanoi palvelijoille: 'Sitokaa hänen jalkansa ja kätensä ja heittäkää hänet ulos pimeyteen'. Siellä on oleva itku ja hammasten kiristys.</span> <span class="verse"><a name="14">14</a>Sillä monet ovat kutsutut, mutta harvat valitut."</span> <span class="verse"><a name="15">15</a>Silloin fariseukset menivät ja neuvottelivat, kuinka saisivat hänet sanoissa solmituksi.</span> <span class="verse"><a name="16">16</a>Ja he lähettivät hänen luoksensa opetuslapsensa herodilaisten kanssa sanomaan: "Opettaja, me tiedämme, että sinä olet totinen ja opetat Jumalan tietä totuudessa, kenestäkään välittämättä, sillä sinä et katso henkilöön.</span> <span class="verse"><a name="17">17</a>Sano siis meille: miten arvelet? Onko luvallista antaa keisarille veroa vai ei?"</span> <span class="verse"><a name="18">18</a>Mutta Jeesus ymmärsi heidän pahuutensa ja sanoi: "Miksi kiusaatte minua, te ulkokullatut?</span> <span class="verse"><a name="19">19</a>Näyttäkää minulle veroraha." Niin he toivat hänelle denarin.</span> <span class="verse"><a name="20">20</a>Hän sanoi heille: "Kenen kuva ja päällekirjoitus tämä on?"</span> <span class="verse"><a name="21">21</a>He vastasivat: "Keisarin". Silloin hän sanoi heille: "Antakaa siis keisarille, mikä keisarin on, ja Jumalalle, mikä Jumalan on".</span> <span class="verse"><a name="22">22</a>Kun he sen kuulivat, ihmettelivät he ja jättivät hänet ja menivät pois.</span> <span class="verse"><a name="23">23</a>Sinä päivänä tuli hänen luoksensa saddukeuksia, jotka sanovat, ettei ylösnousemusta ole, ja he kysyivät häneltä</span> <span class="verse"><a name="24">24</a>sanoen: "Opettaja, Mooses on sanonut: 'Jos joku kuolee lapsetonna, niin hänen veljensä naikoon hänen vaimonsa ja herättäköön siemenen veljelleen'.</span> <span class="verse"><a name="25">25</a>Keskuudessamme oli seitsemän veljestä. Ensimmäinen otti vaimon ja kuoli; ja koska hänellä ei ollut jälkeläistä, jätti hän vaimonsa veljelleen.</span> <span class="verse"><a name="26">26</a>Niin myös toinen ja kolmas, ja samoin kaikki seitsemän.</span> <span class="verse"><a name="27">27</a>Viimeiseksi kaikista kuoli vaimo.</span> <span class="verse"><a name="28">28</a>Kenen vaimo noista seitsemästä hän siis ylösnousemuksessa on oleva? Sillä kaikkien vaimona hän on ollut."</span> <span class="verse"><a name="29">29</a>Jeesus vastasi ja sanoi heille: "Te eksytte, koska te ette tunne kirjoituksia ettekä Jumalan voimaa.</span> <span class="verse"><a name="30">30</a>Sillä ylösnousemuksessa ei naida eikä mennä miehelle; vaan he ovat niinkuin enkelit taivaassa.</span> <span class="verse"><a name="31">31</a>Mutta mitä kuolleitten ylösnousemukseen tulee, ettekö ole lukeneet, mitä Jumala on puhunut teille, sanoen:</span> <span class="verse"><a name="32">32</a>'Minä olen Aabrahamin Jumala ja Iisakin Jumala ja Jaakobin Jumala'? Ei hän ole kuolleitten Jumala, vaan elävien."</span> <span class="verse"><a name="33">33</a>Ja sen kuullessaan kansa hämmästyi hänen oppiansa.</span> <span class="verse"><a name="34">34</a>Mutta kun fariseukset kuulivat, että hän oli tukkinut saddukeuksilta suun, kokoontuivat he yhteen;</span> <span class="verse"><a name="35">35</a>ja eräs heistä, joka oli lainoppinut, kysyi häneltä kiusaten:</span> <span class="verse"><a name="36">36</a>"Opettaja, mikä on suurin käsky laissa?"</span> <span class="verse"><a name="37">37</a>Niin Jeesus sanoi hänelle: "'Rakasta Herraa, sinun Jumalaasi, kaikesta sydämestäsi ja kaikesta sielustasi ja kaikesta mielestäsi'.</span> <span class="verse"><a name="38">38</a>Tämä on suurin ja ensimmäinen käsky.</span> <span class="verse"><a name="39">39</a>Toinen, tämän vertainen, on: 'Rakasta lähimmäistäsi niinkuin itseäsi'.</span> <span class="verse"><a name="40">40</a>Näissä kahdessa käskyssä riippuu kaikki laki ja profeetat."</span> <span class="verse"><a name="41">41</a>Ja fariseusten ollessa koolla Jeesus kysyi heiltä</span> <span class="verse"><a name="42">42</a>sanoen: "Mitä arvelette Kristuksesta? Kenen poika hän on?" He sanoivat hänelle: "Daavidin".</span> <span class="verse"><a name="43">43</a>Hän sanoi heille: "Kuinka sitten Daavid Hengessä kutsuu häntä Herraksi, sanoen:</span> <span class="verse"><a name="44">44</a>'Herra sanoi minun Herralleni: Istu minun oikealle puolelleni, kunnes minä panen sinun vihollisesi sinun jalkojesi alle'.</span> <span class="verse"><a name="45">45</a>Jos siis Daavid kutsuu häntä Herraksi, kuinka hän on hänen poikansa?"</span> <span class="verse"><a name="46">46</a>Ja kukaan ei voinut vastata hänelle sanaakaan; eikä siitä päivästä lähtien yksikään enää rohjennut kysyä häneltä mitään.</span> </p></div</div></div></body></html>