<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 4</strong></div><p><span class="verse"><a name="1">1</a>Sitten Henki vei Jeesuksen ylös erämaahan perkeleen kiusattavaksi.</span> <span class="verse"><a name="2">2</a>Ja kun Jeesus oli paastonnut neljäkymmentä päivää ja neljäkymmentä yötä, tuli hänen lopulta nälkä.</span> <span class="verse"><a name="3">3</a>Silloin kiusaaja tuli hänen luoksensa ja sanoi hänelle: "Jos sinä olet Jumalan Poika, niin käske näiden kivien muuttua leiviksi".</span> <span class="verse"><a name="4">4</a>Mutta hän vastasi ja sanoi: "Kirjoitettu on: 'Ei ihminen elä ainoastaan leivästä, vaan jokaisesta sanasta, joka Jumalan suusta lähtee'."</span> <span class="verse"><a name="5">5</a>Silloin perkele otti hänet kanssansa pyhään kaupunkiin ja asetti hänet pyhäkön harjalle</span> <span class="verse"><a name="6">6</a>ja sanoi hänelle: "Jos sinä olet Jumalan Poika, niin heittäydy tästä alas; sillä kirjoitettu on: 'Hän antaa enkeleilleen käskyn sinusta', ja: 'He kantavat sinua käsillänsä, ettet jalkaasi kiveen loukkaisi'."</span> <span class="verse"><a name="7">7</a>Jeesus sanoi hänelle: "Taas on kirjoitettu: 'Älä kiusaa Herraa, sinun Jumalaasi'."</span> <span class="verse"><a name="8">8</a>Taas perkele otti hänet kanssansa sangen korkealle vuorelle ja näytti hänelle kaikki maailman valtakunnat ja niiden loiston</span> <span class="verse"><a name="9">9</a>ja sanoi hänelle: "Tämän kaiken minä annan sinulle, jos lankeat maahan ja kumarrat minua".</span> <span class="verse"><a name="10">10</a>Silloin Jeesus sanoi hänelle: "Mene pois, saatana; sillä kirjoitettu on: 'Herraa, sinun Jumalaasi, pitää sinun kumartaman ja häntä ainoata palveleman'."</span> <span class="verse"><a name="11">11</a>Silloin perkele jätti hänet; ja katso, enkeleitä tuli hänen tykönsä, ja he tekivät hänelle palvelusta.</span> <span class="verse"><a name="12">12</a>Mutta kun Jeesus kuuli, että Johannes oli pantu vankeuteen, poistui hän Galileaan.</span> <span class="verse"><a name="13">13</a>Ja hän jätti Nasaretin ja meni asumaan Kapernaumiin, joka on meren rannalla, Sebulonin ja Naftalin alueella;</span> <span class="verse"><a name="14">14</a>että kävisi toteen, mikä on puhuttu profeetta Esaiaan kautta, joka sanoo:</span> <span class="verse"><a name="15">15</a>"Sebulonin maa ja Naftalin maa, meren tie, Jordanin tuonpuoleinen maa, pakanain Galilea -</span> <span class="verse"><a name="16">16</a>kansa, joka pimeydessä istui, näki suuren valkeuden, ja jotka istuivat kuoleman maassa ja varjossa, niille koitti valkeus".</span> <span class="verse"><a name="17">17</a>Siitä lähtien Jeesus rupesi saarnaamaan ja sanomaan: "Tehkää parannus, sillä taivasten valtakunta on tullut lähelle".</span> <span class="verse"><a name="18">18</a>Ja kulkiessaan Galilean järven rantaa hän näki kaksi veljestä, Simonin, jota kutsutaan Pietariksi, ja Andreaan, hänen veljensä, heittämässä verkkoa järveen; sillä he olivat kalastajia.</span> <span class="verse"><a name="19">19</a>Ja hän sanoi heille: "Seuratkaa minua, niin minä teen teistä ihmisten kalastajia".</span> <span class="verse"><a name="20">20</a>Niin he jättivät kohta verkot ja seurasivat häntä.</span> <span class="verse"><a name="21">21</a>Ja käydessään siitä eteenpäin hän näki toiset kaksi veljestä, Jaakobin, Sebedeuksen pojan, ja Johanneksen, hänen veljensä, venheessä isänsä Sebedeuksen kanssa laittamassa verkkojaan kuntoon; ja hän kutsui heidät.</span> <span class="verse"><a name="22">22</a>Niin he jättivät kohta venheen ja isänsä ja seurasivat häntä.</span> <span class="verse"><a name="23">23</a>Ja hän kierteli kautta koko Galilean ja opetti heidän synagoogissaan ja saarnasi valtakunnan evankeliumia ja paransi kaikkinaisia tauteja ja kaikkinaista raihnautta, mitä kansassa oli.</span> <span class="verse"><a name="24">24</a>Ja maine hänestä levisi koko Syyriaan, ja hänen luoksensa tuotiin kaikki sairastavaiset, monenlaisten tautien ja vaivojen rasittamat, riivatut, kuunvaihetautiset ja halvatut; ja hän paransi heidät.</span> <span class="verse"><a name="25">25</a>Ja häntä seurasi suuri kansan paljous Galileasta ja Dekapolista ja Jerusalemista ja Juudeasta ja Jordanin tuolta puolen.</span> </p></div</div></div></body></html>