<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 1</strong></div><p><span class="verse"><a name="1">1</a>Jeesuksen Kristuksen, Daavidin pojan, Aabrahamin pojan, syntykirja.</span> <span class="verse"><a name="2">2</a>Aabrahamille syntyi Iisak, Iisakille syntyi Jaakob, Jaakobille syntyi Juuda ja tämän veljet;</span> <span class="verse"><a name="3">3</a>Juudalle syntyi Faares ja Sera Taamarista, Faareelle syntyi Esrom, Esromille syntyi Aram;</span> <span class="verse"><a name="4">4</a>Aramille syntyi Aminadab, Aminadabille syntyi Nahasson, Nahassonille syntyi Salmon;</span> <span class="verse"><a name="5">5</a>Salmonille syntyi Booas Raahabista, Booaalle syntyi Oobed Ruutista, Oobedille syntyi Iisai;</span> <span class="verse"><a name="6">6</a>Iisaille syntyi Daavid, kuningas. Daavidille syntyi Salomo Uurian vaimosta;</span> <span class="verse"><a name="7">7</a>Salomolle syntyi Rehabeam, Rehabeamille syntyi Abia, Abialle syntyi Aasa;</span> <span class="verse"><a name="8">8</a>Aasalle syntyi Joosafat, Joosafatille syntyi Jooram, Jooramille syntyi Ussia;</span> <span class="verse"><a name="9">9</a>Ussialle syntyi Jootam, Jootamille syntyi Aahas, Aahaalle syntyi Hiskia;</span> <span class="verse"><a name="10">10</a>Hiskialle syntyi Manasse, Manasselle syntyi Aamon, Aamonille syntyi Joosia;</span> <span class="verse"><a name="11">11</a>Joosialle syntyi Jekonja ja tämän veljet Babyloniin siirtämisen aikoina.</span> <span class="verse"><a name="12">12</a>Babyloniin siirtämisen jälkeen Jekonjalle syntyi Sealtiel, Sealtielille syntyi Serubbaabel;</span> <span class="verse"><a name="13">13</a>Serubbaabelille syntyi Abiud, Abiudille syntyi Eljakim, Eljakimille syntyi Asor;</span> <span class="verse"><a name="14">14</a>Asorille syntyi Saadok, Saadokille syntyi Akim, Akimille syntyi Eliud;</span> <span class="verse"><a name="15">15</a>Eliudille syntyi Eleasar, Eleasarille syntyi Mattan, Mattanille syntyi Jaakob;</span> <span class="verse"><a name="16">16</a>Jaakobille syntyi Joosef, Marian mies, hänen, josta syntyi Jeesus, jota kutsutaan Kristukseksi.</span> <span class="verse"><a name="17">17</a>Näin on sukupolvia Aabrahamista Daavidiin kaikkiaan neljätoista polvea, ja Daavidista Babyloniin siirtämiseen neljätoista polvea, ja Babyloniin siirtämisestä Kristukseen asti neljätoista polvea.</span> <span class="verse"><a name="18">18</a>Jeesuksen Kristuksen syntyminen oli näin. Kun hänen äitinsä Maria oli kihlattu Joosefille, huomattiin hänen ennen heidän yhteenmenoaan olevan raskaana Pyhästä Hengestä.</span> <span class="verse"><a name="19">19</a>Mutta kun Joosef, hänen miehensä, oli hurskas, ja koska hän ei tahtonut saattaa häntä häpeään, aikoi hän salaisesti hyljätä hänet.</span> <span class="verse"><a name="20">20</a>Mutta kun hän tätä ajatteli, niin katso, hänelle ilmestyi unessa Herran enkeli, joka sanoi: "Joosef, Daavidin poika, älä pelkää ottaa tykösi Mariaa, vaimoasi; sillä se, mikä hänessä on siinnyt, on Pyhästä Hengestä.</span> <span class="verse"><a name="21">21</a>Ja hän on synnyttävä pojan, ja sinun on annettava hänelle nimi Jeesus, sillä hän on vapahtava kansansa heidän synneistänsä."</span> <span class="verse"><a name="22">22</a>Tämä kaikki on tapahtunut, että kävisi toteen, minkä Herra on puhunut profeetan kautta, joka sanoo:</span> <span class="verse"><a name="23">23</a>"Katso, neitsyt tulee raskaaksi ja synnyttää pojan, ja tälle on annettava nimi Immanuel", mikä käännettynä on: Jumala meidän kanssamme.</span> <span class="verse"><a name="24">24</a>Herättyään unesta Joosef teki, niinkuin Herran enkeli oli käskenyt hänen tehdä, ja otti vaimonsa tykönsä</span> <span class="verse"><a name="25">25</a>eikä yhtynyt häneen, ennenkuin hän oli synnyttänyt pojan. Ja hän antoi hänelle nimen Jeesus.</span> </p></div</div></div></body></html>