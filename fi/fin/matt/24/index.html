<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/matt">Matthew</a> &gt <strong>Chapter 24</strong></div><p><span class="verse"><a name="1">1</a>Ja Jeesus lähti ulos pyhäköstä ja meni pois; ja hänen opetuslapsensa tulivat hänen tykönsä näyttämään hänelle pyhäkön rakennuksia.</span> <span class="verse"><a name="2">2</a>Niin hän vastasi ja sanoi heille: "Ettekö näe näitä kaikkia? Totisesti minä sanon teille: tähän ei ole jäävä kiveä kiven päälle, maahan jaottamatta."</span> <span class="verse"><a name="3">3</a>Ja kun hän istui Öljymäellä, tulivat opetuslapset erikseen hänen tykönsä ja sanoivat: "Sano meille: milloin se tapahtuu, ja mikä on sinun tulemuksesi ja maailman lopun merkki?"</span> <span class="verse"><a name="4">4</a>Silloin Jeesus vastasi ja sanoi heille: "Katsokaa, ettei kukaan teitä eksytä.</span> <span class="verse"><a name="5">5</a>Sillä monta tulee minun nimessäni sanoen: 'Minä olen Kristus', ja he eksyttävät monta.</span> <span class="verse"><a name="6">6</a>Ja te saatte kuulla sotien melskettä ja sanomia sodista; katsokaa, ettette peljästy. Sillä näin täytyy tapahtua, mutta tämä ei ole vielä loppu.</span> <span class="verse"><a name="7">7</a>Sillä kansa nousee kansaa vastaan ja valtakunta valtakuntaa vastaan, ja nälänhätää ja maanjäristyksiä tulee monin paikoin.</span> <span class="verse"><a name="8">8</a>Mutta kaikki tämä on synnytystuskien alkua.</span> <span class="verse"><a name="9">9</a>Silloin teidät annetaan vaivaan, ja teitä tapetaan, ja te joudutte kaikkien kansojen vihattaviksi minun nimeni tähden.</span> <span class="verse"><a name="10">10</a>Ja silloin monet lankeavat pois, ja he antavat toisensa alttiiksi ja vihaavat toinen toistaan.</span> <span class="verse"><a name="11">11</a>Ja monta väärää profeettaa nousee, ja he eksyttävät monta.</span> <span class="verse"><a name="12">12</a>Ja sentähden, että laittomuus pääsee valtaan, kylmenee useimpien rakkaus.</span> <span class="verse"><a name="13">13</a>Mutta joka vahvana pysyy loppuun asti, se pelastuu.</span> <span class="verse"><a name="14">14</a>Ja tämä valtakunnan evankeliumi pitää saarnattaman kaikessa maailmassa, todistukseksi kaikille kansoille; ja sitten tulee loppu.</span> <span class="verse"><a name="15">15</a>Kun te siis näette hävityksen kauhistuksen, josta on puhuttu profeetta Danielin kautta, seisovan pyhässä paikassa - joka tämän lukee, se tarkatkoon -</span> <span class="verse"><a name="16">16</a>silloin ne, jotka Juudeassa ovat, paetkoot vuorille;</span> <span class="verse"><a name="17">17</a>joka on katolla, älköön astuko alas noutamaan, mitä hänen huoneessansa on,</span> <span class="verse"><a name="18">18</a>ja joka on pellolla, älköön palatko takaisin noutamaan vaippaansa.</span> <span class="verse"><a name="19">19</a>Voi raskaita ja imettäväisiä niinä päivinä!</span> <span class="verse"><a name="20">20</a>Mutta rukoilkaa, ettei teidän pakonne tapahtuisi talvella eikä sapattina.</span> <span class="verse"><a name="21">21</a>Sillä silloin on oleva suuri ahdistus, jonka kaltaista ei ole ollut maailman alusta hamaan tähän asti eikä milloinkaan tule.</span> <span class="verse"><a name="22">22</a>Ja ellei niitä päiviä olisi lyhennetty, ei mikään liha pelastuisi; mutta valittujen tähden ne päivät lyhennetään.</span> <span class="verse"><a name="23">23</a>Jos silloin joku sanoo teille: 'Katso, täällä on Kristus', tahi: 'Tuolla', niin älkää uskoko.</span> <span class="verse"><a name="24">24</a>Sillä vääriä kristuksia ja vääriä profeettoja nousee, ja he tekevät suuria tunnustekoja ja ihmeitä, niin että eksyttävät, jos mahdollista, valitutkin.</span> <span class="verse"><a name="25">25</a>Katso, minä olen sen teille edeltä sanonut.</span> <span class="verse"><a name="26">26</a>Sentähden, jos teille sanotaan: 'Katso, hän on erämaassa', niin älkää menkö sinne, tahi: 'Katso, hän on kammiossa', niin älkää uskoko.</span> <span class="verse"><a name="27">27</a>Sillä niinkuin salama leimahtaa idästä ja näkyy hamaan länteen, niin on oleva Ihmisen Pojan tulemus.</span> <span class="verse"><a name="28">28</a>Missä raato on, sinne kotkat kokoontuvat.</span> <span class="verse"><a name="29">29</a>Mutta kohta niiden päivien ahdistuksen jälkeen aurinko pimenee, eikä kuu anna valoansa, ja tähdet putoavat taivaalta, ja taivaitten voimat järkkyvät.</span> <span class="verse"><a name="30">30</a>Ja silloin Ihmisen Pojan merkki näkyy taivaalla, ja silloin kaikki maan sukukunnat parkuvat; ja he näkevät Ihmisen Pojan tulevan taivaan pilvien päällä suurella voimalla ja kirkkaudella.</span> <span class="verse"><a name="31">31</a>Ja hän lähettää enkelinsä suuren pasunan pauhatessa, ja he kokoavat hänen valittunsa neljältä ilmalta, taivasten ääristä hamaan toisiin ääriin.</span> <span class="verse"><a name="32">32</a>Mutta oppikaa viikunapuusta vertaus: kun sen oksa jo on tuore ja lehdet puhkeavat, niin te tiedätte, että kesä on lähellä.</span> <span class="verse"><a name="33">33</a>Samoin te myös, kun näette tämän kaiken, tietäkää, että se on lähellä, oven edessä.</span> <span class="verse"><a name="34">34</a>Totisesti minä sanon teille: tämä sukupolvi ei katoa, ennenkuin kaikki nämä tapahtuvat.</span> <span class="verse"><a name="35">35</a>Taivas ja maa katoavat, mutta minun sanani eivät koskaan katoa.</span> <span class="verse"><a name="36">36</a>Mutta siitä päivästä ja hetkestä ei tiedä kukaan, eivät taivasten enkelit, eikä myöskään Poika, vaan Isä yksin.</span> <span class="verse"><a name="37">37</a>Sillä niinkuin oli Nooan päivinä, niin on Ihmisen Pojan tulemus oleva.</span> <span class="verse"><a name="38">38</a>Sillä niinkuin ihmiset olivat niinä päivinä ennen vedenpaisumusta: söivät ja joivat, naivat ja naittivat, aina siihen päivään asti, jona Nooa meni arkkiin,</span> <span class="verse"><a name="39">39</a>eivätkä tienneet, ennenkuin vedenpaisumus tuli ja vei heidät kaikki; niin on myös Ihmisen Pojan tulemus oleva.</span> <span class="verse"><a name="40">40</a>Silloin on kaksi miestä pellolla; toinen korjataan talteen, ja toinen jätetään.</span> <span class="verse"><a name="41">41</a>Kaksi naista on jauhamassa käsikivillä; toinen korjataan talteen, ja toinen jätetään.</span> <span class="verse"><a name="42">42</a>Valvokaa siis, sillä ette tiedä, minä päivänä teidän Herranne tulee.</span> <span class="verse"><a name="43">43</a>Mutta se tietäkää: jos perheenisäntä tietäisi, millä yövartiolla varas tulee, totta hän valvoisi, eikä sallisi taloonsa murtauduttavan.</span> <span class="verse"><a name="44">44</a>Sentähden olkaa tekin valmiit, sillä sinä hetkenä, jona ette luule, Ihmisen Poika tulee.</span> <span class="verse"><a name="45">45</a>Kuka siis on se uskollinen ja ymmärtäväinen palvelija, jonka hänen herransa on asettanut pitämään huolta palvelusväestään, antamaan heille ruokaa ajallansa?</span> <span class="verse"><a name="46">46</a>Autuas se palvelija, jonka hänen herransa tullessaan havaitsee näin tekevän!</span> <span class="verse"><a name="47">47</a>Totisesti minä sanon teille: hän asettaa hänet kaiken omaisuutensa hoitajaksi.</span> <span class="verse"><a name="48">48</a>Mutta jos paha palvelija sanoo sydämessään: 'Minun herrani viipyy',</span> <span class="verse"><a name="49">49</a>ja rupeaa lyömään kanssapalvelijoitaan ja syö ja juo juopuneiden kanssa,</span> <span class="verse"><a name="50">50</a>niin sen palvelijan herra tulee päivänä, jona hän ei odota, ja hetkenä, jota hän ei arvaa,</span> <span class="verse"><a name="51">51</a>ja hakkaa hänet kappaleiksi ja määrää hänelle saman osan kuin ulkokullatuille. Siellä on oleva itku ja hammasten kiristys."</span> </p></div</div></div></body></html>