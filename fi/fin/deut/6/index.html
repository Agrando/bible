<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>"Ja nämä ovat ne käskyt, säädökset ja oikeudet, jotka Herra, teidän  Jumalanne, on käskenyt teille opettaa, että seuraisitte niitä siinä  maassa, jota te menette ottamaan omaksenne</span> <span class="verse"><a name="2">2</a>- että sinä pelkäisit Herraa, sinun Jumalaasi, ja noudattaisit  kaikkia hänen säädöksiänsä ja käskyjänsä, jotka minä sinulle annan, sekä  sinä että sinun poikasi ja poikasi poika, kaikkena elinaikanasi, ja että  saisit kauan elää.</span> <span class="verse"><a name="3">3</a>Niin kuule siis, Israel, ja noudata tarkoin niitä, että, niinkuin  Herra, sinun isiesi Jumala, on sinulle luvannut, menestyisit ja te  lisääntyisitte suuresti siinä maassa, joka vuotaa maitoa ja mettä.</span> <span class="verse"><a name="4">4</a>Kuule, Israel! Herra, meidän Jumalamme, Herra on yksi.</span> <span class="verse"><a name="5">5</a>Ja rakasta Herraa, sinun Jumalaasi, kaikesta sydämestäsi ja kaikesta  sielustasi ja kaikesta voimastasi.</span> <span class="verse"><a name="6">6</a>Nämä sanat, jotka minä tänä päivänä sinulle annan, painukoot  sydämeesi.</span> <span class="verse"><a name="7">7</a>Ja teroita niitä lastesi mieleen ja puhu niistä kotona istuessasi ja  tietä käydessäsi, maata pannessasi ja ylös noustessasi.</span> <span class="verse"><a name="8">8</a>Ja sido ne merkiksi käteesi, ja ne olkoot muistolauseena sinun  otsallasi.</span> <span class="verse"><a name="9">9</a>Ja kirjoita ne talosi pihtipieliin ja portteihisi.</span> <span class="verse"><a name="10">10</a>Kun Herra, sinun Jumalasi, on vienyt sinut siihen maahan, jonka hän  isillesi, Aabrahamille, Iisakille ja Jaakobille, vannotulla valalla on  luvannut antaa sinulle - suuret ja kauniit kaupungit, joita sinä et ole  rakentanut,</span> <span class="verse"><a name="11">11</a>ja talot, täynnä kaikkea hyvää, joita sinä et ole täyttänyt, ja  kallioon hakatut vesisäiliöt, joita sinä et ole hakannut, viinitarhat ja  öljypuut, joita sinä et ole istuttanut - ja kun sinä olet syönyt ja olet  ravittu,</span> <span class="verse"><a name="12">12</a>niin varo, ettet unhota Herraa, joka vei sinut pois Egyptin maasta,  orjuuden pesästä.</span> <span class="verse"><a name="13">13</a>Pelkää Herraa, sinun Jumalaasi, ja palvele häntä ja vanno hänen  nimeensä.</span> <span class="verse"><a name="14">14</a>Älkää kulkeko muiden jumalien perässä, niiden kansain jumalien,  jotka asuvat teidän ympärillänne -</span> <span class="verse"><a name="15">15</a>sillä Herra, sinun Jumalasi, on kiivas Jumala sinun keskelläsi -  ettei Herran, sinun Jumalasi, viha syttyisi sinua vastaan ja hän  hävittäisi sinua maasta.</span> <span class="verse"><a name="16">16</a>Älkää kiusatko Herraa, teidän Jumalaanne, niinkuin kiusasitte häntä  Massassa,</span> <span class="verse"><a name="17">17</a>vaan noudattakaa Herran, teidän Jumalanne, käskyjä ja niitä  todistuksia ja säädöksiä, jotka hän on sinulle antanut.</span> <span class="verse"><a name="18">18</a>Ja tee, mikä on oikeata ja hyvää Herran silmissä, että menestyisit  ja pääsisit siihen hyvään maahan, jonka Herra valalla vannoen on  luvannut sinun isillesi, ja ottaisit sen omaksesi</span> <span class="verse"><a name="19">19</a>ja karkoittaisit tieltäsi kaikki vihollisesi, niinkuin Herra on  puhunut.</span> <span class="verse"><a name="20">20</a>Kun poikasi vastaisuudessa kysyy sinulta ja sanoo: 'Mitä merkitsevät  ne todistukset, säädökset ja oikeudet, jotka Herra, meidän Jumalamme, on  teille antanut?'</span> <span class="verse"><a name="21">21</a>niin vastaa pojallesi: 'Me olimme faraon orjia Egyptissä, mutta  väkevällä kädellä Herra vei meidät pois Egyptistä.</span> <span class="verse"><a name="22">22</a>Ja Herra teki suuria ja tuhoisia tunnustekoja ja ihmeitä Egyptissä  faraolle ja kaikelle hänen hoviväellensä meidän silmiemme edessä,</span> <span class="verse"><a name="23">23</a>mutta meidät hän vei sieltä pois ja johdatti meidät siihen maahan,  jonka hän valalla vannoen oli luvannut meidän isillemme, ja antoi sen  meille.</span> <span class="verse"><a name="24">24</a>Ja Herra käski meidän pitää kaikki nämä säädökset ja peljätä Herraa,  meidän Jumalaamme, että me aina menestyisimme ja hän pitäisi meitä  elossa, niinkuin tähän päivään saakka on tapahtunut.</span> <span class="verse"><a name="25">25</a>Ja se on koituva meille vanhurskaudeksi, että tarkoin noudatamme  kaikkia näitä käskyjä Herran, meidän Jumalamme, edessä, niinkuin hän on  meitä käskenyt.'"</span> </p></div</div></div></body></html>