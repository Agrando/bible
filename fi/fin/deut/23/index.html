<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>"Älköön kukaan, joka on kuohittu musertamalla tai leikkaamalla,  pääskö Herran seurakuntaan.</span> <span class="verse"><a name="2">2</a>Älköön kukaan sekasikiö pääskö Herran seurakuntaan; älköön sellaisen  jälkeläinen edes kymmenennessä polvessa pääskö Herran seurakuntaan.</span> <span class="verse"><a name="3">3</a>Älköön ammonilainen ja mooabilainen pääskö Herran seurakuntaan;  älkööt heidän jälkeläisensä edes kymmenennessä polvessa koskaan pääskö  Herran seurakuntaan,</span> <span class="verse"><a name="4">4</a>sentähden että he eivät tulleet leipää ja vettä tuoden teitä vastaan  matkalla, kun olitte lähteneet Egyptistä, ja sentähden että hän palkkasi  sinua vastaan Bileamin, Beorin pojan, Mesopotamian Petorista, sinua  kiroamaan.</span> <span class="verse"><a name="5">5</a>Mutta Herra, sinun Jumalasi, ei tahtonut kuulla Bileamia, vaan Herra,  sinun Jumalasi, muutti kirouksen sinulle siunaukseksi, sillä Herra,  sinun Jumalasi, rakasti sinua.</span> <span class="verse"><a name="6">6</a>Älä koskaan, älä koko elinaikanasi, harrasta heidän menestystään ja  onneaan.</span> <span class="verse"><a name="7">7</a>Edomilaista älä inhoa, sillä hän on sinun veljesi. Älä inhoa  egyptiläistä, sillä sinä olet asunut muukalaisena hänen maassaan.</span> <span class="verse"><a name="8">8</a>Lapset, jotka heille syntyvät kolmannessa polvessa, pääskööt Herran  seurakuntaan.</span> <span class="verse"><a name="9">9</a>Kun lähdettyäsi vihollisiasi vastaan asetut leiriin, karta kaikkea  siivotonta.</span> <span class="verse"><a name="10">10</a>Jos sinun keskuudessasi on joku, joka ei ole puhdas sen johdosta,  mitä hänelle yöllä on tapahtunut, menköön hän leirin ulkopuolelle; hän  älköön tulko leiriin.</span> <span class="verse"><a name="11">11</a>Illan suussa hän peseytyköön vedessä, ja auringon laskettua hän  tulkoon leiriin.</span> <span class="verse"><a name="12">12</a>Leirin ulkopuolella olkoon sinulla syrjäinen paikka, johon sinun on  mentävä tarpeellesi.</span> <span class="verse"><a name="13">13</a>Ja sinulla olkoon aseittesi lisänä pieni lapio, ja kun siellä ulkona  istut tarpeellesi, kaiva sillä kuoppa ja peitä sitten ulostuksesi.</span> <span class="verse"><a name="14">14</a>Sillä Herra, sinun Jumalasi, vaeltaa leirissä auttaaksensa sinua ja  antaakseen vihollisesi sinulle alttiiksi; sentähden olkoon sinun leirisi  pyhä, ettei hän näkisi sinun keskuudessasi mitään häpeällistä ja  kääntyisi pois sinusta.</span> <span class="verse"><a name="15">15</a>Älä luovuta orjaa, joka on paennut isäntänsä luota sinun luoksesi,  hänen isännällensä.</span> <span class="verse"><a name="16">16</a>Hän asukoon sinun luonasi, sinun keskuudessasi, valitsemassaan  paikassa, jonkun kaupunkisi porttien sisäpuolella, missä hän viihtyy;  älä sorra häntä.</span> <span class="verse"><a name="17">17</a>Älköön pyhäkköporttoa olko Israelin tyttärien joukossa älköönkä  haureellista pyhäkköpoikaa Israelin poikien joukossa.</span> <span class="verse"><a name="18">18</a>Älä tuo portonpalkkaa äläkä koiranpalkkaa Herran, sinun Jumalasi,  huoneeseen lupauksen suoritukseksi, sillä molemmat ovat kauhistus  Herralle, sinun Jumalallesi.</span> <span class="verse"><a name="19">19</a>Älä pane veljeäsi maksamaan korkoa rahasta tai elintarpeista tai  muusta, mitä korkoa vastaan lainataan.</span> <span class="verse"><a name="20">20</a>Muukalaisen saat panna korkoa maksamaan, mutta et veljeäsi, että  Herra, sinun Jumalasi, siunaisi sinua kaikessa, mihin ryhdyt, siinä  maassa, jota menet ottamaan omaksesi.</span> <span class="verse"><a name="21">21</a>Kun teet lupauksen Herralle, sinun Jumalallesi, niin täytä se  viivyttelemättä, sillä totisesti on Herra, sinun Jumalasi, sen vaativa  sinulta, ja sinä joudut syyhyn.</span> <span class="verse"><a name="22">22</a>Mutta jos jätät lupauksen tekemättä, et joudu syyhyn.</span> <span class="verse"><a name="23">23</a>Pidä se, mikä on huuliltasi lähtenyt, ja tee, niinkuin  vapaaehtoisesti olet luvannut Herralle, sinun Jumalallesi, niinkuin olet  suullasi puhunut.</span> <span class="verse"><a name="24">24</a>Kun tulet lähimmäisesi viinitarhaan, niin saat syödä rypäleitä,  minkä mielesi tekee, kunnes olet saanut kylläsi, mutta älä pane mitään  astiaasi.</span> <span class="verse"><a name="25">25</a>Kun tulet lähimmäisesi viljapellolle, niin saat kädelläsi katkoa  tähkäpäitä, mutta sirppiä älä heiluta lähimmäisesi viljapellolla."</span> </p></div</div></div></body></html>