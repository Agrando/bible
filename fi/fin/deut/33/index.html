<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 33</strong></div><p><span class="verse"><a name="1">1</a>Tämä on se siunaus, jolla Jumalan mies Mooses siunasi israelilaiset  ennen kuolemaansa;</span> <span class="verse"><a name="2">2</a>hän sanoi: "Herra tuli Siinailta, Seiristä hän nousi loistaen heille;  hän ilmestyi kirkkaudessa Paaranin vuoristosta, hän tuli  kymmentuhantisesta pyhien joukosta; hänen oikealla puolellansa liekitsi  lain tuli.</span> <span class="verse"><a name="3">3</a>Hän rakastaa kansoja; kaikki niiden pyhät ovat sinun kädessäsi.  He  asettuvat sinun jalkojesi juureen, ottavat oppia sinun sanoistasi.</span> <span class="verse"><a name="4">4</a>Mooses antoi meille lain, perintönä Jaakobin seurakunnalle.</span> <span class="verse"><a name="5">5</a>Ja Herra tuli kuninkaaksi Jesurunissa, kun kansan päämiehet  kokoontuivat, kaikki Israelin sukukunnat.</span> <span class="verse"><a name="6">6</a>Ruuben eläköön, älköön hän kuolko; mutta vähäiseksi jääköön hänen  miestensä joukko."</span> <span class="verse"><a name="7">7</a>Ja tämän hän sanoi Juudasta: "Kuule, Herra, Juudan huuto ja tuo hänet  kansansa luo. Hän sen puolesta käsillänsä taisteli; ole sinä apuna hänen  vihollisiansa vastaan."</span> <span class="verse"><a name="8">8</a>Ja Leevistä hän sanoi: "Sinun tummimisi ja uurimisi olkoot sinun  hurskaasi omat, sen miehen, jota sinä Massassa koettelit, jonka kanssa  sinä riitelit Meriban veden luona,</span> <span class="verse"><a name="9">9</a>joka sanoi isästänsä ja äidistänsä: 'Minä en heitä nähnyt', ja joka  ei tunnustanut veljiään omiksensa eikä tuntenut omia lapsiansa. Sillä he  noudattivat sinun sanaasi ja pysyivät sinun liitossasi.</span> <span class="verse"><a name="10">10</a>He opettavat sinun säädöksiäsi Jaakobille ja Israelille sinun  lakiasi; he panevat suitsutusta sinun eteesi ja kokonaisuhreja sinun  alttarillesi.</span> <span class="verse"><a name="11">11</a>Siunaa, Herra, hänen voimansa, ja olkoon hänen kättensä työ sinulle  otollinen. Ruhjo hänen vastustajiensa lanteet ja hänen vihamiehensä  niin, että eivät enää nouse."</span> <span class="verse"><a name="12">12</a>Benjaminista hän sanoi: "Herran rakkaana hän asuu hänen turvissansa;  Herra suojelee häntä aina ja asuu hänen kukkulainsa välissä".</span> <span class="verse"><a name="13">13</a>Ja Joosefista hän sanoi: "Herra siunatkoon hänen maansa  kalleimmalla, kasteella, joka tulee taivaasta, kalleimmalla, mikä tulee  syvyydestä alhaalta,</span> <span class="verse"><a name="14">14</a>kalleimmalla, minkä aurinko antaa, kalleimmalla, minkä kuun vaiheet  tuottavat,</span> <span class="verse"><a name="15">15</a>kalleimmalla, mikä tulee ikuisten vuorien huipuilta, kalleimmalla,  mikä tulee ikikukkuloilta,</span> <span class="verse"><a name="16">16</a>kalleimmalla, minkä maa kasvaa, ja kaikella, mitä siinä on, ja  mielisuosiollaan, hän, joka pensaassa asui. Ne laskeutukoot Joosefin  pään päälle, hänen päälaellensa, hänen, joka on ruhtinas veljiensä  joukossa.</span> <span class="verse"><a name="17">17</a>Uljas on hänen härkiensä esikoinen, sen sarvet ovat kuin villihärän  sarvet; niillä se puskee kumoon kansat, kaikki tyynni maan ääriin  saakka. Sellaisia ovat Efraimin kymmenet tuhannet, sellaisia Manassen  tuhannet."</span> <span class="verse"><a name="18">18</a>Ja Sebulonista hän sanoi: "Iloitse, Sebulon, kun liikkeelle lähdet,  ja sinä, Isaskar, majoissasi.</span> <span class="verse"><a name="19">19</a>He kutsuvat kansoja vuorellensa, siellä he uhraavat oikeita uhreja.  Sillä he imevät merten rikkauden ja hiekkaan kätketyt aarteet."</span> <span class="verse"><a name="20">20</a>Ja Gaadista hän sanoi: "Kiitetty olkoon hän, joka on niin  laajentanut Gaadin. Niinkuin naarasleijona hän asettuu leposijaansa ja  raatelee sekä käsivarren että päälaen.</span> <span class="verse"><a name="21">21</a>Hän katsoi itsellensä parhaan osan maata, sillä siellä oli hänelle  johtajan osa varattu. Mutta hän tuli kansan päämiesten kanssa, pani  toimeen Herran vanhurskauden ja hänen tuomionsa yhdessä muun Israelin  kanssa."</span> <span class="verse"><a name="22">22</a>Ja Daanista hän sanoi: "Daan on nuori leijona, joka syöksyy esiin  Baasanista".</span> <span class="verse"><a name="23">23</a>Ja Naftalista hän sanoi: "Naftali on kylläinen mielisuosiosta ja  täynnä Herran siunausta. Lännen ja etelän hän omaksensa ottakoon."</span> <span class="verse"><a name="24">24</a>Ja Asserista hän sanoi: "Siunattu olkoon Asser poikien joukossa.  Olkoon hän veljiensä lemmikki, ja kastakoon hän jalkansa öljyyn.</span> <span class="verse"><a name="25">25</a>Rautaa ja vaskea olkoot sinun salpasi; ja niinkuin sinun päiväsi,  niin olkoon sinun voimasikin.</span> <span class="verse"><a name="26">26</a>Ei kukaan ole niinkuin Jesurunin Jumala, joka kulkee taivasten yli  sinun apunasi ja korkeudessaan pilvien päällitse.</span> <span class="verse"><a name="27">27</a>Sinun turvasi on ikiaikojen Jumala, sinua kannattavat iankaikkiset  käsivarret. Hän karkoitti viholliset sinun tieltäsi, hän sanoi:  'Hävitä!'</span> <span class="verse"><a name="28">28</a>Näin Israel asuu turvassa, Jaakobin lähde erillänsä viljan ja viinin  maassa, jonka taivaskin tiukkuu kastetta.</span> <span class="verse"><a name="29">29</a>Autuas olet sinä, Israel; kuka on sinun vertaisesi! Sinä olet kansa,  jota Herra auttaa, hän, joka on sinun kilpesi ja suojasi, sinun miekkasi  ja korkeutesi. Vihollisesi mielistelevät sinua, ja sinä astut heidän  kukkuloillansa."</span> </p></div</div></div></body></html>