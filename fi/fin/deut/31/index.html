<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 31</strong></div><p><span class="verse"><a name="1">1</a>Ja Mooses meni ja puhui kaikelle Israelille nämä sanat;</span> <span class="verse"><a name="2">2</a>hän sanoi heille: "Minä olen nyt sadan kahdenkymmenen vuoden vanha;  en voi enää mennä ja tulla, ja Herra on sanonut minulle: 'Sinä et mene  tämän Jordanin yli'.</span> <span class="verse"><a name="3">3</a>Mutta Herra, sinun Jumalasi, kulkee sinun edelläsi. Hän tuhoaa nämä  kansat sinun tieltäsi, ja sinä lasket heidät valtasi alle.  Joosua  kulkee sinun edelläsi, niinkuin Herra on puhunut.</span> <span class="verse"><a name="4">4</a>Ja Herra tekee heille, niinkuin hän teki Siihonille ja Oogille,  tuhoamillensa amorilaisten kuninkaille, ja heidän maallensa.</span> <span class="verse"><a name="5">5</a>Herra antaa heidät teille alttiiksi; tehkää heille aivan sen käskyn  mukaan, jonka minä olen teille antanut.</span> <span class="verse"><a name="6">6</a>Olkaa lujat ja rohkeat, älkää peljätkö älkääkä säikähtykö heitä,  sillä Herra, sinun Jumalasi, käy itse sinun kanssasi; hän ei jätä eikä  hylkää sinua."</span> <span class="verse"><a name="7">7</a>Ja Mooses kutsui Joosuan ja sanoi hänelle koko Israelin läsnä  ollessa: "Ole luja ja rohkea, sillä sinä viet tämän kansan siihen  maahan, jonka Herra heidän isillensä vannotulla valalla on luvannut  antaa heille, ja sinä jaat sen heille perinnöksi.</span> <span class="verse"><a name="8">8</a>Ja Herra itse käy sinun edelläsi, hän on sinun kanssasi, hän ei jätä  sinua eikä hylkää sinua; älä pelkää äläkä arkaile."</span> <span class="verse"><a name="9">9</a>Ja Mooses kirjoitti tämän lain ja antoi sen papeille, leeviläisille,  jotka kantoivat Herran liitonarkkia, ja kaikille Israelin vanhimmille.</span> <span class="verse"><a name="10">10</a>Ja Mooses käski heitä sanoen: "Joka seitsemäs vuosi, määrättynä  aikana vapautusvuonna, lehtimajanjuhlassa,</span> <span class="verse"><a name="11">11</a>kun koko Israel tulee Herran, sinun Jumalasi, kasvojen eteen siinä  paikassa, jonka hän valitsee, lue tämä laki koko Israelin läsnä ollessa,  heidän kuultensa.</span> <span class="verse"><a name="12">12</a>Kokoa kansa, miehet, naiset ja lapset sekä muukalaiset, jotka asuvat  porttiesi sisäpuolella, että he kuulisivat sen ja oppisivat pelkäämään  Herraa, teidän Jumalaanne, ja tarkoin pitämään kaikki tämän lain sanat,</span> <span class="verse"><a name="13">13</a>ja että heidän lapsensa, jotka eivät vielä sitä tunne, kuulisivat  sen ja oppisivat pelkäämään Herraa, teidän Jumalaanne, niin kauan kuin  elätte siinä maassa, johon menette Jordanin yli, ottamaan sen  omaksenne."</span> <span class="verse"><a name="14">14</a>Ja Herra sanoi Moosekselle: "Katso, lähestyy aika, jolloin sinun on  kuoltava. Kutsu Joosua, ja asettukaa ilmestysmajaan, niin minä asetan  hänet virkaansa." Niin Mooses ja Joosua menivät ja asettuivat  ilmestysmajaan.</span> <span class="verse"><a name="15">15</a>Niin Herra ilmestyi majassa pilvenpatsaassa, ja pilvenpatsas  seisahtui majan ovelle.</span> <span class="verse"><a name="16">16</a>Ja Herra sanoi Moosekselle: "Katso, sinä käyt lepäämään isiesi tykö;  silloin tämä kansa nousee ja lähtee haureudessa kulkemaan vieraiden  jumalien jäljessä, joita palvellaan siinä maassa, johon se menee, ja  hylkää minut ja rikkoo liiton, jonka minä olen tehnyt sen kanssa.</span> <span class="verse"><a name="17">17</a>Sinä päivänä minun vihani syttyy sitä vastaan, ja minä hylkään  heidät ja peitän kasvoni heiltä, niin että he joutuvat tuhon omiksi, ja  suuret onnettomuudet ja ahdistukset kohtaavat sitä. Sinä päivänä se  sanoo: 'Eivätkö nämä onnettomuudet ole kohdanneet minua sen tähden,  ettei minun Jumalani ole minun keskelläni?'</span> <span class="verse"><a name="18">18</a>Mutta sinä päivänä minä kokonaan peitän kasvoni kaiken sen pahan  tähden, mitä he ovat tehneet, kun ovat kääntyneet muiden jumalien  puoleen.</span> <span class="verse"><a name="19">19</a>Ja nyt kirjoittakaa itsellenne tämä virsi. Opeta se israelilaisille  ja pane se heidän suuhunsa, että tämä laulu olisi minulle todistajana  israelilaisia vastaan.</span> <span class="verse"><a name="20">20</a>Sillä minä vien heidät siihen maahan, jonka minä valalla vannoen  olen luvannut heidän isillensä, maahan, joka vuotaa maitoa ja mettä, ja  he syövät ja tulevat ravituiksi ja lihaviksi; mutta he kääntyvät muiden  jumalien puoleen ja palvelevat niitä ja pitävät minua pilkkanaan ja  rikkovat minun liittoni.</span> <span class="verse"><a name="21">21</a>Ja kun suuret onnettomuudet ja ahdistukset kohtaavat heitä, niin  tämä laulu on oleva todistajana heitä vastaan, eikä se ole unhottuva  heidän jälkeläistensä suusta. Sillä minä tiedän heidän aikeensa, joita  he hautovat jo ennenkuin minä olen vienyt heidät siihen maahan, josta  minä olen valan vannonut."</span> <span class="verse"><a name="22">22</a>Ja Mooses kirjoitti tämän laulun sinä päivänä ja opetti sen  israelilaisille.</span> <span class="verse"><a name="23">23</a>Ja hän asetti virkaan Joosuan, Nuunin pojan, ja sanoi: "Ole luja ja  rohkea, sillä sinä viet israelilaiset siihen maahan, jonka minä valalla  vannoen olen heille luvannut, ja minä olen sinun kanssasi".</span> <span class="verse"><a name="24">24</a>Ja kun Mooses oli kirjoittanut kirjaan tämän lain sanat, alusta  loppuun asti,</span> <span class="verse"><a name="25">25</a>käski hän leeviläisiä, jotka kantoivat Herran liitonarkkia, sanoen:</span> <span class="verse"><a name="26">26</a>"Ottakaa tämä lain kirja ja pankaa se Herran, teidän Jumalanne,  liitonarkin sivulle, olemaan siellä todistajana sinua vastaan.</span> <span class="verse"><a name="27">27</a>Sillä minä tunnen sinun tottelemattomuutesi ja uppiniskaisuutesi.  Katso, minun vielä eläessäni teidän kanssanne te olette niskoitelleet  Herraa vastaan; saati sitten minun kuoltuani!</span> <span class="verse"><a name="28">28</a>Kootkaa minun luokseni kaikki sukukuntienne vanhimmat sekä  päällysmiehenne, että minä heidän kuultensa puhuisin nämä sanat ja  ottaisin taivaan ja maan todistajiksi heitä vastaan.</span> <span class="verse"><a name="29">29</a>Sillä minä tiedän, että te minun kuoltuani vaellatte kelvottomasti  ja poikkeatte siltä tieltä, jota minä käskin teidän vaeltaa. Sentähden  on onnettomuus kohtaava teitä aikojen lopulla, kun te teette sitä, mikä  on pahaa Herran silmissä, ja vihoitatte hänet kättenne teoilla."</span> <span class="verse"><a name="30">30</a>Ja Mooses lausui koko Israelin seurakunnan kuullen tämän virren  sanat, alusta loppuun asti:</span> </p></div</div></div></body></html>