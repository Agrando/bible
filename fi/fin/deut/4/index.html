<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 4</strong></div><p><span class="verse"><a name="1">1</a>"Ja nyt, Israel, kuule ne käskyt ja säädökset, jotka minä teille  opetan, että seuraisitte niitä, eläisitte ja ottaisitte omaksenne sen  maan, jonka Herra, teidän isienne Jumala, teille antaa.</span> <span class="verse"><a name="2">2</a>Älkää lisätkö mitään siihen, mitä minä teille määrään, älkääkä ottako  siitä mitään pois, vaan noudattakaa Herran, teidän Jumalanne, käskyjä,  jotka minä teille annan.</span> <span class="verse"><a name="3">3</a>Te olette omin silmin nähneet, mitä Herra teki Baal-Peorin asiassa,  kuinka Herra, sinun Jumalasi, hävitti sinun keskuudestasi jokaisen, joka  lähti kulkemaan Baal-Peorin perässä.</span> <span class="verse"><a name="4">4</a>Mutta te, jotka riipuitte kiinni Herrassa, teidän Jumalassanne, te  kaikki olette elossa vielä tänä päivänä.</span> <span class="verse"><a name="5">5</a>Katso, minä olen opettanut teille käskyt ja säädökset, niinkuin  Herra, minun Jumalani, on minua käskenyt, että seuraisitte niitä siinä  maassa, jota te menette ottamaan omaksenne.</span> <span class="verse"><a name="6">6</a>Noudattakaa ja seuratkaa niitä, sillä se on oleva teidän viisautenne  ja ymmärryksenne kansojen silmissä. Kun he kuulevat kaikki nämä käskyt,  sanovat he: 'Totisesti, viisas ja ymmärtäväinen kansa on tämä suuri  kansa'.</span> <span class="verse"><a name="7">7</a>Sillä onko toista suurta kansaa, jonka jumalat ovat sitä niin  lähellä, kuin Herra, meidän Jumalamme, on lähellä meitä, niin usein kuin  me häntä rukoilemme?</span> <span class="verse"><a name="8">8</a>Ja onko toista suurta kansaa, jolla on niin vanhurskaat käskyt ja  säädökset, kuin on koko tämä laki, jonka minä tänä päivänä teille annan?</span> <span class="verse"><a name="9">9</a>Ole vain varuillasi ja ota itsestäsi tarkka vaari, ettet unhota, mitä  omin silmin olet nähnyt, ja ettei se lähde sinun sydämestäsi koko  elinaikanasi, vaan että ilmoitat sen lapsillesi ja lastesi lapsille:</span> <span class="verse"><a name="10">10</a>mitä tapahtui sinä päivänä, jona seisoit Herran, sinun Jumalasi,  edessä Hoorebilla, kun Herra sanoi minulle: 'Kokoa kansa, niin minä  julistan heille sanani, että he oppisivat pelkäämään minua, niin kauan  kuin elävät maan päällä, ja opettaisivat lapsensakin siihen'.</span> <span class="verse"><a name="11">11</a>Ja te astuitte esille ja jäitte seisomaan vuoren juurelle, ja vuori  paloi tulena, joka loimusi sisimpään taivaaseen asti pimeyden ja  synkkien pilvien keskellä.</span> <span class="verse"><a name="12">12</a>Ja Herra puhui teille tulen keskeltä. Sanat te kuulitte, mutta ette  nähneet hänen muotoansa, kuulitte vain äänen.</span> <span class="verse"><a name="13">13</a>Ja hän ilmoitti teille liittonsa, jonka hän käski teidän pitää,  nimittäin ne kymmenen käskysanaa; ja hän kirjoitti ne kahteen  kivitauluun.</span> <span class="verse"><a name="14">14</a>Ja minun Herra silloin käski opettaa teille käskyt ja säädökset,  että te seuraisitte niitä siinä maassa, jota te menette ottamaan  omaksenne.</span> <span class="verse"><a name="15">15</a>Ottakaa siis itsestänne tarkka vaari - sillä te ette sinä päivänä,  jona Herra puhui teille tulen keskeltä Hoorebilla, nähneet hänestä  minkäänkaltaista muotoa -</span> <span class="verse"><a name="16">16</a>ettette menettele kelvottomasti ettekä tee itsellenne jumalankuvaa,  ette minkään muotoista patsasta, ette miehen tai naisen kuvaa,</span> <span class="verse"><a name="17">17</a>ette maan päällä liikkuvan nelijalkaisen eläimen kuvaa, ette taivaan  alla lentävän siivekkään linnun kuvaa,</span> <span class="verse"><a name="18">18</a>ette maassa matelevaisen kuvaa ettekä vesissä maan alla olevan kalan  kuvaa;</span> <span class="verse"><a name="19">19</a>ja ettet, kun nostat silmäsi taivasta kohti ja katselet aurinkoa ja  kuuta ja tähtiä, kaikkea taivaan joukkoa, anna vietellä itseäsi  kumartamaan ja palvelemaan niitä, sillä Herra, sinun Jumalasi, on  jakanut ne kaikille muille kansoille koko taivaan alla.</span> <span class="verse"><a name="20">20</a>Onhan Herra ottanut teidät ja vienyt pois rautapätsistä, Egyptistä,  että teistä tulisi hänen perintökansansa, niinkuin nyt on tapahtunut.</span> <span class="verse"><a name="21">21</a>Mutta Herra vihastui minuun teidän tähtenne ja vannoi, etten minä  saa mennä Jordanin yli enkä tulla siihen hyvään maahan, jonka Herra,  sinun Jumalasi, antaa sinulle perintöosaksi,</span> <span class="verse"><a name="22">22</a>vaan että minä kuolen tässä maassa enkä mene Jordanin yli.  Mutta te  menette sen yli ja otatte tuon hyvän maan omaksenne.</span> <span class="verse"><a name="23">23</a>Niin varokaa, ettette unhota Herran, teidän Jumalanne, liittoa,  jonka hän on tehnyt teidän kanssanne, ettekä tee itsellenne  jumalankuvaa, mitään sen muotoista kuvaa, jota Herra, sinun Jumalasi, on  kieltänyt sinua tekemästä.</span> <span class="verse"><a name="24">24</a>Sillä Herra, sinun Jumalasi, on kuluttava tuli, kiivas Jumala.</span> <span class="verse"><a name="25">25</a>Kun sitten sinulle on syntynyt lapsia ja lasten lapsia ja te olette  vanhentuneet maassa, ja jos te silloin menettelette kelvottomasti ja  teette itsellenne jumalankuvan, minkämuotoisen kuvan hyvänsä, ja siten  teette sitä, mikä on pahaa Herran, sinun Jumalasi, silmissä, ja  vihoitatte hänet,</span> <span class="verse"><a name="26">26</a>niin minä otan tänä päivänä taivaan ja maan todistajiksi teitä  vastaan, että teidät äkkiä hävitetään siitä maasta, johon te menette  Jordanin yli ottamaan sen omaksenne; te ette saa kauan elää siellä, vaan  teidät tuhotaan kokonaan.</span> <span class="verse"><a name="27">27</a>Ja Herra hajottaa teidät kansojen sekaan, ja ainoastaan vähäinen  joukko teitä on jäävä niiden pakanakansojen keskelle, joiden tykö Herra  teidät kuljettaa.</span> <span class="verse"><a name="28">28</a>Ja siellä te palvelette jumalia, jotka ovat ihmiskätten tekoa, puuta  ja kiveä, jotka eivät näe eivätkä kuule, eivät syö eivätkä hajua tunne.</span> <span class="verse"><a name="29">29</a>Mutta sitten sinä siellä etsit Herraa, sinun Jumalaasi, ja sinä  löydät hänet, kun kysyt häntä kaikesta sydämestäsi ja kaikesta  sielustasi.</span> <span class="verse"><a name="30">30</a>Kun olet ahdistuksessa ja kaikki tämä kohtaa sinua aikojen lopussa,  niin sinä palajat Herran, sinun Jumalasi, tykö ja kuulet hänen ääntänsä.</span> <span class="verse"><a name="31">31</a>Sillä Herra, sinun Jumalasi, on laupias Jumala. Hän ei jätä sinua  eikä hukuta sinua; hän ei unhota sinun isiesi kanssa tekemäänsä liittoa,  jonka hän on heille valalla vahvistanut.</span> <span class="verse"><a name="32">32</a>Sillä kysy menneiltä ajoilta, jotka ovat olleet ennen sinua, alkaen  siitä päivästä, jona Jumala loi ihmiset maan päälle, kysy taivaan  äärestä toiseen: onko koskaan mitään näin suurta tapahtunut, tai onko  mitään tällaista ikinä kuultu?</span> <span class="verse"><a name="33">33</a>Onko mikään kansa kuullut Jumalan äänen puhuvan tulen keskeltä,  niinkuin sinä olet kuullut, ja kuitenkin jäänyt elämään?</span> <span class="verse"><a name="34">34</a>Tahi onko mikään jumala koettanut mennä ottamaan itsellensä kansaa  toisen kansan keskuudesta koettelemuksilla, tunnusteoilla ja ihmeillä,  sodalla, väkevällä kädellä ja ojennetulla käsivarrella ja suurilla,  peljättävillä teoilla, minkä kaiken Herra, teidän Jumalanne, on tehnyt  teille Egyptissä, sinun silmiesi edessä?</span> <span class="verse"><a name="35">35</a>Sinun on annettu se nähdä, tietääksesi, että Herra on Jumala, eikä  muuta jumalaa ole kuin hän.</span> <span class="verse"><a name="36">36</a>Taivaasta hän antoi sinun kuulla äänensä opettaaksensa sinua, ja  maan päällä hän antoi sinun nähdä suuren tulensa, ja sinä kuulit hänen  sanansa tulen keskeltä.</span> <span class="verse"><a name="37">37</a>Koska hän siis rakasti sinun isiäsi ja valitsi heidän jälkeläisensä  itselleen ja itse suurella voimallaan vei sinut pois Egyptistä</span> <span class="verse"><a name="38">38</a>karkoittaen sinun tieltäsi kansoja, suurempia ja väkevämpiä kuin  sinä, ja tuoden sinut heidän maahansa antaakseen sen sinulle  perintöosaksi, niinkuin nyt on tapahtunut,</span> <span class="verse"><a name="39">39</a>niin tiedä siis tänä päivänä ja paina se sydämeesi, että Herra on  Jumala ylhäällä taivaassa ja alhaalla maan päällä, eikä muuta jumalaa  ole.</span> <span class="verse"><a name="40">40</a>Noudata hänen säädöksiänsä ja käskyjänsä, jotka minä tänä päivänä  sinulle annan, että sinä ja sinun lapsesi sinun jälkeesi menestyisitte  ja että eläisit kauan siinä maassa, jonka Herra, sinun Jumalasi, antaa  sinulle ainiaaksi."</span> <span class="verse"><a name="41">41</a>Silloin Mooses erotti kolme kaupunkia tuolta puolelta Jordanin,  auringon nousun puolelta,</span> <span class="verse"><a name="42">42</a>että niihin voisi paeta tappaja, joka on tappanut toisen  tahtomattaan ja häntä ennestään vihaamatta; paetkoon hän johonkin näistä  kaupungeista, niin hän saa elää.</span> <span class="verse"><a name="43">43</a>Ne olivat: ruubenilaisille Beser erämaassa, ylätasangolla;  gaadilaisille Raamot Gileadissa ja manasselaisille Goolan Baasanissa.</span> <span class="verse"><a name="44">44</a>Tämä on se laki, jonka Mooses antoi israelilaisille,</span> <span class="verse"><a name="45">45</a>ja nämä ovat ne todistukset, käskyt ja oikeudet, jotka Mooses  julisti israelilaisille, heidän lähdettyään Egyptistä,</span> <span class="verse"><a name="46">46</a>tuolla puolella Jordanin, laaksossa, vastapäätä Beet-Peoria,  Siihonin, amorilaisten kuninkaan, maassa, hänen, joka asui Hesbonissa ja  jonka Mooses ja israelilaiset voittivat, lähdettyänsä Egyptistä.</span> <span class="verse"><a name="47">47</a>Ja he ottivat omakseen hänen maansa ja Oogin, Baasanin kuninkaan,  maan, kahden amorilaisten kuninkaan maat, jotka ovat tuolla puolella  Jordanin, auringon nousuun päin,</span> <span class="verse"><a name="48">48</a>alkaen Aroerista, joka on Arnonjoen rannalla, aina Sirjonin vuoreen,  se on Hermoniin, saakka,</span> <span class="verse"><a name="49">49</a>sekä koko Aromaan, tuolla puolella Jordanin, idän puolella, aina  Aromaan mereen saakka, Pisgan rinteiden juurelle.</span> </p></div</div></div></body></html>