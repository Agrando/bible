<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 16</strong></div><p><span class="verse"><a name="1">1</a>"Ota vaari aabib-kuusta ja vietä pääsiäinen Herran, sinun Jumalasi,  kunniaksi, sillä aabib-kuussa Herra, sinun Jumalasi, vei sinut pois  Egyptistä, yöllä.</span> <span class="verse"><a name="2">2</a>Ja teurasta Herralle, sinun Jumalallesi, pääsiäisuhri, lampaita ja  raavaita, siinä paikassa, jonka Herra valitsee nimensä asuinsijaksi.</span> <span class="verse"><a name="3">3</a>Älä syö sen ohella hapanta. Syö seitsemänä päivänä sen ohella  happamatonta leipää, kurjuuden leipää - sillä kiiruusti sinä lähdit pois  Egyptin maasta - että alati muistaisit sitä päivää, jona lähdit Egyptin  maasta.</span> <span class="verse"><a name="4">4</a>Seitsemään päivään älköön hapanta taikinaa olko koko sinun maassasi;  ja siitä, mitä teurastat ensimmäisen päivän ehtoona, älköön mitään lihaa  jääkö yön yli seuraavaan aamuun.</span> <span class="verse"><a name="5">5</a>Sinä et saa teurastaa pääsiäisuhria niiden kaupunkiesi porttien  sisäpuolella, jotka Herra, sinun Jumalasi, sinulle antaa,</span> <span class="verse"><a name="6">6</a>vaan siinä paikassa, jonka Herra, sinun Jumalasi, valitsee nimensä  asuinsijaksi, teurasta pääsiäisuhri, ehtoolla, auringon laskiessa, sinä  määrähetkenä, jona Egyptistä lähdit.</span> <span class="verse"><a name="7">7</a>Ja keitä ja syö se siinä paikassa, jonka Herra, sinun Jumalasi,  valitsee; aamulla saat sitten lähteä paluumatkalle ja mennä kotiisi.</span> <span class="verse"><a name="8">8</a>Kuutena päivänä syö happamatonta leipää, ja seitsemäntenä päivänä  olkoon juhlakokous Herran, sinun Jumalasi, kunniaksi; älä silloin  yhtäkään askaretta toimita.</span> <span class="verse"><a name="9">9</a>Laske seitsemän viikkoa; siitä alkaen, kun sirppi ensi kerran olkeen  pannaan, laske seitsemän viikkoa</span> <span class="verse"><a name="10">10</a>ja vietä viikkojuhla Herran, sinun Jumalasi, kunniaksi kätesi  vapaaehtoisin lahjoin, joita sinä annat sen mukaan, kuin Herra, sinun  Jumalasi, on sinulle siunausta antanut.</span> <span class="verse"><a name="11">11</a>Ja iloitse Herran, sinun Jumalasi, edessä, sinä ja sinun poikasi ja  tyttäresi, palvelijasi ja palvelijattaresi, leeviläinen, joka asuu sinun  porttiesi sisäpuolella, muukalainen, orpo ja leski, jotka sinun  keskuudessasi ovat, siinä paikassa, jonka Herra, sinun Jumalasi,  valitsee nimensä asuinsijaksi.</span> <span class="verse"><a name="12">12</a>Ja muista, että itse olit orjana Egyptissä, ja noudata tarkoin näitä  käskyjä.</span> <span class="verse"><a name="13">13</a>Lehtimajanjuhlaa vietä seitsemän päivää, korjatessasi satoa  puimatantereeltasi ja kuurnastasi.</span> <span class="verse"><a name="14">14</a>Ja iloitse tänä juhlanasi, sinä ja sinun poikasi ja tyttäresi,  palvelijasi ja palvelijattaresi, leeviläinen, muukalainen, orpo ja  leski, jotka asuvat sinun porttiesi sisäpuolella.</span> <span class="verse"><a name="15">15</a>Seitsemän päivää juhli Herran, sinun Jumalasi, kunniaksi siinä  paikassa, jonka Herra valitsee; sillä Herra, sinun Jumalasi, on siunaava  sinua kaikessa, minkä satona saat, ja kaikissa kättesi töissä; sentähden  ole iloinen.</span> <span class="verse"><a name="16">16</a>Kolme kertaa vuodessa tulkoon kaikki sinun miesväkesi Herran, sinun  Jumalasi, kasvojen eteen siihen paikkaan, jonka hän valitsee:  happamattoman leivän juhlana, viikkojuhlana ja lehtimajanjuhlana.  Mutta  tyhjin käsin älköön tultako Herran kasvojen eteen;</span> <span class="verse"><a name="17">17</a>kukin tuokoon lahjana sen, minkä voi, sen siunauksen mukaan, minkä  Herra, sinun Jumalasi, on sinulle antanut.</span> <span class="verse"><a name="18">18</a>Aseta tuomarit ja päällysmiehet eri sukukuntiasi varten kaikkien  niiden kaupunkiesi portteihin, jotka Herra, sinun Jumalasi, sinulle  antaa; he tuomitkoot kansaa oikein.</span> <span class="verse"><a name="19">19</a>Älä vääristä oikeutta, älä katso henkilöön äläkä ota lahjusta, sillä  lahjus sokaisee viisaiden silmät ja vääristää syyttömien asiat.</span> <span class="verse"><a name="20">20</a>Vanhurskautta, ainoastaan vanhurskautta harrasta, että eläisit ja  ottaisit omaksesi sen maan, jonka Herra, sinun Jumalasi, sinulle antaa.</span> <span class="verse"><a name="21">21</a>Älä pystytä itsellesi asera-karsikoita, älä mitään puuta, Herran,  sinun Jumalasi, alttarin viereen, jonka itsellesi teet;</span> <span class="verse"><a name="22">22</a>älä myöskään pystytä itsellesi patsasta, sillä niitä Herra, sinun  Jumalasi, vihaa."</span> </p></div</div></div></body></html>