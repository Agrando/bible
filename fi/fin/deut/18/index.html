<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 18</strong></div><p><span class="verse"><a name="1">1</a>"Leeviläisillä papeilla, Leevin koko sukukunnalla, älköön olko  osuutta tai perintöosaa muun Israelin rinnalla; Herran uhreista ja  siitä, mikä hänen osakseen tulee, he saakoot elatuksensa.</span> <span class="verse"><a name="2">2</a>Heillä ei ole oleva perintöosaa veljiensä keskuudessa; Herra itse on  heidän perintöosansa, niinkuin hän on heille puhunut.</span> <span class="verse"><a name="3">3</a>Ja tämä olkoon papeilla oikeus saada kansalta, niiltä, jotka uhraavat  teurasuhrin, raavaan tai lampaan: papille annettakoon lapa, leukaluut ja  maha.</span> <span class="verse"><a name="4">4</a>Uutiset jyvistäsi, viinistäsi ja öljystäsi ja lammastesi ensimmäiset  kerityt villat anna hänelle.</span> <span class="verse"><a name="5">5</a>Sillä hänet Herra, sinun Jumalasi, on valinnut kaikista  sukukunnistasi, että hän ja hänen poikansa alati seisoisivat ja  palvelisivat Herran nimessä.</span> <span class="verse"><a name="6">6</a>Ja jos leeviläinen tahtoo tulla jostakin sinun kaupungistasi, jonka  porttien sisäpuolella hän muukalaisena asuu, missä hyvänsä Israelissa,  niin tulkoon vapaasti, niinkuin hänen mielensä tekee, siihen paikkaan,  jonka Herra valitsee,</span> <span class="verse"><a name="7">7</a>ja saakoon palvella Herran, Jumalansa, nimessä, niinkuin kaikki  muutkin hänen veljensä, leeviläiset, jotka seisovat siellä Herran  edessä.</span> <span class="verse"><a name="8">8</a>He kaikki saakoot elatukseksensa yhtäläisen osuuden, lukuunottamatta  sitä, mitä joku on saanut myymällä perheomaisuuttaan.</span> <span class="verse"><a name="9">9</a>Kun tulet siihen maahan, jonka Herra, sinun Jumalasi, sinulle antaa,  niin älä opettele jäljittelemään niiden kansojen kauhistavia tekoja.</span> <span class="verse"><a name="10">10</a>Älköön keskuudessasi olko ketään, joka panee poikansa tai tyttärensä  kulkemaan tulen läpi, tahi joka tekee taikoja, ennustelee merkeistä,  harjoittaa noituutta tai velhoutta,</span> <span class="verse"><a name="11">11</a>joka lukee loitsuja, kysyy vainaja- tai tietäjähengiltä tahi kääntyy  vainajien puoleen.</span> <span class="verse"><a name="12">12</a>Sillä jokainen, joka senkaltaista tekee, on kauhistus Herralle, ja  sellaisten kauhistusten tähden Herra, sinun Jumalasi, karkoittaa heidät  sinun tieltäsi.</span> <span class="verse"><a name="13">13</a>Ole siis nuhteeton Herran, sinun Jumalasi, edessä.</span> <span class="verse"><a name="14">14</a>Sillä nämä kansat, jotka sinä nyt karkoitat, kuuntelevat kyllä  merkeistäennustajia ja taikureita, mutta sinulle ei Herra, sinun  Jumalasi, sitä salli.</span> <span class="verse"><a name="15">15</a>Sinun keskuudestasi, veljiesi joukosta, Herra, sinun Jumalasi,  herättää sinulle profeetan, minun kaltaiseni; häntä kuulkaa.</span> <span class="verse"><a name="16">16</a>On tapahtuva aivan niin, kuin sinä Herralta, sinun Jumalaltasi,  anoit Hoorebilla, silloin kun seurakunta oli koolla ja sanoit: 'Älköön  minun enää suotako kuulla Herran, minun Jumalani, ääntä älköönkä nähdä  tätä suurta tulta, etten kuolisi'.</span> <span class="verse"><a name="17">17</a>Ja Herra sanoi minulle: 'Mitä he ovat puhuneet, on oikein puhuttu.</span> <span class="verse"><a name="18">18</a>Profeetan minä olen herättävä heille heidän veljiensä keskuudesta,  sinun kaltaisesi, ja minä panen sanani hänen suuhunsa, ja hän puhuu  heille kaikki, mitä minä käsken hänen puhua.</span> <span class="verse"><a name="19">19</a>Ja joka ei kuule minun sanojani, joita hän minun nimessäni puhuu,  hänet minä itse vaadin tilille.</span> <span class="verse"><a name="20">20</a>Mutta profeetta, joka julkeaa puhua minun nimessäni jotakin, jota  minä en ole käskenyt hänen puhua, tahi puhuu muiden jumalien nimessä,  sellainen profeetta kuolkoon.'</span> <span class="verse"><a name="21">21</a>Ja jos sinä ajattelet sydämessäsi: 'Mistä me tiedämme, mikä sana ei  ole Herran puhetta?' niin huomaa:</span> <span class="verse"><a name="22">22</a>kun profeetta puhuu Herran nimessä, ja kun se, mitä hän on puhunut,  ei tapahdu eikä käy toteen, niin sitä sanaa Herra ei ole puhunut;  julkeuttaan se profeetta on niin puhunut; älä pelkää häntä."</span> </p></div</div></div></body></html>