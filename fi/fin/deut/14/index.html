<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>"Te olette Herran, teidän Jumalanne, lapsia. Älkää viileskelkö  ihoanne älkääkä ajako paljaaksi päätänne otsapuolelta vainajan tähden,</span> <span class="verse"><a name="2">2</a>sillä sinä olet Herralle, sinun Jumalallesi, pyhitetty kansa, ja  Herra on valinnut sinut omaisuuskansakseen ennen kaikkia muita kansoja,  mitä maan päällä on.</span> <span class="verse"><a name="3">3</a>Älä syö mitään, mikä on kauhistus.</span> <span class="verse"><a name="4">4</a>Nämä ovat ne nelijalkaiset eläimet, joita saatte syödä: raavas,  lammas ja vuohi,</span> <span class="verse"><a name="5">5</a>peura, gaselli, metsäkauris, vuorikauris, musta antilooppi,  keihäsantilooppi ja betsoari-vuohi,</span> <span class="verse"><a name="6">6</a>kaikki ne nelijalkaiset eläimet, joilla on kokonansa halkinaiset,  kaksivarpaiset sorkat ja jotka märehtivät; niitä saatte syödä.</span> <span class="verse"><a name="7">7</a>Näitä älkää kuitenkaan syökö niistä, jotka märehtivät, ja niistä,  joilla on kokonansa halkinaiset sorkat: kamelia, jänistä ja tamaania,  jotka kyllä märehtivät, mutta joilla ei ole sorkkia: ne olkoot teille  saastaiset;</span> <span class="verse"><a name="8">8</a>sikaa, jolla kyllä on sorkat, mutta joka ei märehdi: se olkoon teille  saastainen. Näiden lihaa älkää syökö, ja niiden raatoihin älkää koskeko.</span> <span class="verse"><a name="9">9</a>Näitä te saatte syödä kaikista vesieläimistä: kaikkia, joilla on evät  ja suomukset, te saatte syödä.</span> <span class="verse"><a name="10">10</a>Mutta kaikista niistä, joilla ei ole eviä eikä suomuksia, älkää  syökö mitään: ne olkoot teille saastaiset.</span> <span class="verse"><a name="11">11</a>Kaikkia puhtaita lintuja te saatte syödä.</span> <span class="verse"><a name="12">12</a>Mutta nämä ovat linnuista ne, joita älkää syökö: kotka,  partakorppikotka, harmaa korppikotka,</span> <span class="verse"><a name="13">13</a>haarahaukka ja suohaukkalajit,</span> <span class="verse"><a name="14">14</a>kaikki kaarnelajit,</span> <span class="verse"><a name="15">15</a>kamelikurki, pääskynen, kalalokki, jalohaukkalajit,</span> <span class="verse"><a name="16">16</a>huuhkaja, kissapöllö, sarvipöllö,</span> <span class="verse"><a name="17">17</a>pelikaani, likakorppikotka, kalasääksi,</span> <span class="verse"><a name="18">18</a>haikara, sirriäislajit, harjalintu ja yölepakko.</span> <span class="verse"><a name="19">19</a>Myöskin kaikki siivelliset pikkueläimet olkoot teille saastaiset,  niitä älköön syötäkö.</span> <span class="verse"><a name="20">20</a>Kaikkia puhtaita siivellisiä te saatte syödä.</span> <span class="verse"><a name="21">21</a>Älkää syökö mitään itsestään kuollutta. Muukalaiselle, joka sinun  porteissasi on, sinä saat antaa sitä syötäväksi, tahi myy se vieraalle;  sillä sinä olet Herralle, sinun Jumalallesi, pyhitetty kansa. Älä keitä  vohlaa emänsä maidossa.</span> <span class="verse"><a name="22">22</a>Kaikesta kylvösi sadosta, joka kasvaa pellollasi, anna joka vuosi  kymmenykset,</span> <span class="verse"><a name="23">23</a>ja syö ne Herran, sinun Jumalasi, edessä, siinä paikassa, jonka hän  valitsee nimensä asuinsijaksi: kymmenykset jyvistäsi, viinistäsi ja  öljystäsi, niin myös raavaittesi ja lampaittesi esikoiset, että oppisit  pelkäämään Herraa, sinun Jumalaasi, kaikkena elinaikanasi.</span> <span class="verse"><a name="24">24</a>Mutta jos tie on sinulle liian pitkä, niin ettet voi kantaa  kannettavaasi, koska se paikka, jonka Herra, sinun Jumalasi, on valinnut  asettaakseen siihen nimensä, on sinulle liian kaukana, - sillä Herra,  sinun Jumalasi on sinua siunaava -</span> <span class="verse"><a name="25">25</a>niin muuta se rahaksi, pane raha kääröön, ota käteesi ja mene siihen  paikkaan, jonka Herra, sinun Jumalasi, valitsee,</span> <span class="verse"><a name="26">26</a>ja osta sillä rahalla kaikkea, mitä haluat, joko raavaita tai  lampaita, viiniä tai väkijuomaa, kaikkea, mitä mielesi tekee, ja syö  siellä Herran, sinun Jumalasi, edessä ja iloitse, sinä ja perheesi.</span> <span class="verse"><a name="27">27</a>Äläkä jätä osattomaksi leeviläistä, joka asuu sinun porttiesi  sisäpuolella, sillä hänellä ei ole osuutta eikä perintöosaa sinun  rinnallasi.</span> <span class="verse"><a name="28">28</a>Joka kolmas vuosi tuo kaikki kymmenykset sinä vuonna saamastasi  sadosta ja pane ne talteen porttiesi sisäpuolelle.</span> <span class="verse"><a name="29">29</a>Ja sitten tulkoon leeviläinen, jolla ei ole osuutta eikä perintöosaa  sinun rinnallasi, niin myös muukalainen, orpo ja leski, jotka asuvat  sinun porttiesi sisäpuolella, ja he syökööt ja tulkoot ravituiksi, että  Herra, sinun Jumalasi, siunaisi sinua kaikissa kättesi töissä, joita  teet."</span> </p></div</div></div></body></html>