<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 13</strong></div><p><span class="verse"><a name="1">1</a>"Jos teidän keskuuteenne ilmestyy profeetta tai unennäkijä ja lupaa  sinulle jonkun tunnusteon tai ihmeen,</span> <span class="verse"><a name="2">2</a>ja jos sitten todellakin tapahtuu se tunnusteko tai ihme, josta hän  puhui sinulle sanoen: 'Lähtekäämme seuraamaan muita jumalia, joita te  ette tunne, ja palvelkaamme niitä',</span> <span class="verse"><a name="3">3</a>niin älä kuuntele sen profeetan puhetta tai sitä unennäkijää, sillä  Herra, teidän Jumalanne, ainoastaan koettelee teitä tietääksensä,  rakastatteko Herraa, teidän Jumalaanne, kaikesta sydämestänne ja  kaikesta sielustanne.</span> <span class="verse"><a name="4">4</a>Seuratkaa Herraa, teidän Jumalaanne, häntä peljätkää ja pitäkää hänen  käskynsä, häntä kuulkaa, häntä palvelkaa ja hänessä kiinni riippukaa.</span> <span class="verse"><a name="5">5</a>Mutta se profeetta tai unennäkijä surmattakoon, sillä hän on  julistanut luopumusta Herrasta, teidän Jumalastanne, joka vei teidät  pois Egyptin maasta ja vapahti sinut orjuuden pesästä, ja on tahtonut  vietellä sinut siltä tieltä, jota Herra, sinun Jumalasi, käski sinun  vaeltaa. Poista paha keskuudestasi.</span> <span class="verse"><a name="6">6</a>Jos sinun veljesi, sinun äitisi poika, tai sinun poikasi tai  tyttäresi tai vaimo, joka on sylissäsi, tai ystäväsi, joka on sinulle  kuin oma sielusi, salaa houkuttelisi sinua ja sanoisi: 'Käykäämme  palvelemaan muita jumalia', joita et sinä tunne eivätkä sinun isäsi  tunteneet -</span> <span class="verse"><a name="7">7</a>niiden kansojen jumalia, jotka asuvat teidän ympärillänne, lähellä  sinua tai kaukana sinusta, maan äärestä toiseen -</span> <span class="verse"><a name="8">8</a>niin älä noudata hänen mieltään äläkä kuule häntä; älä sääli äläkä  armahda häntä äläkä salaa hänen rikostansa,</span> <span class="verse"><a name="9">9</a>vaan tapa hänet: oma kätesi kohotkoon ensimmäisenä häntä vastaan  surmatakseen hänet, ja sitten koko kansan käsi.</span> <span class="verse"><a name="10">10</a>Kivitä hänet kuoliaaksi, sillä hän koetti saada sinut luopumaan  Herrasta, sinun Jumalastasi, joka vei sinut pois Egyptin maasta,  orjuuden pesästä.</span> <span class="verse"><a name="11">11</a>Ja koko Israel kuulkoon sen ja peljätköön, ettei kukaan enää tekisi  senkaltaista pahaa sinun keskuudessasi.</span> <span class="verse"><a name="12">12</a>Jos sinä kuulet sanottavan, että jossakin kaupungeistasi, jotka  Herra, sinun Jumalasi, antaa sinun asuttaviksesi,</span> <span class="verse"><a name="13">13</a>sinun keskuudestasi on lähtenyt kelvottomia miehiä, jotka  viettelevät kaupunkinsa asukkaita sanoen: 'Käykäämme palvelemaan muita  jumalia', joita te ette tunne,</span> <span class="verse"><a name="14">14</a>niin tutki, tiedustele ja kysele tarkoin; ja jos on totta ja varmaa,  että sellaista kauhistusta on harjoitettu sinun keskuudessasi,</span> <span class="verse"><a name="15">15</a>niin surmaa sen kaupungin asukkaat miekan terällä ja vihi tuhon  omaksi se ja kaikki, mitä siinä on, ja tapa sen karjakin miekan terällä.</span> <span class="verse"><a name="16">16</a>Ja kokoa kaikki siitä otettu saalis keskelle sen toria ja polta  tulella sekä kaupunki että kaikki siitä otettu saalis kokonaisuhrina  Herralle, sinun Jumalallesi; ja jääköön se rauniokummuksi  iankaikkisesti, älköönkä sitä koskaan enää rakennettako.</span> <span class="verse"><a name="17">17</a>Älköön siitä tuhon omaksi vihitystä mitään tarttuko sinun käsiisi,  että Herra kääntyisi pois vihansa hehkusta, antaisi sinulle armon ja  armahtaisi sinua ja sallisi sinun lisääntyä, niinkuin hän on vannonut  sinun isillesi,</span> <span class="verse"><a name="18">18</a>jos sinä vain kuulet Herran, sinun Jumalasi ääntä ja pidät kaikki  hänen käskynsä, jotka minä tänä päivänä sinulle annan, ja teet sitä,  mikä on oikein Herran, sinun Jumalasi, silmissä."</span> </p></div</div></div></body></html>