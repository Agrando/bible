<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>"Jos näet veljesi härän tai lampaan eksyneen, älä jätä sitä siihen;  vie se takaisin veljellesi.</span> <span class="verse"><a name="2">2</a>Jos veljesi ei asu sinua lähellä tai jos et tiedä, kuka hän on, niin  korjaa eksynyt taloosi, ja olkoon se sinun huostassasi, kunnes veljesi  tiedustelee sitä; anna se silloin hänelle takaisin.</span> <span class="verse"><a name="3">3</a>Tee samoin, jos veljeltäsi on kadonnut aasi, samoin, jos vaate,  samoin, jos mitä muuta hyvänsä, jonka löydät; älä jätä sitä siihen.</span> <span class="verse"><a name="4">4</a>Jos näet veljesi aasin tai härän kaatuneen tielle, älä jätä sitä  siihen; auta häntä nostamaan se jaloilleen.</span> <span class="verse"><a name="5">5</a>Nainen älköön käyttäkö miehen tamineita, älköönkä mies pukeutuko  naisen vaatteisiin; sillä jokainen, joka niin tekee, on kauhistus  Herralle, sinun Jumalallesi.</span> <span class="verse"><a name="6">6</a>Jos kulkiessasi tapaat puusta tai maasta linnun pesän, jossa on pojat  tai munat ja emo makaamassa poikien tai munien päällä, niin älä ota emoa  poikineen,</span> <span class="verse"><a name="7">7</a>vaan päästä emo lentämään ja ota vain pojat, että menestyisit ja  kauan eläisit.</span> <span class="verse"><a name="8">8</a>Kun rakennat uuden talon, tee kaide kattosi ympärille, ettet  saattaisi verenvikaa taloosi, jos joku sieltä putoaisi.</span> <span class="verse"><a name="9">9</a>Älä kylvä viinitarhaasi kahdenlaista siementä, muutoin kaikki, mitä  siinä on, sekä siemen, jonka kylvit, että viinitarhan sato, on oleva  pyhäkölle pyhitetty.</span> <span class="verse"><a name="10">10</a>Älä kynnä yhtaikaa härällä ja aasilla.</span> <span class="verse"><a name="11">11</a>Älä pue yllesi vaatetta, joka on kudottu kahdenlaisista langoista,  villaisista ja pellavaisista sekaisin.</span> <span class="verse"><a name="12">12</a>Tee itsellesi tupsut viittasi neljään kulmaan, johon verhoudut.</span> <span class="verse"><a name="13">13</a>Jos joku on ottanut vaimon ja yhtynyt häneen, mutta sitten hylkii  häntä</span> <span class="verse"><a name="14">14</a>ja esittää häntä vastaan perättömiä syytöksiä ja saattaa hänet  pahaan maineeseen ja sanoo: 'Minä otin tämän naisen vaimokseni, mutta  kun ryhdyin häneen, en tavannut hänessä neitsyyden merkkiä',</span> <span class="verse"><a name="15">15</a>niin tytön isä ja äiti ottakoot ja tuokoot tytön neitsyyden merkin  kaupungin vanhimmille, porttiin.</span> <span class="verse"><a name="16">16</a>Ja tytön isä sanokoon vanhimmille: 'Minä annoin tyttäreni vaimoksi  tälle miehelle, mutta hän hylkii häntä.</span> <span class="verse"><a name="17">17</a>Ja katso, hän esittää häntä vastaan perättömiä syytöksiä sanoen:  Minä en tavannut tyttäressäsi neitsyyden merkkiä. Mutta tässä on  tyttäreni neitsyyden merkki.' Ja he levittäkööt vaatteen kaupungin  vanhinten eteen.</span> <span class="verse"><a name="18">18</a>Silloin kaupungin vanhimmat ottakoot sen miehen ja kurittakoot  häntä. Ja he määrätkööt hänelle sakkoa sata hopeasekeliä annettavaksi  tytön isälle, sentähden että hän saattoi Israelin neitsyen pahaan  maineeseen.</span> <span class="verse"><a name="19">19</a>Ja hän olkoon hänen vaimonsa; hän älköön hyljätkö häntä koko  elinaikanansa.</span> <span class="verse"><a name="20">20</a>Mutta jos syytös on tosi, jos tytössä ei tavattu neitsyyden merkkiä,</span> <span class="verse"><a name="21">21</a>silloin vietäköön tyttö isänsä talon ovelle, ja kaupungin miehet  kivittäkööt hänet kuoliaaksi, koska hän teki häpeällisen teon  Israelissa, harjoittaen haureutta isänsä kodissa. Poista paha  keskuudestasi.</span> <span class="verse"><a name="22">22</a>Jos joku tavataan makaamasta naisen kanssa, joka on toisen miehen  aviovaimo, niin kuolkoot molemmat, sekä mies, joka makasi vaimon kanssa,  että vaimo. Poista paha Israelista.</span> <span class="verse"><a name="23">23</a>Jos joku neitsyt on kihloissa miehen kanssa ja toinen tapaa hänet  kaupungissa ja makaa hänen kanssaan,</span> <span class="verse"><a name="24">24</a>niin viekää molemmat sen kaupungin portille ja kivittäkää heidät  kuoliaaksi, tyttö siksi, että hän ei huutanut apua kaupungissa, ja mies  siksi, että hän teki väkivaltaa lähimmäisensä morsiamelle. Poista paha  keskuudestasi.</span> <span class="verse"><a name="25">25</a>Mutta jos mies tapaa kihlatun tytön kedolla, käy häneen käsiksi ja  makaa hänen kanssaan, niin mies, joka makasi hänen kanssaan, kuolkoon  yksin.</span> <span class="verse"><a name="26">26</a>Mutta tytölle älä tee mitään, sillä tyttö ei ole tehnyt kuoleman  rikosta; tässä on samanlainen tapaus, kuin jos mies karkaa toisen  kimppuun ja tappaa hänet.</span> <span class="verse"><a name="27">27</a>Sillä hän tapasi hänet kedolla; kihlattu tyttö huusi, mutta hänellä  ei ollut auttajaa.</span> <span class="verse"><a name="28">28</a>Jos joku tapaa neitsyen, joka ei ole kihlattu, ja ottaa hänet kiinni  ja makaa hänen kanssaan ja heidät siitä tavataan,</span> <span class="verse"><a name="29">29</a>niin mies, joka makasi hänen kanssaan, antakoon tytön isälle  viisikymmentä hopeasekeliä, ja tyttö tulkoon hänen vaimokseen, koska hän  raiskasi hänet; hän älköön hyljätkö häntä koko elinaikanansa.</span> <span class="verse"><a name="30">30</a>Älköön kukaan ottako vaimoksi äitipuoltaan älköönkä nostako isänsä  peitettä."</span> </p></div</div></div></body></html>