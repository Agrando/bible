<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 8</strong></div><p><span class="verse"><a name="1">1</a>"Pitäkää tarkoin kaikki käskyt, jotka minä tänä päivänä sinulle  annan, että eläisitte ja lisääntyisitte ja pääsisitte ottamaan omaksenne  sen maan, jonka Herra valalla vannoen on luvannut teidän isillenne.</span> <span class="verse"><a name="2">2</a>Ja muista kaikki, mitä on tapahtunut sillä tiellä, jota Herra, sinun  Jumalasi, näinä neljänäkymmenenä vuotena on sinua kuljettanut erämaassa  nöyryyttääksensä sinua ja koetellaksensa sinua ja tietääksensä, mitä  sinun sydämessäsi on: tahdotko noudattaa hänen käskyjänsä vai etkö.</span> <span class="verse"><a name="3">3</a>Hän nöyryytti sinua ja antoi sinun nähdä nälkää, ja hän antoi sinulle  mannaa syödä, jota et ennen tuntenut ja jota eivät isäsikään tunteneet,  opettaaksensa sinut ymmärtämään, että ihminen ei elä ainoastaan  leivästä, vaan että hän elää jokaisesta sanasta, joka Herran suusta  lähtee.</span> <span class="verse"><a name="4">4</a>Sinun vaatteesi eivät kuluneet yltäsi, eivätkä sinun jalkasi  ajettuneet näinä neljänäkymmenenä vuotena.</span> <span class="verse"><a name="5">5</a>Tiedä siis sydämessäsi, että Herra, sinun Jumalasi, kasvattaa sinua,  niinkuin isä kasvattaa poikaansa.</span> <span class="verse"><a name="6">6</a>Ja noudata Herran, sinun Jumalasi, käskyjä, vaella hänen teitänsä ja  pelkää häntä.</span> <span class="verse"><a name="7">7</a>Sillä Herra, sinun Jumalasi, vie sinut hyvään maahan, laaksoissa ja  vuorilla vuotavien purojen, lähteiden ja syvien vesien maahan,</span> <span class="verse"><a name="8">8</a>nisun ja ohran, viiniköynnöksen, viikunapuun ja granaattiomenapuun  maahan, jalostetun öljypuun ja hunajan maahan,</span> <span class="verse"><a name="9">9</a>maahan, jossa sinun ei tarvitse puutteessa leipääsi syödä eikä mitään  puutetta nähdä, maahan, jonka kivet ovat rautaa ja jonka vuorista voit  louhia vaskea.</span> <span class="verse"><a name="10">10</a>Kun sinä syöt ja tulet ravituksi, niin ylistä Herraa, sinun  Jumalaasi, siitä hyvästä maasta, jonka hän on antanut sinulle.</span> <span class="verse"><a name="11">11</a>Varo, ettet unhota Herraa, sinun Jumalaasi, ja muista noudattaa  hänen käskyjänsä, oikeuksiansa ja säädöksiänsä, jotka minä tänä päivänä  sinulle annan.</span> <span class="verse"><a name="12">12</a>Kun sinä syöt ja tulet ravituksi, kun rakennat kauniita taloja ja  asut niissä,</span> <span class="verse"><a name="13">13</a>kun karjasi ja lampaasi lisääntyvät ja kun hopeasi ja kultasi  lisääntyy ja kaikki, mitä sinulla on, lisääntyy,</span> <span class="verse"><a name="14">14</a>niin älköön sydämesi ylpistykö, äläkä unhota Herraa, sinun  Jumalaasi, joka vei sinut pois Egyptin maasta, orjuuden pesästä,</span> <span class="verse"><a name="15">15</a>kuljetti sinua suuressa ja hirmuisessa, myrkyllisten käärmeiden ja  skorpionien ja kuivien, vedettömien maiden erämaassa, vuodatti sinulle  vettä kovasta kalliosta</span> <span class="verse"><a name="16">16</a>ja antoi erämaassa sinulle mannaa syödä, jota sinun isäsi eivät  tunteneet - nöyryyttääksensä ja koetellaksensa sinua ja lopuksi sinulle  hyvää tehdäksensä.</span> <span class="verse"><a name="17">17</a>Älä ajattele sydämessäsi: 'Oma voimani ja oman käteni väkevyys on  hankkinut minulle tämän rikkauden',</span> <span class="verse"><a name="18">18</a>vaan muista, että Herra, sinun Jumalasi, antaa sinulle voiman  hankkia rikkautta pitääkseen liittonsa, jonka hän valalla vannoen teki  sinun isiesi kanssa, niinkuin tähän päivään saakka on tapahtunut.</span> <span class="verse"><a name="19">19</a>Mutta jos sinä unhotat Herran, sinun Jumalasi, ja seuraat muita  jumalia, palvelet niitä ja kumarrat niitä, niin minä vakuutan teille  tänä päivänä, että te peräti hukutte.</span> <span class="verse"><a name="20">20</a>Niinkuin ne kansat, jotka Herra hukuttaa teidän tieltänne, niin  tekin hukutte, kun ette kuulleet Herraa, teidän Jumalaanne."</span> </p></div</div></div></body></html>