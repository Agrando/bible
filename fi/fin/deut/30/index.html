<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 30</strong></div><p><span class="verse"><a name="1">1</a>"Jos sinä silloin, kun tämä kaikki sinua kohtaa, siunaus tai kirous,  jotka minä olen asettanut sinun valittavaksesi, painat sen sydämeesi  kaikkien kansojen keskellä, joiden luo Herra, sinun Jumalasi, on sinut  karkoittanut,</span> <span class="verse"><a name="2">2</a>ja palajat Herran, sinun Jumalasi, tykö ja kuulet hänen ääntänsä  kaikesta sydämestäsi ja kaikesta sielustasi, sinä itse ja sinun lapsesi,  kaikessa, niinkuin minä tänä päivänä sinua käsken,</span> <span class="verse"><a name="3">3</a>niin Herra, sinun Jumalasi, kääntää sinun kohtalosi ja armahtaa  sinua; Herra, sinun Jumalasi, kokoaa sinut jälleen kaikista kansoista,  joiden sekaan hän on sinut hajottanut.</span> <span class="verse"><a name="4">4</a>Vaikka sinun karkoitettusi olisivat taivaan äärissä, niin Herra,  sinun Jumalasi, kokoaa ja noutaa sinut sieltäkin.</span> <span class="verse"><a name="5">5</a>Ja Herra, sinun Jumalasi, tuo sinut siihen maahan, jonka sinun isäsi  ovat omistaneet, ja niin sinä otat sen omaksesi; ja hän tekee sinulle  hyvää ja antaa sinun lisääntyä enemmän kuin isiesi.</span> <span class="verse"><a name="6">6</a>Ja Herra, sinun Jumalasi, ympärileikkaa sinun sydämesi ja sinun  jälkeläistesi sydämet, niin että rakastat Herraa, sinun Jumalaasi,  kaikesta sydämestäsi ja kaikesta sielustasi, että eläisit.</span> <span class="verse"><a name="7">7</a>Ja Herra, sinun Jumalasi, antaa kaikkien näiden kirousten kohdata  sinun vihollisiasi ja vihamiehiäsi, jotka sinua vainosivat.</span> <span class="verse"><a name="8">8</a>Ja sinä kuulet jälleen Herran ääntä ja pidät kaikki hänen käskynsä,  jotka minä tänä päivänä sinulle annan.</span> <span class="verse"><a name="9">9</a>Herra, sinun Jumalasi, antaa sinulle ylen runsaasti hyvää kaikissa  sinun kättesi töissä, hän tekee sinun kohtusi hedelmän, karjasi hedelmän  ja maasi hedelmän ylen runsaaksi. Sillä niinkuin Herra iloitsi sinun  isistäsi, hän jälleen iloitsee sinusta, siitä, että tekee sinulle hyvää,</span> <span class="verse"><a name="10">10</a>kun sinä kuulet Herran, sinun Jumalasi, ääntä ja noudatat hänen  käskyjänsä ja säädöksiänsä, jotka ovat kirjoitetut tähän lain kirjaan,  ja kun sinä palajat Herran, sinun Jumalasi, tykö kaikesta sydämestäsi ja  kaikesta sielustasi.</span> <span class="verse"><a name="11">11</a>Sillä tämä käsky, jonka minä tänä päivänä sinulle annan, ei ole  sinulle vaikea täyttää eikä liian kaukana.</span> <span class="verse"><a name="12">12</a>Se ei ole taivaassa, eikä sinun tarvitse sanoa: 'Kuka nousisi meidän  puolestamme taivaaseen noutamaan sen meille ja julistaisi sen meille,  että me sen täyttäisimme?'</span> <span class="verse"><a name="13">13</a>Se ei ole meren takana, eikä sinun tarvitse sanoa: 'Kuka menisi  meidän puolestamme meren taakse noutamaan sen meille ja julistaisi sen  meille, että me sen täyttäisimme?'</span> <span class="verse"><a name="14">14</a>Vaan sana on sinua aivan lähellä, sinun suussasi ja sydämessäsi,  niin että voit sen täyttää.</span> <span class="verse"><a name="15">15</a>Katso, minä panen tänä päivänä sinun eteesi elämän ja hyvän,  kuoleman ja pahan,</span> <span class="verse"><a name="16">16</a>kun minä tänä päivänä käsken sinua rakastamaan Herraa, sinun  Jumalaasi, ja vaeltamaan hänen teitänsä ja noudattamaan hänen  käskyjänsä, säädöksiänsä ja oikeuksiansa, että eläisit ja lisääntyisit  ja että Herra, sinun Jumalasi, siunaisi sinua siinä maassa, jota menet  ottamaan omaksesi.</span> <span class="verse"><a name="17">17</a>Mutta jos sinun sydämesi kääntyy pois etkä tottele, vaan annat  vietellä itsesi kumartamaan muita jumalia ja palvelemaan niitä,</span> <span class="verse"><a name="18">18</a>niin minä julistan teille tänä päivänä, että te totisesti hukutte;  te ette kauan elä siinä maassa, johon sinä menet Jordanin yli, ottamaan  sen omaksesi.</span> <span class="verse"><a name="19">19</a>Minä otan tänä päivänä taivaan ja maan todistajiksi teitä vastaan,  että minä olen pannut sinun eteesi elämän ja kuoleman, siunauksen ja  kirouksen. Niin valitse siis elämä, että sinä ja sinun jälkeläisesi  eläisitte.</span> <span class="verse"><a name="20">20</a>Rakasta Herraa, sinun Jumalaasi, kuule hänen ääntänsä ja riipu  hänessä kiinni, sillä siinä on sinun elämäsi ja pitkä ikäsi, ja niin  sinä saat asua siinä maassa, jonka Herra sinun isillesi, Aabrahamille,  Iisakille ja Jaakobille, vannotulla valalla on luvannut heille antaa."</span> </p></div</div></div></body></html>