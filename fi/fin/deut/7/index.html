<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 7</strong></div><p><span class="verse"><a name="1">1</a>"Kun Herra, sinun Jumalasi, vie sinut siihen maahan, jota menet  ottamaan omaksesi, ja kun hän sinun tieltäsi karkoittaa suuret kansat,  heettiläiset, girgasilaiset, amorilaiset, kanaanilaiset, perissiläiset,  hivviläiset ja jebusilaiset, nuo seitsemän kansaa, jotka ovat sinua  suuremmat ja väkevämmät,</span> <span class="verse"><a name="2">2</a>ja kun Herra, sinun Jumalasi, antaa ne sinulle alttiiksi ja sinä  voitat ne, niin vihi heidät tuhon omiksi; älä tee liittoa heidän  kanssansa äläkä osoita heille armoa.</span> <span class="verse"><a name="3">3</a>Älä lankoudu heidän kanssansa; älä anna tyttäriäsi heidän pojillensa  äläkä ota heidän tyttäriänsä pojillesi vaimoiksi.</span> <span class="verse"><a name="4">4</a>Sillä he viettelevät sinun poikasi luopumaan minusta ja palvelemaan  muita jumalia; ja silloin Herran viha syttyy teitä kohtaan, ja hän  hävittää sinut nopeasti.</span> <span class="verse"><a name="5">5</a>Vaan tehkää heille näin: kukistakaa heidän alttarinsa, murskatkaa  heidän patsaansa, hakatkaa maahan heidän aserakarsikkonsa ja polttakaa  tulessa heidän jumalankuvansa.</span> <span class="verse"><a name="6">6</a>Sillä sinä olet Herralle, Jumalallesi, pyhitetty kansa; Herra, sinun  Jumalasi, on valinnut sinut omaisuuskansakseen ennen kaikkia muita  kansoja, mitä maan päällä on.</span> <span class="verse"><a name="7">7</a>Ei Herra sentähden ole mielistynyt teihin ja valinnut teitä, että  olisitte lukuisammat kaikkia muita kansoja, sillä tehän olette kaikkia  muita kansoja vähälukuisemmat,</span> <span class="verse"><a name="8">8</a>vaan sen tähden, että Herra rakasti teitä ja tahtoi pitää valan,  jonka hän oli vannonut teidän isillenne; niin Herra vei teidät pois  väkevällä kädellä ja vapahti sinut orjuuden pesästä, faraon, Egyptin  kuninkaan, käsistä.</span> <span class="verse"><a name="9">9</a>Ja tiedä siis, että Herra, sinun Jumalasi, on Jumala, uskollinen  Jumala, joka pitää liiton ja on laupias tuhansiin polviin asti niille,  jotka häntä rakastavat ja pitävät hänen käskynsä,</span> <span class="verse"><a name="10">10</a>mutta kostaa sille, joka häntä vihaa, ja hukuttaa hänet. Hän ei  vitkastele, vaan kostaa sille, joka häntä vihaa.</span> <span class="verse"><a name="11">11</a>Noudata siis niitä käskyjä, säädöksiä ja oikeuksia, jotka minä tänä  päivänä sinulle annan, ja pidä ne.</span> <span class="verse"><a name="12">12</a>Jos te tottelette näitä säädöksiä, noudatatte ja seuraatte niitä,  niin Herra, sinun Jumalasi, pitää liittonsa ja on laupias sinulle,  niinkuin hän valalla vannoen on sinun isillesi luvannut.</span> <span class="verse"><a name="13">13</a>Ja hän rakastaa sinua, siunaa sinua ja antaa sinun lisääntyä; hän  siunaa sinun kohtusi hedelmän ja maasi hedelmän, siunaa sinun viljasi,  viinisi ja öljysi, sinun raavaittesi vasikat ja lampaittesi karitsat  siinä maassa, jonka hän isillesi vannotulla valalla on luvannut antaa  sinulle.</span> <span class="verse"><a name="14">14</a>Siunattu olet sinä oleva yli kaikkien muitten kansojen.  Hedelmätöntä miestä tai naista ei ole sinun keskuudessasi oleva, ei  myöskään sinun karjassasi yhtään hedelmätöntä.</span> <span class="verse"><a name="15">15</a>Ja Herra on poistava sinusta kaikki sairaudet; ei ainoatakaan  Egyptin kovista taudeista, jotka sinä tunnet, hän ole paneva sinun  kärsittäväksesi, vaan hän antaa niiden tulla kaikkiin niihin, jotka  sinua vihaavat.</span> <span class="verse"><a name="16">16</a>Tuhoa kaikki kansat, jotka Herra, sinun Jumalasi, antaa sinulle; älä  heitä sääli. Älä myöskään palvele heidän jumaliansa, sillä se tulee  sinulle paulaksi.</span> <span class="verse"><a name="17">17</a>Vaikka ajatteletkin sydämessäsi: 'Nämä kansat ovat minua suuremmat,  kuinka minä voisin ne karkoittaa?'</span> <span class="verse"><a name="18">18</a>niin älä kuitenkaan pelkää niitä; muista, mitä Herra, sinun  Jumalasi, teki faraolle ja kaikille egyptiläisille,</span> <span class="verse"><a name="19">19</a>niitä suuria koettelemuksia, jotka sinä näit omin silmin, ja niitä  tunnustekoja ja ihmeitä ja sitä väkevätä kättä ja ojennettua käsivartta,  joilla Herra, sinun Jumalasi, vei sinut pois. Samoin on Herra, sinun  Jumalasi, tekevä kaikille niille kansoille, joita sinä pelkäät.</span> <span class="verse"><a name="20">20</a>Niin, Herra, sinun Jumalasi, lähettää heidän kimppuunsa herhiläisiä,  kunnes ne, jotka ovat jäljellä ja ovat sinulta piiloutuneet, ovat  hävitetyt.</span> <span class="verse"><a name="21">21</a>Älä heitä säikähdy, sillä Herra, sinun Jumalasi, on sinun  keskelläsi, suuri ja peljättävä Jumala.</span> <span class="verse"><a name="22">22</a>Ja Herra, sinun Jumalasi, karkoittaa nämä kansat sinun tieltäsi  vähitellen. Älä lopeta heitä yhtäkkiä, etteivät metsän pedot lisääntyisi  sinun vahingoksesi.</span> <span class="verse"><a name="23">23</a>Herra, sinun Jumalasi, antaa heidät sinulle alttiiksi ja saattaa  heidät suureen hämminkiin, kunnes he tuhoutuvat,</span> <span class="verse"><a name="24">24</a>ja hän antaa heidän kuninkaansa sinun käsiisi, ja sinä hävität  heidän nimensä taivaan alta. Ei kukaan kestä sinun edessäsi, vaan sinä  tuhoat heidät.</span> <span class="verse"><a name="25">25</a>Heidän jumaliensa kuvat polttakaa tulessa. Älä himoitse hopeata ja  kultaa, joka niissä on, äläkä ota siitä itsellesi mitään, ettet joutuisi  sen paulaan, sillä se on Herralle, sinun Jumalallesi, kauhistus.</span> <span class="verse"><a name="26">26</a>Äläkä vie sitä kauhistusta taloosi, ettet sinäkin samoin kuin se  joutuisi vihittäväksi tuhon omaksi. Katso se inhottavaksi ja  kauhistavaksi, sillä se on vihitty tuhon omaksi."</span> </p></div</div></div></body></html>