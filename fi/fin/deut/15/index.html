<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 15</strong></div><p><span class="verse"><a name="1">1</a>"Joka seitsemäs vuosi pane toimeen vapautus.</span> <span class="verse"><a name="2">2</a>Ja näin on vapautuksesta määrätty: jokainen saamamies luopukoon  siitä, minkä hän on lähimmäiselleen lainannut, älköönkä velkoko  lähimmäistänsä ja veljeänsä, sillä silloin on Herran kunniaksi vapautus  julistettu.</span> <span class="verse"><a name="3">3</a>Vierasta saat velkoa, mutta luovu siitä, mitä sinulla on saamista  veljeltäsi.</span> <span class="verse"><a name="4">4</a>Tosin ei köyhää sinun keskuudessasi tulisi ollakaan, sillä Herra on  runsaasti siunaava sinua siinä maassa, jonka Herra, sinun Jumalasi,  antaa sinulle perintöosaksi ja jonka saat ottaa omaksesi,</span> <span class="verse"><a name="5">5</a>jos vain kuulet Herran, sinun Jumalasi, ääntä ja tarkoin noudatat  kaikkia näitä käskyjä, jotka minä tänä päivänä sinulle annan.</span> <span class="verse"><a name="6">6</a>Sillä Herra, sinun Jumalasi, on siunaava sinua, niinkuin hän on  sinulle puhunut; ja sinä lainaat monelle kansalle, mutta sinun ei  tarvitse lainaa ottaa, ja sinä vallitset monia kansoja, mutta he eivät  vallitse sinua.</span> <span class="verse"><a name="7">7</a>Jos sinun keskuudessasi on joku köyhä, joku veljesi jossakin  porttiesi sisäpuolella siinä maassa, jonka Herra, sinun Jumalasi,  sinulle antaa, niin älä kovenna sydäntäsi äläkä sulje kättäsi köyhältä  veljeltäsi,</span> <span class="verse"><a name="8">8</a>vaan avaa auliisti kätesi hänelle ja lainaa mielelläsi, mitä hän  puutteessansa tarvitsee.</span> <span class="verse"><a name="9">9</a>Varo, ettei sydämessäsi synny tämä paha ajatus: 'Seitsemäs vuosi,  vapautusvuosi, on lähellä', ja ettet sen tähden katso karsaasti köyhää  veljeäsi etkä anna hänelle mitään. Jos hän silloin huutaa sinun tähtesi  Herran puoleen, niin sinä joudut syyhyn.</span> <span class="verse"><a name="10">10</a>Anna mielelläsi hänelle, älköönkä sydämesi olko vastahakoinen  antaessasi, sillä lahjasi tähden on Herra, sinun Jumalasi, siunaava  sinua kaikissa töissäsi, kaikessa, mihin ryhdyt.</span> <span class="verse"><a name="11">11</a>Koska köyhiä ei koskaan puutu maasta, sentähden käsken minä sinua  näin: Avaa auliisti kätesi veljellesi, kurjalle ja köyhälle, joita sinun  maassasi on.</span> <span class="verse"><a name="12">12</a>Jos joku veljesi, hebrealainen mies tai nainen, on myynyt itsensä  sinulle ja palvellut sinua kuusi vuotta, niin päästä hänet seitsemäntenä  vuotena luotasi vapaaksi,</span> <span class="verse"><a name="13">13</a>ja kun päästät hänet luotasi vapaaksi, niin älä lähetä häntä tyhjin  käsin.</span> <span class="verse"><a name="14">14</a>Vaan sälytä hänen selkäänsä runsaasti lahjoja laumastasi,  puimatantereeltasi ja kuurnastasi; anna hänellekin siitä, millä Herra,  sinun Jumalasi, on sinua siunannut.</span> <span class="verse"><a name="15">15</a>Muista, että itse olit orjana Egyptin maassa ja että Herra, sinun  Jumalasi, vapahti sinut. Sentähden minä tänä päivänä annan sinulle tämän  käskyn.</span> <span class="verse"><a name="16">16</a>Mutta jos hän sanoo sinulle: 'En tahdo lähteä luotasi', koska hän  rakastaa sinua ja sinun perhettäsi ja koska hänen on ollut sinun luonasi  hyvä olla,</span> <span class="verse"><a name="17">17</a>niin ota naskali ja pistä se hänen korvansa läpi oveen; olkoon hän  sitten sinun orjasi ainiaan. Samoin tee myös orjattarellesi.</span> <span class="verse"><a name="18">18</a>Älköön sinusta olko vaikeata päästää häntä luotasi vapaaksi: onhan  hänestä kuutena vuotena ollut sinulle kahta vertaa suurempi hyöty kuin  palkkalaisesta. Ja Herra, sinun Jumalasi, on siunaava sinua kaikessa,  mitä teet.</span> <span class="verse"><a name="19">19</a>Kaikki urospuoliset esikoiset, jotka syntyvät raavaskarjassasi ja  pikkukarjassasi, pyhitä Herralle, Jumalallesi; raavaasi esikoisella älä  työtä tee, älä myöskään keritse lampaasi esikoista.</span> <span class="verse"><a name="20">20</a>Herran, sinun Jumalasi, edessä syö perheinesi se joka vuosi siinä  paikassa, jonka Herra valitsee.</span> <span class="verse"><a name="21">21</a>Jos siinä on joku vamma, jos se ontuu tai on sokea tai jos sillä on  joku muu paha vamma, mikä tahansa, niin älä uhraa sitä Herralle, sinun  Jumalallesi.</span> <span class="verse"><a name="22">22</a>Syö se porttiesi sisäpuolella; niin hyvin saastainen kuin puhdas  saakoon syödä sitä, niinkuin syödään gasellia tai peuraa.</span> <span class="verse"><a name="23">23</a>Vain verta älä syö; vuodata se maahan niinkuin vesi."</span> </p></div</div></div></body></html>