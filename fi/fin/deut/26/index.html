<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 26</strong></div><p><span class="verse"><a name="1">1</a>"Kun tulet siihen maahan, jonka Herra, sinun Jumalasi, antaa sinulle  perintöosaksi, ja sinä otat sen omaksesi ja asetut siihen,</span> <span class="verse"><a name="2">2</a>niin ota uutiset kaikista maasi hedelmistä, mitä saat satona  maastasi, jonka Herra, sinun Jumalasi, sinulle antaa, ja pane ne koriin  ja lähde siihen paikkaan, jonka Herra, sinun Jumalasi, valitsee nimensä  asuinsijaksi.</span> <span class="verse"><a name="3">3</a>Ja mene sen tykö, joka siihen aikaan on pappina, ja sano hänelle:  'Minä tunnustan tänä päivänä Herralle, sinun Jumalallesi, että minä olen  tullut siihen maahan, jonka Herra meidän isillemme vannotulla valalla on  luvannut antaa meille'.</span> <span class="verse"><a name="4">4</a>Ja pappi ottakoon korin sinun kädestäsi ja asettakoon sen Herran,  sinun Jumalasi, alttarin eteen.</span> <span class="verse"><a name="5">5</a>Niin lausu Herran, Jumalasi, edessä sanoen: 'Minun isäni oli  harhaileva aramilainen, joka meni Egyptiin, vähäinen joukko mukanaan, ja  asui siellä muukalaisena ja tuli siellä suureksi, väkeväksi ja  lukuisaksi kansaksi.</span> <span class="verse"><a name="6">6</a>Mutta egyptiläiset kohtelivat meitä pahoin ja rasittivat meitä ja  teettivät meillä kovaa työtä.</span> <span class="verse"><a name="7">7</a>Silloin me huusimme Herran, isiemme Jumalan, puoleen, ja Herra kuuli  meidän huutomme ja näki meidän kurjuutemme, vaivamme ja kärsimämme  sorron.</span> <span class="verse"><a name="8">8</a>Ja Herra vei meidät pois Egyptistä väkevällä kädellä ja ojennetulla  käsivarrella, suurella peljätyksellä, tehden tunnustekoja ja ihmeitä.</span> <span class="verse"><a name="9">9</a>Ja hän toi meidät tähän paikkaan ja antoi meille tämän maan, maan,  joka vuotaa maitoa ja mettä.</span> <span class="verse"><a name="10">10</a>Ja katso, nyt minä tuon uutiset sen maan hedelmistä, jonka sinä,  Herra, minulle annoit.' Niin aseta ne Herran, sinun Jumalasi, eteen ja  kumartaen rukoile Herran, sinun Jumalasi, edessä</span> <span class="verse"><a name="11">11</a>ja iloitse kaikesta hyvästä, minkä Herra, sinun Jumalasi, on antanut  sinulle ja sinun perheellesi, sinä ja leeviläinen ja muukalainen, joka  asuu sinun keskuudessasi.</span> <span class="verse"><a name="12">12</a>Kun kolmantena vuotena, kymmenysten vuotena, olet suorittanut  loppuun kaikki kymmenykset saamastasi sadosta ja antanut ne  leeviläiselle, muukalaiselle, orvolle ja leskelle, ja he ovat syöneet  sinun porttiesi sisäpuolella ja tulleet ravituiksi,</span> <span class="verse"><a name="13">13</a>niin sano Herran, Jumalasi, edessä: 'Minä olen vienyt pois talostani  sen, mikä on pyhäkölle pyhitettyä, ja olen antanut sen leeviläiselle ja  muukalaiselle, orvolle ja leskelle, aivan sinun käskysi mukaan, jonka  olet minulle antanut; en ole rikkonut sinun käskyjäsi enkä niitä  unhottanut.</span> <span class="verse"><a name="14">14</a>Minä en syönyt siitä mitään silloin, kun minulla oli suru, enkä  vienyt siitä mitään pois silloin, kun olin saastunut, enkä antanut siitä  mitään vainajalle. Olen kuullut Herran, minun Jumalani, ääntä; olen  tehnyt aivan niin, kuin olet minun käskenyt tehdä.</span> <span class="verse"><a name="15">15</a>Katso pyhästä asunnostasi, taivaasta, ja siunaa kansaasi Israelia ja  sitä maata, jonka olet meille antanut, niinkuin valalla vannoen lupasit  isillemme, maata, joka vuotaa maitoa ja mettä.'</span> <span class="verse"><a name="16">16</a>Tänä päivänä Herra, sinun Jumalasi, käskee sinun seurata näitä  käskyjä ja oikeuksia; noudata ja seuraa niitä kaikesta sydämestäsi ja  kaikesta sielustasi.</span> <span class="verse"><a name="17">17</a>Sinä olet tänään kuullut Herran, sinun Jumalasi, julistavan, että  hän tahtoo olla sinun Jumalasi ja että sinun on vaellettava hänen  teitänsä ja noudatettava hänen käskyjänsä, säädöksiänsä ja oikeuksiansa  sekä kuultava häntä.</span> <span class="verse"><a name="18">18</a>Ja Herra on kuullut sinun tänä päivänä julistavan, että sinä tahdot  olla hänen omaisuuskansansa, niinkuin hän on sinulle puhunut, ja  noudattaa kaikkia hänen käskyjänsä,</span> <span class="verse"><a name="19">19</a>että hän asettaisi sinut korkeammaksi kaikkia luomiansa kansoja,  ylistykseksi, kunniaksi ja kiitokseksi, ja että olisit Herralle, sinun  Jumalallesi, pyhitetty kansa, niinkuin hän on puhunut."</span> </p></div</div></div></body></html>