<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 12</strong></div><p><span class="verse"><a name="1">1</a>"Nämä ovat ne käskyt ja oikeudet, joita teidän on tarkoin  noudatettava siinä maassa, jonka Herra, sinun isiesi Jumala, sinulle  antaa, että ottaisit sen omaksesi - noudatettava niin kauan kuin elätte  maan päällä.</span> <span class="verse"><a name="2">2</a>Hävittäkää perin pohjin kaikki ne paikat, missä karkoittamanne kansat  ovat jumaliansa palvelleet, korkeilla vuorilla, kukkuloilla tai  viheriäin puiden alla.</span> <span class="verse"><a name="3">3</a>Kukistakaa heidän alttarinsa, murskatkaa heidän patsaansa, polttakaa  tulessa heidän asera-karsikkonsa ja hakatkaa maahan heidän jumaliensa  kuvat, ja hävittäkää heidän nimensä niistä paikoista.</span> <span class="verse"><a name="4">4</a>Palvellessanne Herraa, teidän Jumalaanne, älkää tehkö niinkuin he,</span> <span class="verse"><a name="5">5</a>vaan se paikka, jonka Herra, teidän Jumalanne, valitsee teidän  sukukuntienne alueelta ja johon hän asettaa nimensä asuaksensa siellä,  se etsikää, ja mene sinne.</span> <span class="verse"><a name="6">6</a>Ja sinne viekää polttouhrinne ja teurasuhrinne, kymmenyksenne,  kätenne anti, lupausuhrinne ja vapaaehtoiset uhrinne sekä raavaittenne  ja lampaittenne esikoiset.</span> <span class="verse"><a name="7">7</a>Ja siellä syökää Herran, teidän Jumalanne, edessä, ja iloitkaa  perheinenne kaikesta, mitä kätenne on hankkinut, millä Herra, sinun  Jumalasi, on sinua siunannut.</span> <span class="verse"><a name="8">8</a>Älkää tehkö, niinkuin me tässä tänä päivänä teemme, jokainen sitä,  mikä hänen omasta mielestään on oikein,</span> <span class="verse"><a name="9">9</a>sillä te ette vielä ole päässeet lepoon ettekä siihen perintömaahan,  jonka Herra, sinun Jumalasi, on sinulle antava.</span> <span class="verse"><a name="10">10</a>Mutta kun olette menneet Jordanin yli ja asettuneet siihen maahan,  jonka Herra, teidän Jumalanne, jakaa teille perinnöksi, ja kun hän on  suonut teidän päästä rauhaan kaikista vihollisistanne joka taholta, niin  että asutte turvassa,</span> <span class="verse"><a name="11">11</a>silloin viekää siihen paikkaan, jonka Herra, teidän Jumalanne,  valitsee nimensä asuinsijaksi, kaikki, mitä minä käsken teidän viedä:  polttouhrinne ja teurasuhrinne, kymmenyksenne, kätenne anti, niin myös  kaikki parhaat lupausuhrinne, jotka te lupaatte Herralle.</span> <span class="verse"><a name="12">12</a>Ja iloitkaa Herran, teidän Jumalanne, edessä, sekä te että teidän  poikanne ja tyttärenne, palvelijanne ja palvelijattarenne, ja  leeviläiset, jotka asuvat teidän porttienne sisäpuolella, sillä heillä  ei ole osuutta eikä perintöosaa teidän rinnallanne.</span> <span class="verse"><a name="13">13</a>Varo, ettet uhraa polttouhrejasi missä mieleisessäsi paikassa  hyvänsä.</span> <span class="verse"><a name="14">14</a>Vaan siinä paikassa, jonka Herra valitsee jonkun sinun sukukuntasi  alueelta, siinä uhraa polttouhrisi ja tee kaikki, mitä minä käsken sinun  tehdä.</span> <span class="verse"><a name="15">15</a>Kuitenkin saat kaikkialla porttiesi sisäpuolella teurastaa  mielinmäärin ja syödä lihaa, sen mukaan kuin Herra, sinun Jumalasi,  sinulle siunaa. Sekä saastainen että puhdas saakoon syödä sitä, niinkuin  syödään gasellia tai peuraa.</span> <span class="verse"><a name="16">16</a>Vain verta älkää syökö, vuodattakaa se maahan niinkuin vesi.</span> <span class="verse"><a name="17">17</a>Sinä et saa omien porttiesi sisäpuolella syödä jyviesi, viinisi ja  öljysi kymmenyksiä etkä myöskään raavaittesi ja lampaittesi esikoisia  etkä mitään lupaamaasi lupausuhria tai vapaaehtoisia uhreja tai kätesi  antia,</span> <span class="verse"><a name="18">18</a>vaan syö niitä Herran, sinun Jumalasi, edessä siinä paikassa, jonka  Herra, sinun Jumalasi, valitsee, sekä sinä että sinun poikasi ja  tyttäresi, sinun palvelijasi ja palvelijattaresi ja leeviläinen, joka  asuu sinun porttiesi sisäpuolella; ja iloitse näin Herran, sinun  Jumalasi, edessä kaikesta, mitä kätesi on hankkinut.</span> <span class="verse"><a name="19">19</a>Varo, ettet jätä osattomaksi leeviläistä, niin kauan kuin sinä elät  maassasi.</span> <span class="verse"><a name="20">20</a>Kun Herra, sinun Jumalasi, on laajentanut sinun alueesi, niinkuin  hän on sinulle luvannut, ja sinä ajattelet: 'Minä tahdon syödä lihaa' -  koska haluat syödä lihaa - niin syö lihaa mielinmäärin.</span> <span class="verse"><a name="21">21</a>Jos se paikka, jonka Herra, sinun Jumalasi, valitsee asettaakseen  siihen nimensä, on liian kaukana sinusta, niin teurasta, niinkuin minä  olen sinua käskenyt, raavaitasi ja lampaitasi, joita Herra on sinulle  antanut, ja syö niitä porttiesi sisäpuolella mielinmäärin.</span> <span class="verse"><a name="22">22</a>Mutta syö niitä, niinkuin syödään gasellia ja peuraa; niinhyvin  saastainen kuin puhdas saakoon syödä niitä.</span> <span class="verse"><a name="23">23</a>Ole vain luja siinä, ettet syö verta; sillä veri on sielu, ja sielua  sinun ei pidä syömän lihan kanssa.</span> <span class="verse"><a name="24">24</a>Älä syö sitä; vuodata se maahan niinkuin vesi.</span> <span class="verse"><a name="25">25</a>Älä syö sitä, että menestyisit, sinä ja sinun lapsesi sinun  jälkeesi, kun teet, mikä oikeata on Herran silmissä.</span> <span class="verse"><a name="26">26</a>Mutta pyhät lahjasi, jotka sinä tuot, sekä lupausuhrisi, ota ja vie  siihen paikkaan, jonka Herra on valinnut.</span> <span class="verse"><a name="27">27</a>Ja uhraa polttouhrisi, sekä liha että veri, Herran, sinun Jumalasi,  alttarilla. Teurasuhreistasi vuodatettakoon veri Herran, sinun Jumalasi,  alttarille, mutta lihan sinä saat syödä.</span> <span class="verse"><a name="28">28</a>Noudata ja tottele kaikkia näitä sanoja, jotka minä sinulle annan,  että menestyisit, sinä ja sinun lapsesi sinun jälkeesi, ikuisesti, kun  teet sitä, mikä on hyvää ja oikeata Herran, sinun Jumalasi, silmissä.</span> <span class="verse"><a name="29">29</a>Kun Herra, sinun Jumalasi, on hävittänyt ne kansat, joita sinä menet  karkoittamaan tieltäsi, ja kun olet karkoittanut heidät ja asettunut  heidän maahansa,</span> <span class="verse"><a name="30">30</a>niin varo, sittenkuin he ovat hävitetyt sinun tieltäsi, ettet  kietoudu heidän pauloihinsa, heitä seuraamaan, ja ettet etsi heidän  jumaliansa ja kysy: 'Miten oli näiden kansojen tapana palvella  jumaliansa, että minäkin tekisin niin?'</span> <span class="verse"><a name="31">31</a>Älä tee niin Herraa, sinun Jumalaasi, kohtaan, sillä kaikkea, mikä  on Herralle kauhistus ja mitä hän vihaa, he ovat tehneet palvellessaan  jumaliansa: omia poikiansakin ja tyttäriänsä he ovat jumalillensa  polttaneet.</span> <span class="verse"><a name="32">32</a>Kaikkea, mitä minä käsken, noudattakaa tarkoin. Älkää siihen mitään  lisätkö älkääkä siitä mitään ottako pois."</span> </p></div</div></div></body></html>