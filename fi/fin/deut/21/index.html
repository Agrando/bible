<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 21</strong></div><p><span class="verse"><a name="1">1</a>"Jos siinä maassa, jonka Herra, sinun Jumalasi, sinulle antaa, että  ottaisit sen omaksesi, löydetään murhattu virumassa kedolla, eikä  tiedetä, kuka hänet tappoi,</span> <span class="verse"><a name="2">2</a>niin lähtekööt sinun vanhimpasi ja tuomarisi mittaamaan välimatkan  niihin kaupunkeihin, jotka ovat murhatun ympärillä.</span> <span class="verse"><a name="3">3</a>Sen kaupungin vanhimmat, joka on murhattua lähinnä, ottakoot hiehon,  jolla ei ole työtä tehty ja joka ei ole ollut vetojuhtana ikeen alla,</span> <span class="verse"><a name="4">4</a>ja sen kaupungin vanhimmat viekööt hiehon alas ehtymättömän puron  notkoon, jossa ei ole kynnetty eikä kylvetty; ja he taittakoot hieholta  niskan siinä notkossa.</span> <span class="verse"><a name="5">5</a>Ja papit, leeviläiset, astukoot esiin, sillä heidät on Herra, sinun  Jumalasi, valinnut palvelemaan häntä ja Herran nimeen siunaamaan, ja  heidän sanansa mukaan ratkaistakoon jokainen riita ja pahoinpitely.</span> <span class="verse"><a name="6">6</a>Ja kaikki sen kaupungin vanhimmat, he kun asuvat murhattua lähinnä,  peskööt kätensä pitäen niitä hiehon päällä, jolta niska taitettiin siinä  notkossa;</span> <span class="verse"><a name="7">7</a>ja he lausukoot sanoen: 'Meidän kätemme eivät ole tätä verta  vuodattaneet, eivätkä silmämme tapausta nähneet.</span> <span class="verse"><a name="8">8</a>Anna anteeksi, Herra, kansallesi Israelille, jonka vapahdit, äläkä  lue viatonta verta kansallesi Israelille.' Ja niin se verivelka annetaan  heille anteeksi.</span> <span class="verse"><a name="9">9</a>Poista keskuudestasi viattoman veren velka, sillä sinun on tehtävä  se, mikä on oikeata Herran silmissä.</span> <span class="verse"><a name="10">10</a>Kun lähdet sotaan vihollisiasi vastaan ja Herra, sinun Jumalasi,  antaa heidät sinun käsiisi ja sinä otat heistä vankeja</span> <span class="verse"><a name="11">11</a>ja vankien joukossa näet kaunisvartaloisen naisen ja mielistyt  häneen ja tahdot ottaa hänet vaimoksesi,</span> <span class="verse"><a name="12">12</a>niin vie hänet kotiisi, ja hän ajattakoon hiuksensa ja leikatkoon  kyntensä.</span> <span class="verse"><a name="13">13</a>Ja hän riisukoon vaatteensa, joissa hänet vangittiin, ja asukoon  sinun kodissasi ja saakoon itkeä kuukauden päivät isäänsä ja äitiänsä;  sitten saat yhtyä häneen ja naida hänet, niin että hän tulee vaimoksesi.</span> <span class="verse"><a name="14">14</a>Mutta jos hän ei sitten enää sinua miellytä, niin päästä hänet  menemään vapaana äläkä myy häntä rahasta. Älä kohtele häntä tylysti,  koska olet häntä alentavasti kohdellut.</span> <span class="verse"><a name="15">15</a>Jos jollakin miehellä on kaksi vaimoa, toinen, jota hän rakastaa, ja  toinen, jota hän hylkii, ja he synnyttävät hänelle lapsia, sekä se, jota  hän rakastaa, että se, jota hän hylkii, ja esikoinen on hyljityn poika,</span> <span class="verse"><a name="16">16</a>älköön hän, kun jakaa pojilleen omaisuutensa perinnöksi, antako  esikoisoikeutta rakastetun pojalle syrjäyttämällä hyljityn vaimon pojan,  joka on esikoinen;</span> <span class="verse"><a name="17">17</a>vaan hän tunnustakoon esikoisekseen hyljityn vaimon pojan ja  antakoon hänelle kaksinkertaisen osan kaikesta, minkä omistaa.  Sillä  hän on hänen miehuutensa parhain; hänen on esikoisoikeus.</span> <span class="verse"><a name="18">18</a>Jos jollakin on uppiniskainen ja kovakorvainen poika, joka ei ota  kuullakseen, mitä hänen isänsä ja äitinsä sanovat, eikä tottele heitä,  vaikka he kurittavat häntä,</span> <span class="verse"><a name="19">19</a>niin hänen isänsä ja äitinsä ottakoot hänet ja viekööt kaupunkinsa  vanhinten eteen, asuinpaikkansa porttiin,</span> <span class="verse"><a name="20">20</a>ja sanokoot kaupunkinsa vanhimmille: 'Tämä meidän poikamme on  uppiniskainen ja kovakorvainen, hän ei ota kuullakseen, mitä me sanomme,  vaan on irstailija ja juomari'.</span> <span class="verse"><a name="21">21</a>Silloin kaikki hänen kaupunkinsa miehet kivittäkööt hänet  kuoliaaksi. Poista paha keskuudestasi, ja koko Israel kuulkoon sen ja  peljätköön.</span> <span class="verse"><a name="22">22</a>Jos joku on tehnyt itsensä syypääksi rikkomukseen, josta rangaistaan  kuolemalla, ja hänet surmataan, ja sinä ripustat hänet hirteen,</span> <span class="verse"><a name="23">23</a>niin älköön hänen ruumiinsa jääkö hirteen yöksi, vaan hautaa hänet  samana päivänä, sillä Jumalan kiroama on se, joka on hirteen ripustettu;  älä saastuta sitä maata, jonka Herra, sinun Jumalasi, antaa sinulle  perintöosaksi."</span> </p></div</div></div></body></html>