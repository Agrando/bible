<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>"Rakasta siis Herraa, sinun Jumalaasi, ja noudata alati hänen  määräyksiänsä, säädöksiänsä, oikeuksiansa ja käskyjänsä.</span> <span class="verse"><a name="2">2</a>Ja huomatkaa tänä päivänä, etten minä nyt puhu teidän lapsillenne,  jotka eivät ole kokeneet eivätkä nähneet Herran, teidän Jumalanne,  kuritusta, hänen suuruuttansa, väkevää kättänsä ja ojennettua  käsivarttansa,</span> <span class="verse"><a name="3">3</a>eivät hänen tunnustekojaan ja töitään, jotka hän teki Egyptissä  faraolle, Egyptin kuninkaalle, ja koko hänen maalleen,</span> <span class="verse"><a name="4">4</a>eivätkä, mitä hän teki egyptiläisten sotajoukolle, heidän  hevosillensa ja vaunuillensa, joiden päälle hän vyörytti Kaislameren  vedet, kun he ajoivat teitä takaa, ja jotka Herra hukutti, niin ettei  heitä enää ole,</span> <span class="verse"><a name="5">5</a>eivätkä, mitä hän teki teille erämaassa, aina siihen saakka, kunnes  te tulitte tähän paikkaan,</span> <span class="verse"><a name="6">6</a>eivätkä, mitä hän teki Daatanille ja Abiramille, Eliabin, Ruubenin  pojan, pojille, kun maa avasi kitansa ja koko Israelin keskeltä nielaisi  heidät ja heidän perheensä ja majansa ja kaiken, mitä heillä oli  mukanansa;</span> <span class="verse"><a name="7">7</a>vaan minä puhun teille, jotka olette omin silmin nähneet kaikki  Herran suuret teot, jotka hän on tehnyt.</span> <span class="verse"><a name="8">8</a>Niin pitäkää kaikki käskyt, jotka minä tänä päivänä teille annan,  että te tulisitte voimakkaiksi, menisitte ja ottaisitte omaksenne sen  maan, jota nyt menette omaksenne ottamaan,</span> <span class="verse"><a name="9">9</a>ja että te kauan eläisitte siinä maassa, jonka Herra teidän isillenne  vannotulla valalla on luvannut antaa heille ja heidän jälkeläisillensä,  maan, joka vuotaa maitoa ja mettä.</span> <span class="verse"><a name="10">10</a>Sillä se maa, jota sinä menet omaksesi ottamaan, ei ole niinkuin  Egyptin maa, josta te olette lähteneet ja jota sinä, siemenesi siihen  kylvettyäsi, jalalla polkien kastelit niinkuin vihannestarhaa.</span> <span class="verse"><a name="11">11</a>Vaan se maa, jota te menette omaksenne ottamaan, on maa, jossa on  vuoria ja laaksoja ja joka juo vettä taivaan sateesta,</span> <span class="verse"><a name="12">12</a>maa, josta Herra, sinun Jumalasi, pitää huolen ja jota Herran, sinun  Jumalasi, silmät aina katsovat, vuoden alusta sen loppuun saakka.</span> <span class="verse"><a name="13">13</a>Ja jos nyt tottelette minun käskyjäni, jotka minä tänä päivänä  teille annan, niin että rakastatte Herraa, teidän Jumalaanne, ja  palvelette häntä kaikesta sydämestänne ja kaikesta sielustanne,</span> <span class="verse"><a name="14">14</a>niin minä annan teidän maallenne sateen ajallansa, syyssateen ja  kevätsateen, ja sinä saat korjata viljasi ja viinisi ja öljysi.</span> <span class="verse"><a name="15">15</a>Ja minä annan sinun karjallesi ruohoa kedoillasi; ja sinä syöt ja  tulet ravituksi.</span> <span class="verse"><a name="16">16</a>Varokaa, ettei teidän sydämenne antaudu vieteltäväksi, niin että  poikkeatte pois ja palvelette muita jumalia ja niitä kumarratte;</span> <span class="verse"><a name="17">17</a>muutoin Herran viha syttyy teitä kohtaan, ja hän sulkee taivaan,  niin ettei tule sadetta eikä maa anna satoansa, ja te häviätte pian  siitä hyvästä maasta, jonka Herra teille antaa.</span> <span class="verse"><a name="18">18</a>Painakaa siis nämä minun sanani sydämeenne ja mieleenne ja sitokaa  ne merkiksi käteenne, ja ne olkoot muistolauseena otsallanne;</span> <span class="verse"><a name="19">19</a>ja opettakaa ne lapsillenne, niin että puhut niistä kotona istuessasi  ja tietä käydessäsi, maata pannessasi ja ylös noustessasi.</span> <span class="verse"><a name="20">20</a>Ja kirjoita ne talosi pihtipieliin ja portteihisi,</span> <span class="verse"><a name="21">21</a>että te ja teidän lapsenne kauan eläisitte siinä maassa, jonka Herra  teidän isillenne vannotulla valalla lupasi antaa heille, niin kauan kuin  taivas maan yli kaareutuu.</span> <span class="verse"><a name="22">22</a>Sillä jos te pidätte kaikki nämä käskyt, jotka minä teille annan, ja  seuraatte niitä, niin että rakastatte Herraa, teidän Jumalaanne, ja aina  vaellatte hänen teitänsä ja riiputte hänessä kiinni,</span> <span class="verse"><a name="23">23</a>niin Herra karkoittaa kaikki nämä kansat teidän tieltänne, ja te  laskette valtanne alle kansoja, jotka ovat teitä suuremmat ja  väkevämmät.</span> <span class="verse"><a name="24">24</a>Mihin paikkaan te jalkanne astutte, se on oleva teidän.  Erämaasta  ja Libanonista, virrasta, Eufrat-virrasta, aina Länsimereen saakka on  teidän alueenne ulottuva.</span> <span class="verse"><a name="25">25</a>Ei kukaan kestä teidän edessänne. Kauhuun ja peljästykseen teidän  edessänne on Herra saattava koko sen maan, johon te astutte, niinkuin  hän on teille puhunut.</span> <span class="verse"><a name="26">26</a>Katso, minä asetan tänä päivänä teidän eteenne siunauksen ja  kirouksen:</span> <span class="verse"><a name="27">27</a>siunauksen, jos te tottelette Herran, teidän Jumalanne, käskyjä,  jotka minä tänä päivänä teille annan,</span> <span class="verse"><a name="28">28</a>mutta kirouksen, jos te ette tottele Herran, teidän Jumalanne,  käskyjä, vaan poikkeatte siltä tieltä, jota minä tänä päivänä käsken  teidän vaeltaa, ja seuraatte muita jumalia, joita te ette tunne.</span> <span class="verse"><a name="29">29</a>Ja kun Herra, sinun Jumalasi, on vienyt sinut siihen maahan, jota  sinä nyt menet omaksesi ottamaan, niin tee Garissimin vuoresta  siunauksen paikka ja Eebalin vuoresta kirouksen paikka."</span> <span class="verse"><a name="30">30</a>Ne ovat toisella puolella Jordanin, länteen päin auringonlaskun  tiestä, kanaanilaisten maassa, niiden, jotka asuvat Aromaassa,  vastapäätä Gilgalia, Mooren tammiston luona.</span> <span class="verse"><a name="31">31</a>"Sillä te kuljette Jordanin yli ja menette ottamaan omaksenne sen  maan, jonka Herra, teidän Jumalanne, teille antaa. Kun sitten olette  ottaneet sen omaksenne ja asettuneet siihen,</span> <span class="verse"><a name="32">32</a>niin noudattakaa tarkoin kaikkia niitä käskyjä ja oikeuksia, jotka  minä tänä päivänä teille annan."</span> </p></div</div></div></body></html>