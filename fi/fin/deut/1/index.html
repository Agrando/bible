<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>Nämä ovat ne sanat, jotka Mooses puhui kaikelle Israelille, tuolla  puolella Jordanin, erämaassa, Aromaassa, vastapäätä Suufia, Paaranin,  Toofelin, Laabanin, Haserotin ja Dii-Saahabin välillä.</span> <span class="verse"><a name="2">2</a>Hoorebista on yksitoista päivänmatkaa, Seirin vuoriston tietä,  Kaades-Barneaan.</span> <span class="verse"><a name="3">3</a>Neljäntenäkymmenentenä vuotena, yhdennessätoista kuussa, kuukauden  ensimmäisenä päivänä, Mooses puhui israelilaisille kaiken, mitä Herra  oli käskenyt hänen heille puhua.</span> <span class="verse"><a name="4">4</a>Tämä tapahtui sen jälkeen, kuin hän oli voittanut Siihonin,  amorilaisten kuninkaan, joka asui Hesbonissa, ja Oogin, Baasanin  kuninkaan, joka asui Astarotissa, Edrein luona.</span> <span class="verse"><a name="5">5</a>Tuolla puolella Jordanin, Mooabin maassa, Mooses alkoi selittää tätä  lakia, sanoen:</span> <span class="verse"><a name="6">6</a>"Herra, meidän Jumalamme, puhui meille Hoorebilla näin: 'Te olette jo  tarpeeksi kauan olleet tämän vuoren vaiheilla;</span> <span class="verse"><a name="7">7</a>kääntykää toisaalle, lähtekää liikkeelle ja menkää amorilaisten  vuoristoon ja kaikkien heidän naapuriensa tykö Aromaahan, Vuoristoon,  Alankomaahan, Etelämaahan ja Merenrannikolle, kanaanilaisten maahan ja  Libanoniin, aina suureen virtaan, Eufrat-virtaan, saakka.</span> <span class="verse"><a name="8">8</a>Katso, minä annan maan teidän valtaanne; menkää ja ottakaa omaksenne  se maa, jonka Herra teidän isillenne, Aabrahamille, Iisakille ja  Jaakobille, vannotulla valalla on luvannut antaa heille ja heidän  jälkeläisillensä.'</span> <span class="verse"><a name="9">9</a>Ja minä puhuin teille silloin sanoen: 'Minä en jaksa yksin kantaa  teitä.</span> <span class="verse"><a name="10">10</a>Herra, teidän Jumalanne, on antanut teidän lisääntyä, ja katso,  teidän lukunne on tänä päivänä niinkuin taivaan tähtien.</span> <span class="verse"><a name="11">11</a>Lisätköön Herra, teidän isienne Jumala, teitä vielä tuhatkertaisesti  ja siunatkoon teitä, niinkuin hän on teille puhunut.</span> <span class="verse"><a name="12">12</a>Mutta kuinka minä voin yksin kantaa sitä kuormaa ja taakkaa, joka  minulla on teistä ja teidän riitelemisistänne?</span> <span class="verse"><a name="13">13</a>Tuokaa tänne viisaita, ymmärtäväisiä ja tunnettuja miehiä jokaisesta  sukukunnastanne, niin minä asetan heidät teidän päämiehiksenne.'</span> <span class="verse"><a name="14">14</a>Te vastasitte minulle ja sanoitte: 'Se on hyvä, mitä sinä ehdotat  tehtäväksi'.</span> <span class="verse"><a name="15">15</a>Silloin minä otin teidän sukukuntienne päämiehet, jotka olivat  viisaita ja tunnettuja miehiä, ja asetin heidät teidän päämiehiksenne,  tuhannen-, sadan-, viidenkymmenen- ja kymmenenjohtajiksi, ja  päällysmiehiksi sukukuntiinne.</span> <span class="verse"><a name="16">16</a>Ja silloin minä käskin teidän tuomareitanne sanoen: 'Kuulustelkaa  veljiänne ja tuomitkaa oikein, jos jollakulla on riita-asia veljensä tai  luonaan asuvan muukalaisen kanssa.</span> <span class="verse"><a name="17">17</a>Älkää katsoko henkilöön tuomitessanne, vaan kuulkaa pientä yhtä  hyvin kuin suurtakin; älkää peljätkö ketään ihmistä, sillä tuomio on  Jumalan. Mutta asia, joka on teistä liian vaikea, lykätkää minulle,  kuullakseni sen.'</span> <span class="verse"><a name="18">18</a>Ja silloin minä annoin teille käskyt kaikesta, mitä teidän oli  tehtävä.</span> <span class="verse"><a name="19">19</a>Niin me lähdimme liikkeelle Hoorebilta ja kuljimme koko sen suuren  ja peljättävän erämaan kautta, jonka te olette nähneet, amorilaisten  vuoriston tietä, niinkuin Herra, meidän Jumalamme, oli käskenyt meitä,  ja tulimme Kaades-Barneaan.</span> <span class="verse"><a name="20">20</a>Silloin minä sanoin teille: 'Te olette tulleet amorilaisten  vuoristoon, jonka Herra, meidän Jumalamme, meille antaa.</span> <span class="verse"><a name="21">21</a>Katso, Herra, sinun Jumalasi, antaa maan sinun valtaasi. Mene ja ota  se omaksesi, niinkuin Herra, sinun isiesi Jumala, on sinulle puhunut;  älä pelkää äläkä arkaile.'</span> <span class="verse"><a name="22">22</a>Silloin te astuitte kaikki minun eteeni ja sanoitte: 'Lähettäkäämme  miehiä edellämme tutkimaan maata ja antamaan meille tietoja tiestä, jota  meidän on sinne mentävä, ja kaupungeista, joihin me tulemme'.</span> <span class="verse"><a name="23">23</a>Tämä puhe oli minun silmissäni hyvä, ja minä otin kaksitoista miestä  teidän keskuudestanne, yhden jokaisesta sukukunnasta.</span> <span class="verse"><a name="24">24</a>Nämä lähtivät ja nousivat vuoristoon ja tulivat Rypälelaaksoon ja  vakoilivat maata.</span> <span class="verse"><a name="25">25</a>Ja he ottivat mukaansa maan hedelmiä ja toivat meille ja antoivat  meille tietoja ja sanoivat: 'Maa, jonka Herra, meidän Jumalamme, antaa  meille, on hyvä'.</span> <span class="verse"><a name="26">26</a>Mutta te ette tahtoneet mennä sinne, vaan niskoittelitte Herran,  teidän Jumalanne, käskyä vastaan.</span> <span class="verse"><a name="27">27</a>Ja te napisitte teltoissanne ja sanoitte: 'Sentähden että Herra  vihaa meitä, vei hän meidät pois Egyptin maasta, antaakseen meidät  amorilaisten käsiin ja tuhotakseen meidät.</span> <span class="verse"><a name="28">28</a>Mihin me menemme? Veljemme ovat saattaneet meidän rohkeutemme  raukeamaan, sillä he sanovat: Siellä on meitä suurempi ja kookkaampi  kansa, siellä on suuria, taivaan tasalle varustettuja kaupunkeja;  näimmepä siellä anakilaisiakin.'</span> <span class="verse"><a name="29">29</a>Niin minä vastasin teille: 'Älkää säikähtykö älkääkä peljätkö heitä.</span> <span class="verse"><a name="30">30</a>Herra, teidän Jumalanne, joka käy teidän edellänne, taistelee itse  teidän puolestanne, aivan niinkuin hän teki teille Egyptissä teidän  silmienne edessä</span> <span class="verse"><a name="31">31</a>ja erämaassa, jossa sinä olet nähnyt, kuinka Herra, sinun Jumalasi,  on kantanut sinua, niinkuin mies kantaa poikaansa, koko sen matkan,  jonka te olette kulkeneet, kunnes tulitte tähän paikkaan.'</span> <span class="verse"><a name="32">32</a>Mutta sittenkään te ette uskoneet Herraan, teidän Jumalaanne,</span> <span class="verse"><a name="33">33</a>joka kävi teidän edellänne tiellä katsoakseen teille leiripaikat:  yöllä tulessa, valaistakseen teille tien, jota teidän oli kuljettava, ja  päivällä pilvessä.</span> <span class="verse"><a name="34">34</a>Kun Herra kuuli teidän puheenne, vihastui hän ja vannoi sanoen:</span> <span class="verse"><a name="35">35</a>'Totisesti, ei kukaan näistä miehistä, tästä pahasta sukupolvesta,  saa nähdä sitä hyvää maata, jonka minä valalla vannoen olen luvannut  antaa teidän isillenne,</span> <span class="verse"><a name="36">36</a>ei kukaan, paitsi Kaaleb, Jefunnen poika; hän saa sen nähdä, ja  hänelle ja hänen lapsillensa minä annan sen maan, johon hän on astunut,  sentähden että hän on uskollisesti seurannut Herraa'.</span> <span class="verse"><a name="37">37</a>Myöskin minuun Herra vihastui teidän tähtenne ja sanoi: 'Et sinäkään  sinne pääse.</span> <span class="verse"><a name="38">38</a>Joosua, Nuunin poika, joka sinua palvelee, hän pääsee sinne;  vahvista häntä, sillä hän on jakava maan Israelille perinnöksi.</span> <span class="verse"><a name="39">39</a>Ja teidän lapsenne, joiden sanoitte joutuvan vihollisen saaliiksi,  ja teidän poikanne, jotka eivät vielä tiedä, mikä on hyvä, mikä paha, ne  pääsevät sinne; heille minä annan maan, ja he ottavat sen omaksensa.</span> <span class="verse"><a name="40">40</a>Mutta te kääntykää takaisin ja lähtekää liikkeelle erämaahan,  Kaislameren tietä.'</span> <span class="verse"><a name="41">41</a>Silloin te vastasitte ja sanoitte minulle: 'Me olemme tehneet syntiä  Herraa vastaan. Me menemme ja taistelemme, aivan niinkuin Herra, meidän  Jumalamme, on meitä käskenyt.' Ja te vyöttäydyitte kaikki  sota-aseisiinne ja lähditte kevytmielisesti nousemaan vuoristoon.</span> <span class="verse"><a name="42">42</a>Mutta Herra sanoi minulle: 'Sano heille: Älkää nousko sinne älkääkä  antautuko taisteluun, sillä minä en ole teidän keskellänne; älkää tehkö  niin, etteivät vihollisenne voittaisi teitä'.</span> <span class="verse"><a name="43">43</a>Ja minä puhuin teille, mutta te ette kuulleet, vaan niskoittelitte  Herran käskyä vastaan ja lähditte ylimielisesti vuoristoon.</span> <span class="verse"><a name="44">44</a>Ja amorilaiset, jotka asuvat siinä vuoristossa, lähtivät teitä  vastaan ja ajoivat teitä takaa, niinkuin mehiläiset tekevät, ja  hajottivat teidät Seirissä, ja aina Hormaan asti.</span> <span class="verse"><a name="45">45</a>Niin te palasitte ja itkitte Herran edessä. Mutta Herra ei kuullut  teidän huutoanne, ei kuunnellut teitä.</span> <span class="verse"><a name="46">46</a>Ja teidän täytyi viipyä Kaadeksessa se pitkä aika, minkä siellä  viivyitte."</span> </p></div</div></div></body></html>