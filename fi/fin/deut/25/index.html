<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 25</strong></div><p><span class="verse"><a name="1">1</a>"Jos syntyy riita miesten välillä ja he astuvat oikeuden eteen ja  heidät tuomitaan, syytön syyttömäksi ja syyllinen syylliseksi,</span> <span class="verse"><a name="2">2</a>ja jos syyllinen tuomitaan raippoihin, niin käskeköön tuomari hänen  laskeutua maahan ja annattakoon läsnä ollessaan hänelle hänen rikostaan  vastaavan määräluvun raippoja.</span> <span class="verse"><a name="3">3</a>Neljäkymmentä raippaa saa hän hänelle antaa, ei enempää, ettei  veljeäsi häväistäisi sinun silmiesi edessä antamalla hänelle vielä  useampia lyöntejä.</span> <span class="verse"><a name="4">4</a>Älä sido puivan härän suuta.</span> <span class="verse"><a name="5">5</a>Kun veljeksiä asuu yhdessä ja joku heistä kuolee eikä hänellä ole  poikaa, niin älköön vainajan leski menkö naimisiin muuhun sukuun,  syrjäisen miehen kanssa. Hänen lankonsa yhtyköön häneen, ottakoon hänet  vaimokseen ja täyttäköön häntä kohtaan langon velvollisuuden.</span> <span class="verse"><a name="6">6</a>Ja esikoinen, jonka vaimo synnyttää, katsottakoon kuolleen veljen  omaksi, ettei hänen nimeänsä pyyhittäisi pois Israelista.</span> <span class="verse"><a name="7">7</a>Mutta jos mies ei suostu ottamaan kälyänsä vaimoksi, niin menköön  käly porttiin vanhinten eteen ja sanokoon: 'Minun lankoni kieltäytyy  pysyttämästä veljensä nimeä Israelissa; hän ei tahdo täyttää langon  velvollisuutta'.</span> <span class="verse"><a name="8">8</a>Silloin hänen kaupunkinsa vanhimmat kutsukoot hänet ja puhutelkoot  häntä. Ja jos hän pysyy päätöksessään ja sanoo: 'En suostu ottamaan  häntä vaimokseni',</span> <span class="verse"><a name="9">9</a>niin hänen kälynsä astukoon hänen luoksensa vanhinten silmien eteen  ja vetäköön kengän hänen jalastaan, sylkeköön häntä silmille ja  lausukoon sanoen: 'Näin tehtäköön jokaiselle, joka ei veljensä huonetta  rakenna'.</span> <span class="verse"><a name="10">10</a>Ja hänen perhettänsä nimitettäköön sitten Israelissa 'paljasjalan  perheeksi'.</span> <span class="verse"><a name="11">11</a>Jos kaksi miestä tappelee keskenään ja toisen vaimo tulee auttamaan  miestään sen käsistä, joka häntä lyö, ja ojentaa kätensä ja tarttuu  tämän häpyyn,</span> <span class="verse"><a name="12">12</a>niin hakkaa poikki hänen kätensä säälimättä.</span> <span class="verse"><a name="13">13</a>Älä pidä kukkarossasi kahdenlaisia punnuksia, suurempia ja  pienempiä.</span> <span class="verse"><a name="14">14</a>Älä pidä talossasi kahdenlaista eefa-mittaa, suurempaa ja pienempää.</span> <span class="verse"><a name="15">15</a>Olkoon sinulla täydet ja oikeat punnukset; olkoon sinulla täysi ja  oikea eefa-mitta, että eläisit kauan siinä maassa, jonka Herra, sinun  Jumalasi, sinulle antaa.</span> <span class="verse"><a name="16">16</a>Sillä jokainen, joka näitä tekee, on kauhistus Herralle, jokainen,  joka vääryyttä tekee.</span> <span class="verse"><a name="17">17</a>Muista, mitä Amalek teki sinulle matkalla, kun olit lähtenyt  Egyptistä,</span> <span class="verse"><a name="18">18</a>kuinka hän, Jumalaa pelkäämättä, tuli sinua vastaan tiellä, kun sinä  olit väsynyt ja uuvuksissa, ja eristi sinun yhteydestäsi kaikki  heikommat, jotka kulkivat jälkipäässä.</span> <span class="verse"><a name="19">19</a>Sentähden, kun Herra, sinun Jumalasi, antaa sinun päästä rauhaan  kaikista ympärillä olevista vihollisistasi siinä maassa, jonka Herra,  sinun Jumalasi, antaa sinulle perintöosaksi, ottaaksesi sen omaksesi,  niin pyyhi pois Amalekin muisto taivaan alta. Älä tätä unhota."</span> </p></div</div></div></body></html>