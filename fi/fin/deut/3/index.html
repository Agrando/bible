<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 3</strong></div><p><span class="verse"><a name="1">1</a>"Sitten me käännyimme toisaalle ja kuljimme Baasanin tietä.  Silloin  lähti Oog, Baasanin kuningas, hän ja kaikki hänen sotaväkensä, Edreihin  taistelemaan meitä vastaan.</span> <span class="verse"><a name="2">2</a>Mutta Herra sanoi minulle: 'Älä pelkää häntä, sillä minä annan sinun  käsiisi hänet ja kaiken hänen kansansa ja hänen maansa. Tee hänelle,  niinkuin teit Siihonille, amorilaisten kuninkaalle, joka asui  Hesbonissa.'</span> <span class="verse"><a name="3">3</a>Ja niin Herra, meidän Jumalamme, antoi meidän käsiimme myöskin Oogin,  Baasanin kuninkaan, ja kaiken hänen sotaväkensä, ja me voitimme hänet,  päästämättä pakoon ainoatakaan.</span> <span class="verse"><a name="4">4</a>Ja me valloitimme silloin kaikki hänen kaupunkinsa - ei ollut  ainoatakaan kaupunkia, jota emme olisi heiltä ottaneet - kuusikymmentä  kaupunkia, koko Argobin seudun, Oogin valtakunnan Baasanissa,</span> <span class="verse"><a name="5">5</a>kaikki nämä kaupungit korkeilla muureilla, porteilla ja salvoilla  varustettuja, ja sen lisäksi vielä suuren joukon linnoittamattomia  pikkukaupunkeja.</span> <span class="verse"><a name="6">6</a>Ja me vihimme ne tuhon omiksi, niinkuin olimme tehneet Siihonille,  Hesbonin kuninkaalle; me vihimme tuhon omiksi jokaisessa kaupungissa  miehet, naiset ja lapset.</span> <span class="verse"><a name="7">7</a>Mutta kaiken karjan ynnä saaliin kaupungeista me ryöstimme  itsellemme.</span> <span class="verse"><a name="8">8</a>Niin me otimme silloin kahdelta amorilaisten kuninkaalta, jotka  hallitsivat tuolla puolella Jordanin, heidän maansa Arnon-joesta aina  Hermonin vuoreen asti -</span> <span class="verse"><a name="9">9</a>siidonilaiset kutsuvat Hermonia Sirjoniksi, mutta amorilaiset  kutsuvat sitä Seniriksi -</span> <span class="verse"><a name="10">10</a>kaikki ylätasangon kaupungit ja koko Gileadin ja koko Baasanin aina  Salkaan ja Edreihin, Baasanissa oleviin Oogin valtakunnan kaupunkeihin,  saakka.</span> <span class="verse"><a name="11">11</a>Sillä Baasanin kuningas Oog oli yksin enää jäljellä viimeisistä  refalaisista. Hänen basaltista tehty ruumisarkkunsa on vieläkin  ammonilaisten kaupungissa Rabbassa; se on yhdeksää kyynärää pitkä ja  neljää kyynärää leveä, mitattuna tavallisella kyynärämitalla.</span> <span class="verse"><a name="12">12</a>Kun me silloin olimme ottaneet omaksemme tämän maan, annoin minä sen  osan siitä, joka alkaa Aroerista, Arnon-joen varrelta, sekä puolet  Gileadin vuoristoa kaupunkeineen ruubenilaisille ja gaadilaisille.</span> <span class="verse"><a name="13">13</a>Loput Gileadista ja koko Baasanin, Oogin valtakunnan, minä annoin  toiselle puolelle Manassen sukukuntaa, koko Argobin seudun; koko tätä  Baasania kutsutaan refalaisten maaksi.</span> <span class="verse"><a name="14">14</a>Jaair, Manassen poika, valtasi koko Argobin seudun aina  gesurilaisten ja maakatilaisten alueeseen saakka, ja hän kutsui nämä  seudut, se on Baasanin, oman nimensä mukaan Jaairin leirikyliksi,  niinkuin niitä kutsutaan vielä tänäkin päivänä.</span> <span class="verse"><a name="15">15</a>Ja Maakirille minä annoin Gileadin.</span> <span class="verse"><a name="16">16</a>Ja ruubenilaisille ja gaadilaisille minä annoin maan Gileadista aina  Arnon-jokeen, jokilaakson keskikohtaan saakka, joka on rajana, ja  Jabbok-jokeen saakka, joka on ammonilaisten rajana;</span> <span class="verse"><a name="17">17</a>niin myös Aromaan, Jordan rajana, Kinneretistä aina Aromaan mereen,  Suolamereen, saakka, Pisgan rinteiden juurelle, itään päin.</span> <span class="verse"><a name="18">18</a>Ja silloin minä käskin teitä ja sanoin: 'Herra, teidän Jumalanne, on  antanut teille tämän maan omaksenne. Mutta te, kaikki sotakuntoiset  miehet, lähtekää asestettuina veljienne, israelilaisten, etunenässä.</span> <span class="verse"><a name="19">19</a>Ainoastaan vaimonne, lapsenne ja karjanne - sillä minä tiedän teillä  olevan paljon karjaa - jääkööt kaupunkeihinne, jotka minä olen teille  antanut,</span> <span class="verse"><a name="20">20</a>kunnes Herra suo veljienne, samoinkuin teidänkin, päästä rauhaan,  kun hekin ovat ottaneet omaksensa sen maan, jonka Herra, teidän  Jumalanne, antaa teille Jordanin tuolta puolelta; sitten saatte palata  takaisin, kukin omistamallensa maalle, jonka minä olen teille antanut.'</span> <span class="verse"><a name="21">21</a>Ja silloin minä käskin Joosuaa ja sanoin: 'Sinä olet omin silmin  nähnyt kaiken, mitä Herra, teidän Jumalanne, on tehnyt näille kahdelle  kuninkaalle. Samalla tavalla Herra on tekevä kaikille valtakunnille,  joihin sinä menet.</span> <span class="verse"><a name="22">22</a>Älkää niitä peljätkö, sillä Herra, teidän Jumalanne, sotii itse  teidän puolestanne.'</span> <span class="verse"><a name="23">23</a>Ja silloin minä anoin Herralta armoa sanoen:</span> <span class="verse"><a name="24">24</a>'Herra, Herra, sinä olet alkanut näyttää palvelijallesi  valtasuuruuttasi ja väkevää kättäsi; sillä kuka on se jumala taivaassa  tai maassa, joka voi tehdä sellaisia töitä ja niin voimallisia tekoja  kuin sinä?</span> <span class="verse"><a name="25">25</a>Niin salli minun nyt mennä katsomaan sitä hyvää maata, joka on  tuolla puolella Jordanin, tuota ihanaa vuoristoa ja Libanonia.'</span> <span class="verse"><a name="26">26</a>Mutta Herra oli julmistunut minuun teidän tähtenne eikä kuullut  minua, vaan sanoi minulle: 'Riittää! Älä puhu minulle enempää tästä  asiasta.</span> <span class="verse"><a name="27">27</a>Nouse Pisgan huipulle ja kohota katseesi länteen ja pohjoiseen,  etelään ja itään ja katsele silmilläsi; sillä tämän Jordanin yli sinä et  mene.</span> <span class="verse"><a name="28">28</a>Ja anna määräyksiä Joosualle, vahvista ja rohkaise häntä. Sillä hän  menee sinne tämän kansan edellä, ja hän jakaa heille perinnöksi sen  maan, jonka sinä näet.'</span> <span class="verse"><a name="29">29</a>Ja me jäimme laaksoon, vastapäätä Beet-Peoria."</span> </p></div</div></div></body></html>