<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>"Kuunnelkaa, te taivaat, kun minä puhun, ja kuulkoon maa minun suuni  sanat!</span> <span class="verse"><a name="2">2</a>Sateena pisaroikoon minun opetukseni, kasteena valukoon puheeni  niinkuin vihma vihannalle, niinkuin sadekuuro ruohikolle.</span> <span class="verse"><a name="3">3</a>Sillä minä julistan Herran nimeä; antakaa kunnia meidän Jumalallemme.</span> <span class="verse"><a name="4">4</a>Hän on kallio; täydelliset ovat hänen tekonsa, sillä kaikki hänen  tiensä ovat oikeat. Uskollinen Jumala ja ilman vääryyttä, vanhurskas ja  vakaa hän on.</span> <span class="verse"><a name="5">5</a>Heidän menonsa oli paha häntä kohtaan, he eivät olleet hänen  lapsiansa, vaan häpeäpilkku - tuo nurja ja kiero sukupolvi!</span> <span class="verse"><a name="6">6</a>Niinkö sinä maksat Herralle, sinä houkka ja tyhmä kansa? Eikö hän ole  sinun isäsi, joka sinut loi? Hän sinut teki ja valmisti.</span> <span class="verse"><a name="7">7</a>Muistele muinaisia päiviä, ajattele menneiden sukupolvien vuosia.  Kysy isältäsi, niin hän sen sinulle ilmoittaa, vanhimmiltasi, niin he  sen sinulle sanovat.</span> <span class="verse"><a name="8">8</a>Kun Korkein jakoi perinnöt kansoille, kun hän erotteli ihmisten  lapset, silloin hän määräsi kansojen rajat israelilaisten luvun mukaan.</span> <span class="verse"><a name="9">9</a>Sillä Herran kansa on hänen osuutensa, Jaakob on hänen perintöosansa.</span> <span class="verse"><a name="10">10</a>Erämaasta hän löysi hänet, autiosta, ulvovasta korvesta; hän otti  hänet suojaansa ja hoitoonsa, varjeli häntä kuin silmäteräänsä.</span> <span class="verse"><a name="11">11</a>Niinkuin kotka kiihoittaa pesuettaan lentoon ja liitelee poikastensa  suojana, niin hän levitti siipensä, otti hänet ja kantoi häntä  sulillansa.</span> <span class="verse"><a name="12">12</a>Herra yksin johdatti häntä, eikä hänen kanssansa ollut ketään  vierasta jumalaa.</span> <span class="verse"><a name="13">13</a>Hän kuljetti hänet maan kukkuloiden yli ja ruokki häntä pellon  antimilla; hän antoi hänen imeä hunajaa kalliosta ja öljyä kovasta  kivestä.</span> <span class="verse"><a name="14">14</a>Hän antoi voita lehmistä ja maitoa lampaista sekä karitsain ja  oinasten rasvaa, Baasanin härkiä ja kauriita ja parasta vehnän ydintä;  ja sinä sait juoda rypäleen verta, tulista viiniä.</span> <span class="verse"><a name="15">15</a>Ja Jesurun lihoi ja alkoi potkia, sinä tulit lihavaksi, paksuksi ja  aloit äksyillä. Niin hän hylkäsi Jumalan, joka oli tehnyt hänet, ja  halveksui pelastuksensa kalliota.</span> <span class="verse"><a name="16">16</a>He herättivät hänen kiivautensa vierailla jumalillaan, he  vihoittivat hänet kauhistuksillansa.</span> <span class="verse"><a name="17">17</a>He uhrasivat riivaajille, epäjumalille, jumalille, joita he eivät  tunteneet, uusille, äsken tulleille, joista teidän isänne eivät  tienneet.</span> <span class="verse"><a name="18">18</a>Kalliota, joka sinut synnytti, sinä et muistanut; sinä unhotit  Jumalan, joka sinulle elämän antoi.</span> <span class="verse"><a name="19">19</a>Herra näki sen ja hylkäsi heidät, sillä hän vihastui poikiinsa ja  tyttäriinsä.</span> <span class="verse"><a name="20">20</a>Hän sanoi: 'Minä peitän heiltä kasvoni, minä katson, mikä heidän  loppunsa on; sillä he ovat nurja suku, lapsia, joissa ei ole  uskollisuutta.</span> <span class="verse"><a name="21">21</a>He ovat herättäneet minun kiivauteni jumalilla, jotka eivät jumalia  ole, ovat vihoittaneet minut turhilla jumalillansa; niin minäkin herätän  heidän kiivautensa kansalla, joka ei ole kansa, vihoitan heidät houkalla  pakanakansalla.</span> <span class="verse"><a name="22">22</a>Sillä minun vihani tuli on syttynyt, ja se leimuaa tuonelan  syvyyksiin saakka; se kuluttaa maan kasvuinensa ja polttaa vuorten  perustukset.</span> <span class="verse"><a name="23">23</a>Minä kasaan onnettomuuksia heidän päällensä, kaikki nuoleni minä  heihin ammun.</span> <span class="verse"><a name="24">24</a>He nääntyvät nälkään ja menehtyvät ruttoon, kulkutautien  poltteeseen; minä lähetän heidän kimppuunsa petojen hampaat ja tomussa  matelevaisten myrkyn.</span> <span class="verse"><a name="25">25</a>Ulkona surmaa miekka ja sisällä kauhu sekä nuorukaisen että  neitosen, sekä imeväisen että harmaapään.</span> <span class="verse"><a name="26">26</a>Minä sanoisin: 'Minä puhallan heidät pois, hävitän heidän muistonsa  ihmisten seasta',</span> <span class="verse"><a name="27">27</a>jollen varoisi, että vihollinen tuottaisi minulle mielipahaa, että  heidän vastustajansa selittäisivät sen väärin, että he sanoisivat:  'Meidän kätemme oli korotettu, eikä Herra ole tästä kaikesta mitään  tehnyt'.</span> <span class="verse"><a name="28">28</a>Sillä he ovat neuvoton kansa, eikä heissä ole ymmärrystä.</span> <span class="verse"><a name="29">29</a>Jos he viisaita olisivat, niin he käsittäisivät tämän, he  ymmärtäisivät, mikä heidän loppunsa on.</span> <span class="verse"><a name="30">30</a>Kuinka yksi ajaisi tuhatta takaa, kuinka kaksi ajaisi pakoon  kymmenentuhatta, jollei heidän kallionsa olisi heitä myynyt ja Herra  luovuttanut heitä!</span> <span class="verse"><a name="31">31</a>Sillä heidän kallionsa ei ole niinkuin meidän kalliomme; niin  vihollisemmekin päättelevät.</span> <span class="verse"><a name="32">32</a>Sillä Sodoman viinipuita on heidän viinipuunsa, se on kotoisin  Gomorran viinitarhoista; heidän rypäleensä ovat myrkkyrypäleitä, heidän  viiniterttujensa maku on karvas.</span> <span class="verse"><a name="33">33</a>Heidän viininsä on lohikäärmeitten kähyä, kyykäärmeitten kauheata  myrkkyä.</span> <span class="verse"><a name="34">34</a>Eikö sitä ole talletettuna minun takanani, sinetillä lukittuna minun  aitoissani?</span> <span class="verse"><a name="35">35</a>Minun on kosto ja rankaiseminen, säästetty siksi ajaksi, jolloin  heidän jalkansa horjuu. Sillä heidän onnettomuutensa päivä on lähellä,  ja mikä heitä odottaa, se tulee rientäen.</span> <span class="verse"><a name="36">36</a>Sillä Herra hankkii oikeuden kansallensa ja armahtaa  palvelijoitansa, koska hän näkee, että heidän voimansa on poissa ja että  kaikki tyynni on lopussa.</span> <span class="verse"><a name="37">37</a>Silloin hän kysyy: 'Missä ovat nyt niiden jumalat, missä kallio,  johon he turvasivat,</span> <span class="verse"><a name="38">38</a>missä ne, jotka söivät heidän teurasuhriensa rasvan ja joivat heidän  juomauhriensa viinin?' Nouskoot ne auttamaan teitä, olkoot ne teidän  suojananne.</span> <span class="verse"><a name="39">39</a>Katsokaa nyt, että minä, minä olen, eikä yhtäkään jumalaa ole minun  rinnallani. Minä kuoletan ja minä teen eläväksi, minä lyön ja minä  parannan; eikä ole sitä, joka pelastaisi minun käsistäni.</span> <span class="verse"><a name="40">40</a>Minä nostan käteni taivasta kohti ja sanon: Niin totta kuin minä  elän iankaikkisesti, kun minä teroitan miekkani salaman,</span> <span class="verse"><a name="41">41</a>kun minun käteni ryhtyy tuomiota pitämään, niin minä kostan  vastustajilleni ja maksan vihamiehilleni. Minä annan nuolteni juopua  verestä -</span> <span class="verse"><a name="42">42</a>ja minun miekkani syö lihaa - surmattujen ja vangittujen verestä,  vihollispäällikköjen päistä.</span> <span class="verse"><a name="43">43</a>Riemuiten ylistäkää, te pakanakansat, hänen kansaansa, sillä hän  kostaa palvelijoittensa veren; hän antaa koston kohdata vastustajiansa  ja toimittaa sovituksen maallensa, kansallensa."</span> <span class="verse"><a name="44">44</a>Ja Mooses tuli ja lausui kaikki tämän virren sanat kansan kuullen,  hän itse ja Joosua, Nuunin poika.</span> <span class="verse"><a name="45">45</a>Ja kun Mooses oli puhunut loppuun kaikki nämä sanat koko Israelille,</span> <span class="verse"><a name="46">46</a>sanoi hän heille: "Painakaa sydämiinne kaikki ne sanat, jotka minä  tänä päivänä teen todistajiksi teitä vastaan, niin että käskette  lapsianne tarkoin täyttämään kaikki tämän lain sanat.</span> <span class="verse"><a name="47">47</a>Sillä ei ole se turha sana, joka ei koskisi teitä, vaan siinä on  teidän elämänne; ja sen sanan varassa te elätte kauan siinä maassa,  johon te menette Jordanin yli, ottamaan sen omaksenne."</span> <span class="verse"><a name="48">48</a>Ja Herra puhui Moosekselle sinä samana päivänä sanoen:</span> <span class="verse"><a name="49">49</a>"Nouse tänne Abarimin vuoristoon, Nebon vuorelle, joka on Mooabin  maassa vastapäätä Jerikoa, ja katsele Kanaanin maata, jonka minä annan  israelilaisten omaksi.</span> <span class="verse"><a name="50">50</a>Ja sinä kuolet sillä vuorella, jolle nouset, ja tulet otetuksi  heimosi tykö, niinkuin sinun veljesi Aaron kuoli Hoorin vuorella ja tuli  otetuksi heimonsa tykö,</span> <span class="verse"><a name="51">51</a>koska te lankesitte uskottomuuteen minua kohtaan israelilaisten  keskellä Meriban veden ääressä Kaadeksessa, Siinin erämaassa, kun ette  pitäneet minua pyhänä israelilaisten keskellä.</span> <span class="verse"><a name="52">52</a>Niin, sinä saat katsella sitä maata matkan päästä, mutta sinne sinä  et pääse, siihen maahan, jonka minä annan israelilaisille."</span> </p></div</div></div></body></html>