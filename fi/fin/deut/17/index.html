<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/deut/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/deut">Deuteronomy</a> &gt <strong>Chapter 17</strong></div><p><span class="verse"><a name="1">1</a>"Älä uhraa Herralle, sinun Jumalallesi, raavasta tai lammasta, jossa  on joku vamma, mikä paha vika tahansa, sillä se on kauhistus Herralle,  sinun Jumalallesi.</span> <span class="verse"><a name="2">2</a>Jos sinun keskuudessasi, niiden kaupunkiesi porttien sisäpuolella,  jotka Herra, sinun Jumalasi, sinulle antaa, on mies tai nainen, joka  tekee sitä, mikä on pahaa Herran, sinun Jumalasi, silmissä, rikkoo hänen  liittonsa,</span> <span class="verse"><a name="3">3</a>ja menee ja palvelee muita jumalia ja kumartaa niitä: aurinkoa, kuuta  tai kaikkea taivaan joukkoa, minkä minä olen kieltänyt,</span> <span class="verse"><a name="4">4</a>ja siitä ilmoitetaan sinulle, niin että saat sen kuulla, niin tutki  asia tarkoin, ja jos on totta ja varmaa, että sellaista kauhistusta on  harjoitettu Israelissa,</span> <span class="verse"><a name="5">5</a>niin vie se mies tai se nainen, joka on sellaisen pahan tehnyt,  porttiesi edustalle - se mies tai se nainen - ja kivitä heidät  kuoliaaksi.</span> <span class="verse"><a name="6">6</a>Kahden tai kolmen todistajan todistuksen nojalla kuolemaan tuomittu  surmattakoon; yhden ainoan todistajan todistuksen nojalla älköön häntä  surmattako.</span> <span class="verse"><a name="7">7</a>Todistajien käsi kohotkoon ensimmäisenä häntä vastaan surmatakseen  hänet, ja sitten koko kansan käsi. Poista paha keskuudestasi.</span> <span class="verse"><a name="8">8</a>Jos joku murhaa tai omaisuusriitaa tai pahoinpitelyä koskeva asia tai  mikä muu asia hyvänsä, josta sinun porteissasi riidellään, näyttää  sinusta liian vaikealta ratkaista, niin nouse ja lähde siihen paikkaan,  jonka Herra, sinun Jumalasi, valitsee,</span> <span class="verse"><a name="9">9</a>ja mene leeviläisten pappien luo ja sen luo, joka siihen aikaan on  tuomarina; kysy heiltä, ja he ilmoittavat sinulle tuomion.</span> <span class="verse"><a name="10">10</a>Ja tee sen sanan mukaan, minkä he sinulle ilmoittavat siinä  paikassa, jonka Herra valitsee; ja noudata tarkoin kaikkea, mitä he  sinulle opettavat.</span> <span class="verse"><a name="11">11</a>Tee sen lain mukaan, minkä he sinulle opettavat, ja sen tuomion  mukaan, minkä he sinulle julistavat, poikkeamatta oikealle tai  vasemmalle siitä, mitä he sinulle ilmoittavat.</span> <span class="verse"><a name="12">12</a>Mutta jos joku menettelisi niin julkeasti, ettei kuulisi pappia,  joka siellä seisoo palvelemassa Herraa, sinun Jumalaasi, tai tuomaria,  niin se mies kuolkoon.</span> <span class="verse"><a name="13">13</a>Poista paha Israelista. Ja kaikki kansa kuulkoon sen ja peljätköön,  niin ettei kukaan enää olisi niin julkea.</span> <span class="verse"><a name="14">14</a>Kun tulet siihen maahan, jonka Herra, sinun Jumalasi, sinulle antaa,  ja otat sen omaksesi ja asetut siihen ja ajattelet: 'Minä asetan  itselleni kuninkaan, niinkuin on kaikilla kansoilla, jotka minun  ympärilläni asuvat',</span> <span class="verse"><a name="15">15</a>niin aseta itsellesi kuninkaaksi se, jonka Herra, sinun Jumalasi,  valitsee. Aseta joku veljistäsi kuninkaaksesi; älä korota  hallitsijaksesi muukalaista miestä, joka ei ole sinun veljesi.</span> <span class="verse"><a name="16">16</a>Mutta älköön hän hankkiko itselleen paljon hevosia älköönkä viekö  kansaa takaisin Egyptiin hankkiakseen paljon hevosia, sillä Herra on  teille sanonut: 'Älkää enää palatko tätä tietä'.</span> <span class="verse"><a name="17">17</a>Älköönkä hän ottako itsellensä monta vaimoa, ettei hänen sydämensä  luopuisi pois; älköönkä hän kootko itsellensä ylen paljon hopeata ja  kultaa.</span> <span class="verse"><a name="18">18</a>Ja kun hän on noussut valtaistuimellensa, kirjoituttakoon hän  itsellensä kirjaan jäljennöksen tästä laista, joka on leeviläisten  pappien huostassa.</span> <span class="verse"><a name="19">19</a>Ja hän pitäköön sen luonaan ja lukekoon sitä, niin kauan kuin elää,  oppiaksensa pelkäämään Herraa, Jumalaansa, ja noudattamaan tarkoin  kaikkia tämän lain sanoja ja näitä käskyjä,</span> <span class="verse"><a name="20">20</a>ettei hänen sydämensä ylpistyisi hänen veljiänsä kohtaan ja ettei  hän poikkeaisi käskyistä, ei oikealle eikä vasemmalle - niin että hän ja  hänen poikansa kauan hallitsisivat Israelin keskuudessa."</span> </p></div</div></div></body></html>