<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 34</strong></div><p><span class="verse"><a name="1">1</a>Astukaa esiin, te kansat, ja kuulkaa; te kansakunnat, tarkatkaa.  Kuulkoon maa ja kaikki, mitä siinä on, maanpiiri ja kaikki, mikä siitä  kasvaa.</span> <span class="verse"><a name="2">2</a>Sillä Herra on vihastunut kaikkiin kansoihin ja kiivastunut kaikkiin  heidän joukkoihinsa; hän on vihkinyt heidät tuhon omiksi, jättänyt  heidät teurastettaviksi.</span> <span class="verse"><a name="3">3</a>Heidän surmattunsa viskataan pois, ja niitten raadoista nousee  löyhkä, ja vuoret valuvat heidän vertansa.</span> <span class="verse"><a name="4">4</a>Kaikki taivaan joukot menehtyvät, taivas kääritään kokoon niinkuin  kirja, ja kaikki sen joukot varisevat alas, niinkuin lehdet varisevat  viinipuusta, niinkuin viikunapuusta raakaleet.</span> <span class="verse"><a name="5">5</a>Sillä minun miekkani taivaassa on juopunut vimmaan; katso, se iskee  alas Edomiin, tuomioksi kansalle, jonka minä olen vihkinyt tuhoon.</span> <span class="verse"><a name="6">6</a>Herran miekka on verta täynnä, rasvaa tiukkuva, karitsain ja  kauristen verta, oinasten munuaisrasvaa. Sillä Herralla on uhri  Bosrassa, suuri teurastus Edomin maassa.</span> <span class="verse"><a name="7">7</a>Villihärkiä kaatuu yhteen joukkoon, mullikoita härkien mukana. Heidän  maansa juopuu verestä, ja heidän multansa tiukkuu rasvaa.</span> <span class="verse"><a name="8">8</a>Sillä Herralla on koston päivä, maksun vuosi Siionin asian puolesta.</span> <span class="verse"><a name="9">9</a>Edomin purot muuttuvat pieksi ja sen multa tulikiveksi; sen maa tulee  palavaksi pieksi.</span> <span class="verse"><a name="10">10</a>Ei sammu se yöllä eikä päivällä, iäti nousee siitä savu; se on oleva  raunioina polvesta polveen, ei kulje siellä kukaan, iankaikkisesta  iankaikkiseen.</span> <span class="verse"><a name="11">11</a>Sen perivät pelikaanit ja tuonenkurjet, kissapöllöt ja kaarneet  asuvat siellä; ja hän vetää sen ylitse autiuden mittanuoran ja tyhjyyden  luotilangan.</span> <span class="verse"><a name="12">12</a>Ei ole siellä enää ylimyksiä huutamassa ketään kuninkaaksi, kaikki  sen ruhtinaat ovat poissa.</span> <span class="verse"><a name="13">13</a>Ja sen palatsit kasvavat orjantappuroita, sen linnat polttiaisia ja  ohdakkeita; siitä tulee aavikkosutten asunto, kamelikurkien tyyssija.</span> <span class="verse"><a name="14">14</a>Siellä erämaan ulvojat ja ulisijat yhtyvät, metsänpeikot toisiansa  tapaavat. Siellä yksin öinen syöjätär saa rauhan ja löytää lepopaikan.</span> <span class="verse"><a name="15">15</a>Siellä nuolikäärme pesii ja laskee munansa, kuorii ne ja kiertyy  kerälle pimentoonsa. Sinne haarahaukatkin kokoontuvat yhteen.</span> <span class="verse"><a name="16">16</a>Etsikää Herran kirjasta ja lukekaa: ei yhtäkään näistä ole puuttuva,  ei yksikään toistansa kaipaava. - "Sillä minun suuni on niin käskenyt." -  Hänen henkensä on ne yhteen koonnut.</span> <span class="verse"><a name="17">17</a>Hän on heittänyt arpaa niitten kesken, ja hänen kätensä on sen  niille mittanuoralla jakanut; ne perivät sen ikiajoiksi, asuvat siellä  polvesta polveen.</span> </p></div</div></div></body></html>