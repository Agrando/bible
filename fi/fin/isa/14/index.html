<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Sillä Herra armahtaa Jaakobia ja valitsee vielä Israelin ja sijoittaa  heidät heidän omaan maahansa; muukalaiset liittyvät heihin ja yhtyvät  Jaakobin heimoon.</span> <span class="verse"><a name="2">2</a>Kansat ottavat heidät ja tuovat heidät heidän kotiinsa, ja Israelin  heimo saa heidät Herran maassa omiksensa, orjiksi ja orjattariksi, ja he  vangitsevat vangitsijansa ja vallitsevat käskijöitänsä.</span> <span class="verse"><a name="3">3</a>Ja sinä päivänä, jona Herra päästää sinut rauhaan vaivastasi,  tuskastasi ja siitä kovasta työstä, jota sinulla teetettiin,</span> <span class="verse"><a name="4">4</a>sinä virität tämän pilkkalaulun Baabelin kuninkaasta ja sanot:  "Kuinka on käskijästä tullut loppu, tullut loppu ahdistuksesta!</span> <span class="verse"><a name="5">5</a>Herra on murtanut jumalattomain sauvan, valtiaitten vitsan,</span> <span class="verse"><a name="6">6</a>joka kiukussa löi kansoja, löi lakkaamatta, joka vihassa vallitsi  kansakuntia, vainosi säälimättä.</span> <span class="verse"><a name="7">7</a>Kaikki maa on saanut levon ja rauhan, he puhkeavat riemuun.</span> <span class="verse"><a name="8">8</a>Kypressitkin sinusta iloa pitävät sekä Libanonin setrit: 'Sinun maata  mentyäsi ei nouse kukaan meitä hakkaamaan'.</span> <span class="verse"><a name="9">9</a>Tuonela tuolla alhaalla liikkuu sinun tähtesi, ottaaksensa sinut  vastaan, kun tulet. Se herättää haamut sinun tähtesi, kaikki maan  johtomiehet, nostattaa valtaistuimiltansa kaikki kansojen kuninkaat.</span> <span class="verse"><a name="10">10</a>Kaikki he lausuvat ja sanovat sinulle: 'Myös sinä olet riutunut  niinkuin mekin, olet tullut meidän kaltaiseksemme'.</span> <span class="verse"><a name="11">11</a>Alas tuonelaan on vaipunut sinun komeutesi, sinun harppujesi helinä;  sinun allasi ovat vuoteena madot, toukat ovat peittonasi.</span> <span class="verse"><a name="12">12</a>Kuinka olet taivaalta pudonnut, sinä kointähti, aamuruskon poika!  Kuinka olet maahan syösty, sinä kansojen kukistaja!</span> <span class="verse"><a name="13">13</a>Sinä sanoit sydämessäsi: 'Minä nousen taivaaseen, korkeammalle  Jumalan tähtiä minä istuimeni korotan ja istun ilmestysvuorelle,  pohjimmaiseen Pohjolaan.</span> <span class="verse"><a name="14">14</a>Minä nousen pilvien kukkuloille, teen itseni Korkeimman  vertaiseksi.'</span> <span class="verse"><a name="15">15</a>Mutta sinut heitettiin alas tuonelaan, pohjimmaiseen hautaan.</span> <span class="verse"><a name="16">16</a>Jotka sinut näkevät, ne katsovat pitkään, tarkastavat sinua: 'Onko  tämä se mies, joka järisytti maan, järkytti valtakunnat,</span> <span class="verse"><a name="17">17</a>joka teki maanpiirin erämaaksi ja hävitti sen kaupungit, joka ei  päästänyt vankejansa kotiin?'</span> <span class="verse"><a name="18">18</a>Kansojen kuninkaat kaikki lepäävät kunniassa, kukin kammiossansa.</span> <span class="verse"><a name="19">19</a>Mutta sinä olet kaukana haudastasi, poisviskattuna niinkuin  hylkyvesa, olet peittynyt surmattujen, miekalla lävistettyjen, kiviseen  kuoppaan suistuneitten alle, olet kuin tallattu raato.</span> <span class="verse"><a name="20">20</a>Et sinä saa yhtyä heidän kanssaan haudassa, sillä sinä olet maasi  hävittänyt, kansasi tappanut. Ei ikinä enää mainita pahantekijäin sukua.</span> <span class="verse"><a name="21">21</a>Laittakaa hänen lapsillensa verilöyly heidän isiensä pahain tekojen  tähden, etteivät he nousisi ottamaan omaksensa maata ja täyttäisi  maanpiiriä kaupungeilla."</span> <span class="verse"><a name="22">22</a>Minä nousen heitä vastaan, sanoo Herra Sebaot, ja hävitän Baabelilta  nimen ja jäännöksen, suvun ja jälkeläiset, sanoo Herra.</span> <span class="verse"><a name="23">23</a>Minä teen sen tuonenkurkien perinnöksi ja vesirämeeksi, minä  lakaisen sen pois hävityksen luudalla, sanoo Herra Sebaot.</span> <span class="verse"><a name="24">24</a>Herra Sebaot on vannonut sanoen: Totisesti, mitä minä olen  ajatellut, se tapahtuu, mitä minä olen päättänyt, se toteutuu:</span> <span class="verse"><a name="25">25</a>minä muserran Assurin maassani ja tallaan hänet vuorillani, niin  että hänen ikeensä heltiää heidän päältään ja hänen kuormansa heltiää  heidän hartioiltansa.</span> <span class="verse"><a name="26">26</a>Tämä on päätös, päätetty kaikesta maasta, tämä on käsi, ojennettu  kaikkien kansojen yli.</span> <span class="verse"><a name="27">27</a>Sillä Herra Sebaot on päättänyt, - kuka sen tyhjäksi tekee? Hänen  kätensä on ojennettu, - kuka sen torjuu?</span> <span class="verse"><a name="28">28</a>Kuningas Aahaan kuolinvuotena tuli tämä ennustus:</span> <span class="verse"><a name="29">29</a>Älä iloitse, Filistea kaikkinesi, siitä että sauva, joka sinua löi,  on murtunut. Sillä käärmeen juuresta kasvaa myrkkylisko, ja sen hedelmä  on lentävä käärme.</span> <span class="verse"><a name="30">30</a>Vaivaisista kurjimmat löytävät laitumen, ja köyhät saavat turvassa  levätä, mutta sinun juuresi minä tapan nälkään, ja sinun jäännöksesi  surmataan.</span> <span class="verse"><a name="31">31</a>Valita, portti, huuda, kaupunki; menehdy pelkoon, Filistea  kaikkinesi, sillä pohjoisesta tulee savu; eikä yksikään erkane  vihollisen riveistä.</span> <span class="verse"><a name="32">32</a>Ja mitä vastataan pakanakansan sanansaattajille? "Herra on  perustanut Siionin, ja hänen kansansa kurjat saavat siinä turvan".</span> </p></div</div></div></body></html>