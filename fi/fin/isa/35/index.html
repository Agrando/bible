<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 35</strong></div><p><span class="verse"><a name="1">1</a>Erämaa ja hietikko iloitsee, aromaa riemuitsee ja kukoistaa kuin  lilja.</span> <span class="verse"><a name="2">2</a>Se kauniisti kukoistaa ja iloitsee ilolla ja riemulla. Sille annetaan  Libanonin kunnia, Karmelin ja Saaronin ihanuus. He saavat nähdä Herran  kunnian, meidän Jumalamme ihanuuden.</span> <span class="verse"><a name="3">3</a>Vahvistakaa hervonneet kädet, voimistakaa horjuvat polvet.</span> <span class="verse"><a name="4">4</a>Sanokaa hätääntyneille sydämille: "Olkaa lujat, älkää peljätkö.  Katso, teidän Jumalanne! Kosto tulee, Jumalan rangaistus. Hän tulee ja  pelastaa teidät."</span> <span class="verse"><a name="5">5</a>Silloin avautuvat sokeain silmät ja kuurojen korvat aukenevat.</span> <span class="verse"><a name="6">6</a>Silloin rampa hyppii niinkuin peura ja mykän kieli riemuun ratkeaa;  sillä vedet puhkeavat erämaahan ja aromaahan purot.</span> <span class="verse"><a name="7">7</a>Hehkuva hiekka tulee lammikoiksi ja kuiva maa vesilähteiksi.  Aavikkosutten asunnossa, missä ne makasivat, kasvaa ruoho ynnä ruoko ja  kaisla.</span> <span class="verse"><a name="8">8</a>Ja siellä on oleva valtatie, ja sen nimi on "pyhä tie": sitä ei kulje  saastainen; se on heitä itseänsä varten. Joka sitä tietä kulkee, ei eksy  - eivät hullutkaan.</span> <span class="verse"><a name="9">9</a>Ei ole siellä leijonaa, ei nouse sinne raateleva peto; ei sellaista  siellä tavata: lunastetut sitä kulkevat.</span> <span class="verse"><a name="10">10</a>Niin Herran vapahdetut palajavat ja tulevat Siioniin riemuiten,  päänsä päällä iankaikkinen ilo. Riemu ja ilo saavuttavat heidät, mutta  murhe ja huokaus pakenevat.</span> </p></div</div></div></body></html>