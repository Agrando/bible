<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Voi Efraimin juopuneitten ylvästä kruunua ja sen kunnian loisteen  kuihtuvata kukkaa, joka on kukkulan laella, viinistä päihtyneitten  lihavan laakson keskellä!</span> <span class="verse"><a name="2">2</a>Katso, Herralta tulee hän, joka on väkevä ja voimallinen, niinkuin  raesade, rajumyrsky. Niinkuin rankkasade, väkeväin tulvavetten kuohu,  hän voimalla maahan kaataa.</span> <span class="verse"><a name="3">3</a>Jalkoihin tallataan Efraimin juopuneitten ylväs kruunu.</span> <span class="verse"><a name="4">4</a>Ja sen kunnian loisteen kuihtuvan kukan, joka on kukkulan laella,  lihavan laakson keskellä, käy niinkuin varhaisviikunan ennen kesää: kuka  vain sen näkee, tuskin se on hänen kourassaan, niin hän sen jo  nielaisee.</span> <span class="verse"><a name="5">5</a>Sinä päivänä Herra Sebaot on oleva loistava kruunu ja kunnian seppele  kansansa jäännökselle</span> <span class="verse"><a name="6">6</a>ja oikeuden henki sille, joka oikeutta istuu, ja väkevyys niille,  jotka torjuvat hyökkäyksen takaisin porttia kohden.</span> <span class="verse"><a name="7">7</a>Ja nämäkin horjuvat viinistä ja hoipertelevat väkijuomasta.  Väkijuomasta horjuu pappi ja profeetta; he ovat sekaisin viinistä,  hoipertelevat väkijuomasta. He horjuvat näyissä, huojuvat tuomioissa.</span> <span class="verse"><a name="8">8</a>Sillä täynnä oksennusta ja saastaa ovat kaikki pöydät - ei puhdasta  paikkaa!</span> <span class="verse"><a name="9">9</a>"Keitähän tuokin luulee taitoon neuvovansa, keitä saarnalla  opettavansa? Olemmeko me vasta maidolta vieroitettuja, äidin rinnoilta  otettuja?</span> <span class="verse"><a name="10">10</a>Käsky käskyn päälle, käsky käskyn päälle, läksy läksyn päälle, läksy  läksyn päälle, milloin siellä, milloin täällä!" -</span> <span class="verse"><a name="11">11</a>Niin, sopertavin huulin ja vieraalla kielellä hän on puhuva tälle  kansalle,</span> <span class="verse"><a name="12">12</a>hän, joka on sanonut heille: "Tässä on lepo; antakaa väsyneen  levätä, tässä on levähdyspaikka". Mutta he eivät ole tahtoneet kuulla.</span> <span class="verse"><a name="13">13</a>Niinpä on Herran sana oleva heille: "Käsky käskyn päälle, käsky  käskyn päälle, läksy läksyn päälle, läksy läksyn päälle, milloin siellä,  milloin täällä", niin että he kulkiessaan kaatuvat selälleen ja  ruhjoutuvat, että heidät kiedotaan ja vangitaan.</span> <span class="verse"><a name="14">14</a>Sentähden kuulkaa Herran sana, te pilkkaajat, te jotka hallitsette  tätä kansaa Jerusalemissa.</span> <span class="verse"><a name="15">15</a>Koska te sanotte: "Me olemme tehneet liiton kuoleman kanssa ja  tuonelan kanssa sopimuksen; tulkoon vitsaus kuin tulva, ei se meitä  saavuta, sillä me olemme tehneet valheen turvaksemme ja piiloutuneet  petokseen" -</span> <span class="verse"><a name="16">16</a>sentähden, näin sanoo Herra, Herra: Katso, minä lasken Siioniin  peruskiven, koetellun kiven, kalliin kulmakiven, lujasti perustetun;  joka uskoo, se ei pakene.</span> <span class="verse"><a name="17">17</a>Ja minä panen oikeuden mittanuoraksi ja vanhurskauden vaa'aksi, ja  rakeet hävittävät valheturvan, ja vedet huuhtovat pois piilopaikan.</span> <span class="verse"><a name="18">18</a>Teidän liittonne kuoleman kanssa pyyhkäistään pois, ja teidän  sopimuksenne tuonelan kanssa ei kestä; kun vitsaus tulee niinkuin tulva,  niin se teidät maahan tallaa.</span> <span class="verse"><a name="19">19</a>Niin usein kuin se tulee, tempaa se teidät valtaansa, sillä aamu  aamulta se tulee, tulee päivällä ja yöllä: totisesti, kauhuksi on tämän  saarnan opetus.</span> <span class="verse"><a name="20">20</a>Sillä vuode on oleva liian lyhyt ojentautua ja peitto liian kaita  kääriytyä.</span> <span class="verse"><a name="21">21</a>Sillä Herra nousee niinkuin Perasimin vuorella, hän kiivastuu  niinkuin Gibeonin laaksossa tehdäkseen työnsä, oudon työnsä, ja  toimittaakseen tekonsa, kumman tekonsa.</span> <span class="verse"><a name="22">22</a>Älkää siis pilkatko, etteivät teidän siteenne vielä kiristyisi;  sillä Herralta Sebaotilta minä olen kuullut hävitys- ja tuomiopäätöksen,  joka on kohtaava kaikkea maata.</span> <span class="verse"><a name="23">23</a>Kuunnelkaa ja kuulkaa minun ääntäni, tarkatkaa ja kuulkaa minun  sanojani.</span> <span class="verse"><a name="24">24</a>Ainako kyntäjä vain kyntää, kun olisi kylväminen, ainako vakoaa ja  äestää maatansa?</span> <span class="verse"><a name="25">25</a>Eikö niin: kun hän on tasoittanut sen pinnan, hän kylvää mustaa  kuminaa, sirottelee höystekuminaa, panee nisunjyvät riviin, ohran omaan  paikkaansa ja kolmitahkoista vehnää vierelle?</span> <span class="verse"><a name="26">26</a>Hänen Jumalansa on neuvonut hänelle oikean tavan ja opettaa häntä.</span> <span class="verse"><a name="27">27</a>Sillä ei mustaa kuminaa puida puimaäkeellä eikä puimajyrän tela  pyöri höystekuminan yli, vaan musta kumina lyödään irti sauvalla ja  höystekumina vitsalla.</span> <span class="verse"><a name="28">28</a>Puidaankos leipävilja murskaksi? Ei sitä kukaan iankaiken pui eikä  aina aja sen päällitse puimajyrällään ja hevosillaan; ei sitä murskaksi  puida.</span> <span class="verse"><a name="29">29</a>Tämäkin on tullut Herralta Sebaotilta; hänen neuvonsa on ihmeellinen  ja ymmärryksensä ylen suuri.</span> </p></div</div></div></body></html>