<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Ennustus Tyyrosta. Valittakaa, te Tarsiin-laivat, sillä se on  hävitetty talottomaksi, käymättömäksi; kittiläisten maasta he saivat  tämän tiedon.</span> <span class="verse"><a name="2">2</a>Mykistykää, te rantamaan asukkaat! Siidonin kauppamiehet,  merenkulkijat, täyttivät sinut.</span> <span class="verse"><a name="3">3</a>Ja suuria vesiä kulki Siihorin siemen, Niilivirran vilja; se oli  Tyyron sato, ja siitä tuli kansojen kauppatavara.</span> <span class="verse"><a name="4">4</a>Häpeä, Siidon, sillä näin sanoo meri, meren linnoitus: "En ole  kivuissa ollut, en ole synnyttänyt, en nuorukaisia kasvattanut, en  neitoja vartuttanut".</span> <span class="verse"><a name="5">5</a>Kun tämä kuullaan Egyptissä, niin vavistaan Tyyron kuulumisia.</span> <span class="verse"><a name="6">6</a>Menkää Tarsiiseen; valittakaa, te rantamaan asukkaat.</span> <span class="verse"><a name="7">7</a>Onko tämä teidän remuava kaupunkinne, jonka alku on hamasta  muinaisajasta, jonka jalat kuljettivat sen kauas muukalaisena asumaan?</span> <span class="verse"><a name="8">8</a>Kuka on tämän päättänyt Tyyron osalle, kruunujen jakelijan, jonka  kauppamiehet olivat ruhtinaita, kauppiaat maanmainioita?</span> <span class="verse"><a name="9">9</a>Herra Sebaot on sen päättänyt, häväistäkseen kaiken koreuden korskan,  saattaakseen kaikki maanmainiot halveksituiksi.</span> <span class="verse"><a name="10">10</a>Tulvi yli maasi, tytär Tarsis, niinkuin Niilivirta; ei ole patoa  enää.</span> <span class="verse"><a name="11">11</a>Hän on ojentanut kätensä meren yli, järkyttänyt valtakunnat.  Herra  on antanut käskyn Kanaania vastaan, että sen linnoitukset hävitettäköön.</span> <span class="verse"><a name="12">12</a>Hän sanoo: "Älä enää ilakoitse, sinä häväisty neitsyt, tytär Siidon.  Nouse, mene kittiläisten maahan; et sinä sielläkään saa levätä.</span> <span class="verse"><a name="13">13</a>Katso, kaldealaisten maa, kansa, jota ei ollut enää olemassa, jonka  Assur oli valmistanut erämaan eläimille, - ne pystyttävät  vartiotorninsa, ne kukistavat sen palatsit, tekevät sen raunioiksi.</span> <span class="verse"><a name="14">14</a>Valittakaa, te Tarsiin-laivat, sillä hävitetty on teidän  linnoituksenne."</span> <span class="verse"><a name="15">15</a>Ja siihen aikaan Tyyro unhotetaan seitsemäksikymmeneksi vuodeksi,  jotka ovat kuin saman kuninkaan aikaa.  Seitsemänkymmenen vuoden  kuluttua käy Tyyron, niinkuin porton laulussa sanotaan:</span> <span class="verse"><a name="16">16</a>"Ota kantele, kierrä kaupunkia, sinä unhotettu portto; soita  kauniisti, laula vireästi, että sinut muistettaisiin!"</span> <span class="verse"><a name="17">17</a>Ja seitsemänkymmenen vuoden kuluttua Herra katsoo Tyyron puoleen, ja  se pääsee jälleen portonpalkoilleen ja tekee huorin kaikkien maan  valtakuntain kanssa, mitä maan päällä on.</span> <span class="verse"><a name="18">18</a>Mutta sen voitto ja palkka on oleva Herralle pyhitetty; ei sitä  koota eikä talleteta, vaan sen voitto on tuleva niille, jotka Herran  edessä asuvat, runsaaksi ravinnoksi ja jaloksi vaatetukseksi.</span> </p></div</div></div></body></html>