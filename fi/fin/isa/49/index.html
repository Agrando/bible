<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 49</strong></div><p><span class="verse"><a name="1">1</a>Kuulkaa minua, te merensaaret, ja tarkatkaa, kaukaiset kansat. Herra  on minut kutsunut hamasta äidinkohdusta saakka, hamasta äitini helmasta  minun nimeni maininnut.</span> <span class="verse"><a name="2">2</a>Hän teki minun suuni terävän miekan kaltaiseksi, kätki minut kätensä  varjoon; hän teki minut hiotuksi nuoleksi, talletti minut viineensä.</span> <span class="verse"><a name="3">3</a>Ja hän sanoi minulle: "Sinä olet minun palvelijani, sinä Israel,  jossa minä osoitan kirkkauteni".</span> <span class="verse"><a name="4">4</a>Mutta minä sanoin: "Hukkaan minä olen itseäni vaivannut, kuluttanut  voimani turhaan ja tyhjään; kuitenkin on minun oikeuteni Herran  huomassa, minun palkkani on Jumalan tykönä".</span> <span class="verse"><a name="5">5</a>Ja nyt sanoo Herra, joka on minut palvelijakseen valmistanut hamasta  äitini kohdusta, palauttamaan Jaakobin hänen tykönsä, niin että Israel  koottaisiin hänen omaksensa - ja minä olen kallis Herran silmissä, minun  Jumalani on tullut minun voimakseni -</span> <span class="verse"><a name="6">6</a>hän sanoo: Liian vähäistä on sinulle, joka olet minun palvelijani,  kohottaa ennalleen Jaakobin sukukunnat ja tuoda takaisin Israelin  säilyneet: minä panen sinut pakanain valkeudeksi, että minulta tulisi  pelastus maan ääriin asti.</span> <span class="verse"><a name="7">7</a>Näin sanoo Herra, Israelin lunastaja, hänen Pyhänsä, syvästi  halveksitulle, kansan inhoamalle, valtiaitten orjalle: Kuninkaat näkevät  sen ja nousevat seisomaan, ruhtinaat näkevät ja kumartuvat maahan Herran  tähden, joka on uskollinen, Israelin Pyhän tähden, joka on sinut  valinnut.</span> <span class="verse"><a name="8">8</a>Näin sanoo Herra: Otollisella ajalla minä olen sinua kuullut ja  pelastuksen päivänä sinua auttanut; minä olen valmistanut sinut ja  pannut sinut kansoille liitoksi, kohottamaan ennalleen maan, jakamaan  hävitetyt perintöosat,</span> <span class="verse"><a name="9">9</a>sanomaan vangituille: "Käykää ulos!" ja pimeässä oleville: "Tulkaa  esiin!" Teiden varsilta he löytävät laitumen, kaikki kalliokukkulat ovat  heillä laidunpaikkoina.</span> <span class="verse"><a name="10">10</a>Ei heidän tule nälkä eikä jano, ei hietikon helle eikä aurinko satu  heihin, sillä heidän armahtajansa johdattaa heitä ja vie heidät  vesilähteille.</span> <span class="verse"><a name="11">11</a>Minä teen kaikki vuoreni teiksi, ja minun valtatieni kulkevat  korkealla.</span> <span class="verse"><a name="12">12</a>Katso heitä, he tulevat kaukaa! Katso, nuo pohjoisesta, nuo  lännestä, nuo Siinimin maalta!</span> <span class="verse"><a name="13">13</a>Riemuitkaa, te taivaat, iloitse, sinä maa, puhjetkaa riemuun, te  vuoret, sillä Herra lohduttaa kansaansa ja armahtaa kurjiansa.</span> <span class="verse"><a name="14">14</a>Mutta Siion sanoo: "Herra on minut hyljännyt, Herra on minut  unhottanut".</span> <span class="verse"><a name="15">15</a>Unhottaako vaimo rintalapsensa, niin ettei hän armahda kohtunsa  poikaa? Ja vaikka he unhottaisivatkin, minä en sinua unhota.</span> <span class="verse"><a name="16">16</a>Katso, kätteni hipiään olen minä sinut piirtänyt, sinun muurisi ovat  aina minun edessäni.</span> <span class="verse"><a name="17">17</a>Sinun lapsesi tulevat rientäen; sinun hävittäjäsi ja  raunioiksi-raastajasi menevät sinun luotasi pois.</span> <span class="verse"><a name="18">18</a>Nosta silmäsi ja katso ympärillesi: he kokoontuvat, he tulevat sinun  tykösi kaikki. Niin totta kuin minä elän, sanoo Herra, sinä puet heidät  kaikki yllesi niinkuin koristeen ja sidot heidät vyöllesi niinkuin  morsian vyönsä.</span> <span class="verse"><a name="19">19</a>Sillä sinä - sinun rauniosi ja autiot paikkasi, sinun hävitetty  maasi - sinä käyt silloin ahtaaksi asukkaille, ja kaukana ovat ne, jotka  sinua söivät.</span> <span class="verse"><a name="20">20</a>Vielä saavat sinun lapsettomuutesi lapset sanoa korviesi kuullen:  "Paikka on minulle ahdas, tee tilaa, että voin asua".</span> <span class="verse"><a name="21">21</a>Silloin sinä sanot sydämessäsi: "Kuka on nämä minulle synnyttänyt?  Minä olin lapseton ja hedelmätön, karkoitettu ja hyljätty. Kuka on  heidät kasvattanut? Katso, minä olin jätetty yksin. Missä nämä silloin  olivat?</span> <span class="verse"><a name="22">22</a>Näin sanoo Herra, Herra: Katso, minä nostan käteni kansakuntien  puoleen, kohotan lippuni kansoja kohti, niin he tuovat sinun poikasi  sylissänsä ja kantavat sinun tyttäresi olkapäillään.</span> <span class="verse"><a name="23">23</a>Kuninkaista tulee sinulle lastenhoitajat, heidän ruhtinattaristaan  sinulle imettäjät. Sinun edessäsi he kumartuvat maahan kasvoillensa ja  nuolevat tomun sinun jaloistasi. Silloin sinä tiedät, että minä olen  Herra ja että ne, jotka minua odottavat, eivät häpeään joudu.</span> <span class="verse"><a name="24">24</a>Otetaanko sankarilta saalis, tai riistetäänkö vangit vanhurskaalta?</span> <span class="verse"><a name="25">25</a>Sillä näin sanoo Herra: Vaikka vangit otettaisiinkin sankarilta ja  saalis riistettäisiin väkevältä, niin minä kuitenkin taistelen sitä  vastaan, joka sinua vastaan taistelee, ja minä pelastan sinun lapsesi.</span> <span class="verse"><a name="26">26</a>Minä panen sinun sortajasi syömään omaa lihaansa, ja he juopuvat  omasta verestään niinkuin rypälemehusta; ja kaikki liha on tietävä, että  minä, Herra, olen sinun pelastajasi, että Jaakobin Väkevä on sinun  lunastajasi.</span> </p></div</div></div></body></html>