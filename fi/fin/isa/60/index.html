<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 60</strong></div><p><span class="verse"><a name="1">1</a>Nouse, ole kirkas, sillä sinun valkeutesi tulee, ja Herran kunnia  koittaa sinun ylitsesi.</span> <span class="verse"><a name="2">2</a>Sillä katso, pimeys peittää maan ja synkeys kansat, mutta sinun  ylitsesi koittaa Herra, ja sinun ylläsi näkyy hänen kunniansa.</span> <span class="verse"><a name="3">3</a>Kansat vaeltavat sinun valkeuttasi kohti, kuninkaat sinun koitteesi  kirkkautta kohti.</span> <span class="verse"><a name="4">4</a>Nosta silmäsi, katso ympärillesi: kaikki nämä ovat kokoontuneet,  tulevat sinun tykösi; sinun poikasi tulevat kaukaa, sinun tyttäriäsi  kainalossa kannetaan.</span> <span class="verse"><a name="5">5</a>Silloin sinä saat sen nähdä, ja sinä loistat ilosta, sinun sydämesi  sykkii ja avartuu, kun meren aarteet kääntyvät sinun tykösi, kansojen  rikkaudet tulevat sinulle.</span> <span class="verse"><a name="6">6</a>Kamelien paljous peittää sinut, Midianin ja Eefan varsat; kaikki  tulevat Sabasta, kantavat kultaa ja suitsutusta ja Herran ylistystä  ilmoittavat.</span> <span class="verse"><a name="7">7</a>Kaikki Keedarin laumat kokoontuvat sinun tykösi, Nebajotin oinaat  palvelevat sinua; minulle otollisina ne nousevat minun alttarilleni, ja  minä kirkastan kirkkauteni huoneen.</span> <span class="verse"><a name="8">8</a>Keitä ovat nuo, jotka lentävät niinkuin pilvet ja niinkuin kyyhkyset  lakkoihinsa?</span> <span class="verse"><a name="9">9</a>Merensaaret odottavat minua, ja etumaisina tulevat Tarsiin-laivat  tuodakseen sinun lapsesi kaukaa; hopeansa ja kultansa heillä on  mukanansa Herran, sinun Jumalasi, nimelle, Israelin Pyhälle, sillä hän  kirkastaa sinut.</span> <span class="verse"><a name="10">10</a>Ja muukalaiset rakentavat sinun muurisi, ja heidän kuninkaansa  palvelevat sinua; sillä vihassani minä löin sinua, mutta  mielisuosiossani minä sinua armahdan.</span> <span class="verse"><a name="11">11</a>Sinun porttisi pidetään aina auki, ei niitä suljeta päivällä eikä  yöllä, että kansojen rikkaudet tuotaisiin ja heidän kuninkaansa  saatettaisiin sinun tykösi.</span> <span class="verse"><a name="12">12</a>Sillä se kansa tai valtakunta, joka ei sinua palvele, hukkuu, ja ne  kansat hävitetään perinjuurin.</span> <span class="verse"><a name="13">13</a>Libanonin kunnia tulee sinun tykösi, kypressit, jalavat ynnä  hopeakuuset, kaunistamaan minun pyhäkköni paikkaa, ja minä saatan  jalkaini sijan kunniaan.</span> <span class="verse"><a name="14">14</a>Ja kumarassa käyden tulevat sinun tykösi sinun sortajaisi pojat, ja  kaikki sinun pilkkaajasi heittäytyvät sinun jalkaisi juureen. He  nimittävät sinut "Herran kaupungiksi", "Israelin Pyhän Siioniksi".</span> <span class="verse"><a name="15">15</a>Sen sijaan, että sinä olet ollut hyljätty ja vihattu, niin ettei  ollut kauttasi kulkijaa, teen minä sinut korkeaksi iankaikkisesti,  iloksi polvesta polveen.</span> <span class="verse"><a name="16">16</a>Ja sinä saat imeä kansojen maidon, imeä kuningasten rintoja, saat  tuntea, että minä, Herra, olen sinun auttajasi, että Jaakobin Väkevä on  sinun lunastajasi.</span> <span class="verse"><a name="17">17</a>Minä tuon vasken sijaan kultaa, ja raudan sijaan minä tuon hopeata,  puun sijaan vaskea ja kiven sijaan rautaa. Ja minä panen sinulle  esivallaksi rauhan ja käskijäksi vanhurskauden.</span> <span class="verse"><a name="18">18</a>Ei kuulu enää väkivaltaa sinun maassasi, ei tuhoa, ei turmiota sinun  rajaisi sisällä, ja sinä kutsut pelastuksen muuriksesi ja kiitoksen  portiksesi.</span> <span class="verse"><a name="19">19</a>Ei ole enää aurinko sinun valonasi päivällä, eikä valaise sinua kuun  kumotus, vaan Herra on sinun iankaikkinen valkeutesi, ja sinun Jumalasi  sinun kirkkautesi.</span> <span class="verse"><a name="20">20</a>Ei sinun aurinkosi enää laske, eikä sinun kuusi vajene, sillä Herra  on sinun iankaikkinen valkeutesi, ja päättyneet ovat sinun murheesi  päivät.</span> <span class="verse"><a name="21">21</a>Sinun kansassasi ovat kaikki vanhurskaita, he saavat periä maan  iankaikkisesti, he, minun istutukseni vesa, minun kätteni teko, minun  kirkkauteni ilmoitukseksi.</span> <span class="verse"><a name="22">22</a>Pienimmästä kasvaa heimo, vähäisimmästä väkevä kansa. Minä, Herra,  sen aikanansa nopeasti täytän.</span> </p></div</div></div></body></html>