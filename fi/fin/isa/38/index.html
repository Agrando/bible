<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 38</strong></div><p><span class="verse"><a name="1">1</a>Niihin aikoihin sairastui Hiskia ja oli kuolemaisillaan; ja profeetta  Jesaja, Aamoksen poika, tuli hänen tykönsä ja sanoi hänelle: "Näin sanoo  Herra: Toimita talosi; sillä sinä kuolet etkä enää parane".</span> <span class="verse"><a name="2">2</a>Niin Hiskia käänsi kasvonsa seinään päin ja rukoili Herraa</span> <span class="verse"><a name="3">3</a>ja sanoi: "Oi Herra, muista, kuinka minä olen vaeltanut sinun  edessäsi uskollisesti ja ehyellä sydämellä ja tehnyt sitä, mikä on hyvää  sinun silmissäsi!" Ja Hiskia itki katkerasti.</span> <span class="verse"><a name="4">4</a>Mutta Jesajalle tuli tämä Herran sana:</span> <span class="verse"><a name="5">5</a>"Mene ja sano Hiskialle: 'Näin sanoo Herra, sinun isäsi Daavidin  Jumala: Minä olen kuullut sinun rukouksesi, olen nähnyt sinun  kyyneleesi. Katso, minä lisään sinulle ikää viisitoista vuotta;</span> <span class="verse"><a name="6">6</a>ja minä pelastan sinut ja tämän kaupungin Assurin kuninkaan käsistä  ja varjelen tätä kaupunkia.</span> <span class="verse"><a name="7">7</a>Ja tämä on oleva sinulle merkkinä Herralta siitä, että Herra tekee,  mitä on sanonut:</span> <span class="verse"><a name="8">8</a>katso, minä annan aurinkokellon varjon siirtyä takaisin kymmenen  astetta, jotka se jo on auringon mukana laskeutunut Aahaan  aurinkokellossa.'" Ja aurinko siirtyi aurinkokellossa takaisin kymmenen  astetta, jotka se jo oli laskeutunut.</span> <span class="verse"><a name="9">9</a>Hiskian, Juudan kuninkaan, kirjoittama laulu, kun hän oli ollut  sairaana ja toipunut taudistansa:</span> <span class="verse"><a name="10">10</a>"Minä sanoin: Kesken rauhallisten päivieni minun on mentävä tuonelan  porteista; jäljellä olevat vuoteni on minulta riistetty pois.</span> <span class="verse"><a name="11">11</a>Minä sanoin: En saa minä enää nähdä Herraa, Herraa elävien maassa,  en enää ihmisiä katsella manalan asukasten joukossa.</span> <span class="verse"><a name="12">12</a>Minun majani puretaan ja viedään minulta pois niinkuin paimenen  teltta; olen kutonut loppuun elämäni, niinkuin kankuri kankaansa, minut  leikataan irti loimentutkaimista. Ennenkuin päivä yöksi muuttuu, sinä  teet minusta lopun.</span> <span class="verse"><a name="13">13</a>Minä viihdyttelin itseäni aamuun asti - niinkuin leijona hän murskaa  kaikki minun luuni; ennenkuin päivä yöksi muuttuu, sinä teet minusta  lopun.</span> <span class="verse"><a name="14">14</a>Niinkuin pääskynen, niinkuin kurki minä kuikutan, minä kujerran kuin  kyyhkynen; hiueten katsovat minun silmäni korkeuteen: Herra, minulla on  ahdistus, puolusta minua.</span> <span class="verse"><a name="15">15</a>Mitä nyt sanonkaan? Hän lupasi minulle ja täytti myös: minä vaellan  hiljaisesti kaikki elämäni vuodet sieluni murheen tähden.</span> <span class="verse"><a name="16">16</a>Herra, tämänkaltaiset ovat elämäksi, ja niissä on koko minun henkeni  elämä. Sinä teet minut terveeksi; anna minun elää.</span> <span class="verse"><a name="17">17</a>Katso, onneksi muuttui minulle katkera murhe: sinä rakastit minun  sieluani, nostit sen kadotuksen kuopasta, sillä sinä heitit kaikki minun  syntini selkäsi taa.</span> <span class="verse"><a name="18">18</a>Sillä ei tuonela sinua kiitä, ei kuolema sinua ylistä; eivät hautaan  vaipuneet pane sinun totuuteesi toivoansa.</span> <span class="verse"><a name="19">19</a>Elävät, elävät sinua kiittävät, niinkuin minä tänä päivänä; isä  ilmoittaa lapsillensa sinun totuutesi.</span> <span class="verse"><a name="20">20</a>Herra on minun auttajani. Minun kanteleeni soittoja soittakaamme  kaikkina elinpäivinämme Herran temppelissä."</span> <span class="verse"><a name="21">21</a>Ja Jesaja käski tuoda viikunakakkua ja hautoa paisetta, että hän  tulisi terveeksi.</span> <span class="verse"><a name="22">22</a>Niin Hiskia sanoi: "Mikä on merkkinä siitä, että minä voin mennä  Herran temppeliin?"</span> </p></div</div></div></body></html>