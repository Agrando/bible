<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 50</strong></div><p><span class="verse"><a name="1">1</a>Näin sanoo Herra: Missä on teidän äitinne erokirja,  jolla olisin lähettänyt hänet pois? Tai kuka on minun velkojani, jolle  minä olisin teidät myynyt? Katso, pahojen tekojenne tähden te olette  myydyt, teidän rikkomustenne tähden on äitinne lähetetty pois.</span> <span class="verse"><a name="2">2</a>Miksi ei ollut ketään, kun minä tulin, miksi ei kukaan vastannut, kun  minä huusin? Onko minun käteni liian lyhyt vapahtamaan, olenko minä  voimaton auttamaan? Katso, nuhtelullani minä kuivaan meren, minä teen  virrat erämaaksi, niin että niitten kalat mätänevät, kun ei ole vettä;  ne kuolevat janoon.</span> <span class="verse"><a name="3">3</a>Minä puetan taivaat mustiin ja panen murhepuvun niitten verhoksi.</span> <span class="verse"><a name="4">4</a>Herra, Herra on minulle antanut opetuslasten kielen, niin että minä  taidan sanalla virvoittaa väsynyttä; hän herättää aamu aamulta, herättää  minun korvani kuulemaan opetuslasten tavalla.</span> <span class="verse"><a name="5">5</a>Herra, Herra on avannut minun korvani; minä en ole niskoitellut, en  vetäytynyt pois.</span> <span class="verse"><a name="6">6</a>Selkäni minä annoin lyötäväksi, poskieni parran revittäväksi, en  peittänyt kasvojani pilkalta ja syljeltä.</span> <span class="verse"><a name="7">7</a>Herra, Herra auttaa minua; sentähden ei minuun pilkka koskenut,  sentähden tein kasvoni koviksi kuin piikivi, sillä minä tiedän, etten  häpeään joudu.</span> <span class="verse"><a name="8">8</a>Lähellä on hän, joka minut vanhurskaaksi tuomitsee. Kuka voi minun  kanssani riidellä? Astukaamme yhdessä esiin! Kuka on minun vastapuoleni?  Tulkoon tänne lähelleni!</span> <span class="verse"><a name="9">9</a>Katso, Herra, Herra auttaa minua; kuka minut syylliseksi tuomitsee?  Katso, kaikki he hajoavat kuin vaate; koi heidät syö.</span> <span class="verse"><a name="10">10</a>Kuka teistä pelkää Herraa ja kuulee hänen palvelijansa ääntä? Joka  vaeltaa pimeydessä ja valoa vailla, se luottakoon Herran nimeen ja  turvautukoon Jumalaansa.</span> <span class="verse"><a name="11">11</a>Mutta katso, te kaikki, jotka palon sytytätte, te palavilla nuolilla  varustetut, suistukaa oman tulenne liekkeihin, niihin palaviin nuoliin,  jotka olette sytyttäneet. Minun kädestäni tämä teille tulee; vaivassa  täytyy teidän asua.</span> </p></div</div></div></body></html>