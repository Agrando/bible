<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 25</strong></div><p><span class="verse"><a name="1">1</a>Herra, sinä olet minun Jumalani; minä kunnioitan sinua, kiitän sinun  nimeäsi, sillä sinä olet tehnyt ihmeitä, sinun aivoituksesi kaukaisilta  päiviltä ovat todet ja vakaat.</span> <span class="verse"><a name="2">2</a>Sillä sinä olet tehnyt kaupungin kiviroukkioksi, varustetun kaupungin  raunioiksi; muukalaisten linna on kadonnut kaupunkien luvusta, ei sitä  ikinä enää rakenneta.</span> <span class="verse"><a name="3">3</a>Sentähden sinua kunnioittaa väkevä kansa, väkivaltaisten pakanain  kaupunki sinua pelkää.</span> <span class="verse"><a name="4">4</a>Sillä sinä olit turvana vaivaiselle, turvana köyhälle hänen  ahdingossansa, suojana rankkasateelta, varjona helteeltä; sillä  väkivaltaisten kiukku on kuin rankkasade seinää vastaan.</span> <span class="verse"><a name="5">5</a>Niinkuin helteen kuivassa maassa, niin sinä vaimensit muukalaisten  melun. Niinkuin helle pilven varjossa vaipuu väkivaltaisten voittolaulu.</span> <span class="verse"><a name="6">6</a>Ja Herra Sebaot laittaa kaikille kansoille tällä vuorella pidot  rasvasta, pidot voimaviinistä, ydinrasvasta, puhtaasta voimaviinistä.</span> <span class="verse"><a name="7">7</a>Ja hän hävittää tällä vuorella verhon, joka verhoaa kaikki kansat, ja  peiton, joka peittää kaikki kansakunnat.</span> <span class="verse"><a name="8">8</a>Hän hävittää kuoleman ainiaaksi, ja Herra, Herra pyyhkii kyyneleet  kaikkien kasvoilta ja ottaa pois kansansa häväistyksen kaikesta maasta.  Sillä Herra on puhunut.</span> <span class="verse"><a name="9">9</a>Ja sinä päivänä sanotaan: "Katso, tämä on meidän Jumalamme, jota me  odotimme meitä pelastamaan; tämä on Herra, jota me odotimme: iloitkaamme  ja riemuitkaamme pelastuksesta, jonka hän toi".</span> <span class="verse"><a name="10">10</a>Sillä Herran käsi lepää tällä vuorella. Mutta Mooab tallataan siihen  paikkaansa, niinkuin oljet tallautuvat lantaveteen.</span> <span class="verse"><a name="11">11</a>Ja hän haroo siinä käsiään, niinkuin uija haroo uidessansa, mutta  Herra painaa alas hänen ylpeytensä ynnä hänen kättensä rimpuilut.</span> <span class="verse"><a name="12">12</a>Sinun korkeitten muuriesi varustukset hän kukistaa, painaa alas,  syöksee maahan, tomuun asti.</span> </p></div</div></div></body></html>