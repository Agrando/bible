<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 9</strong></div><p><span class="verse"><a name="1">1</a>Kansa, joka pimeydessä vaeltaa, näkee suuren valkeuden; jotka asuvat  kuoleman varjon maassa, niille loistaa valkeus.</span> <span class="verse"><a name="2">2</a>Sinä lisäät kansan, annat sille suuren ilon; he iloitsevat sinun  edessäsi, niinkuin elonaikana iloitaan, niinkuin saaliinjaossa  riemuitaan.</span> <span class="verse"><a name="3">3</a>Sillä heidän kuormansa ikeen, heidän olkainsa vitsan ja heidän  käskijänsä sauvan sinä särjet niinkuin Midianin päivänä;</span> <span class="verse"><a name="4">4</a>ja kaikki taistelun pauhussa tallatut sotakengät ja verellä tahratut  vaipat poltetaan ja tulella kulutetaan.</span> <span class="verse"><a name="5">5</a>Sillä lapsi on meille syntynyt, poika on meille annettu, jonka  hartioilla on herraus, ja hänen nimensä on: Ihmeellinen neuvonantaja,  Väkevä Jumala, Iankaikkinen isä, Rauhanruhtinas.</span> <span class="verse"><a name="6">6</a>Herraus on oleva suuri ja rauha loppumaton Daavidin valtaistuimella  ja hänen valtakunnallansa; se perustetaan ja vahvistetaan tuomiolla ja  vanhurskaudella nyt ja iankaikkisesti.  Herran Sebaotin kiivaus on sen  tekevä.</span> <span class="verse"><a name="7">7</a>Herra lähetti sanan Jaakobia vastaan, ja se iski Israeliin,</span> <span class="verse"><a name="8">8</a>ja sen sai tuntea koko kansa, Efraim ja Samarian asukkaat, mutta he  sanoivat ylpeydessään ja sydämensä kopeudessa:</span> <span class="verse"><a name="9">9</a>"Tiilikivet sortuivat maahan, mutta me rakennamme hakatuista kivistä;  metsäviikunapuut lyötiin poikki, mutta me panemme setripuita sijaan".</span> <span class="verse"><a name="10">10</a>Silloin Herra nostatti sitä vastaan Resinin ahdistajat ja kiihoitti  sen viholliset,</span> <span class="verse"><a name="11">11</a>aramilaiset edestä ja filistealaiset takaa, ja he söivät Israelia  suun täydeltä. Kaikesta tästä ei hänen vihansa ole asettunut, ja vielä  on hänen kätensä ojennettu.</span> <span class="verse"><a name="12">12</a>Mutta kansa ei palannut kurittajansa tykö, eivätkä he etsineet  Herraa Sebaotia.</span> <span class="verse"><a name="13">13</a>Sentähden Herra katkaisi Israelilta pään ja hännän, palmunlehvän ja  kaislan, yhtenä päivänä.</span> <span class="verse"><a name="14">14</a>Vanhin ja arvomies on pää, mutta profeetta, joka valhetta opettaa,  on häntä.</span> <span class="verse"><a name="15">15</a>Ja tämän kansan johtajat tulivat eksyttäjiksi, ja johdettavat  joutuivat hämminkiin.</span> <span class="verse"><a name="16">16</a>Sentähden Herra ei iloitse sen nuorista miehistä eikä armahda sen  orpoja ja leskiä, sillä he ovat kaikki jumalattomia ja pahantekijöitä,  ja jokainen suu puhuu hulluutta. Kaikesta tästä ei hänen vihansa ole  asettunut, ja vielä on hänen kätensä ojennettu.</span> <span class="verse"><a name="17">17</a>Sillä jumalattomuus palaa tulena, kuluttaa orjantappurat ja  ohdakkeet ja sytyttää sankan metsän, niin että se savuna tupruaa ilmaan.</span> <span class="verse"><a name="18">18</a>Herran Sebaotin vihasta maa syttyy palamaan, ja kansa on kuin tulen  syötävänä; toinen ei sääli toistansa.</span> <span class="verse"><a name="19">19</a>Ahmivat oikealta, mutta on yhä nälkä, syövät vasemmalta, mutta eivät  saa kylläänsä; jokainen syö oman käsivartensa lihaa:</span> <span class="verse"><a name="20">20</a>Manasse Efraimia ja Efraim Manassea, molemmat yhdessä käyvät Juudan  kimppuun. Kaikesta tästä ei hänen vihansa ole asettunut, ja vielä on  hänen kätensä ojennettu.</span> </p></div</div></div></body></html>