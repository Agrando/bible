<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Voi sinua hävittäjää, joka itse olet hävittämättä, sinua ryöstäjää,  jota ei kenkään ole ryöstänyt! Kun olet loppuun asti hävittänyt,  hävitetään sinut, kun olet ryöstösi ryöstänyt, ryöstetään sinut.</span> <span class="verse"><a name="2">2</a>Herra, armahda meitä, sinua me odotamme. Ole näitten käsivarsi joka  aamu, ole meidän apumme hädän aikana.</span> <span class="verse"><a name="3">3</a>Kansat pakenevat sinun jylinäsi ääntä; kun sinä nouset, hajoavat  kansakunnat.</span> <span class="verse"><a name="4">4</a>Teidän saaliinne viedään, niinkuin tuhosirkat vievät; niinkuin  hyppysirkat hyökkäävät, niin sen kimppuun hyökätään.</span> <span class="verse"><a name="5">5</a>Herra on korkea, sillä hän asuu korkeudessa. Hän täyttää Siionin  oikeudella ja vanhurskaudella.</span> <span class="verse"><a name="6">6</a>Ja hän on sinun aikojesi vakuus, avun runsaus, viisaus ja ymmärrys;  Herran pelko on oleva Siionin aarre.</span> <span class="verse"><a name="7">7</a>Katso, sankarit huutavat ulkona, rauhan sanansaattajat itkevät  katkerasti.</span> <span class="verse"><a name="8">8</a>Tiet ovat autioina, polulta on kulkija poissa: hän on rikkonut  liiton, ylenkatsonut kaupungit, ei ole ihmistä minäkään pitänyt.</span> <span class="verse"><a name="9">9</a>Maa murehtii ja nääntyy, Libanon kuihtuu häpeästä, Saaron on  aromaaksi tullut, Baasan ja Karmel varistavat lehtensä.</span> <span class="verse"><a name="10">10</a>Nyt minä nousen, sanoo Herra, nyt minä itseni korotan, nyt minä  kohoan korkealle.</span> <span class="verse"><a name="11">11</a>Olkia te kannatte kohdussanne, akanoita synnytätte; teidän kiukkunne  on tuli, joka kuluttaa teidät.</span> <span class="verse"><a name="12">12</a>Ja kansat poltetaan kuin kalkki, kuin katkotut orjantappurat, jotka  tulessa palavat.</span> <span class="verse"><a name="13">13</a>Kuulkaa, te kaukaiset, mitä minä olen tehnyt; te lähelläolevat,  tuntekaa minun voimani.</span> <span class="verse"><a name="14">14</a>Syntiset Siionissa peljästyvät, vavistus valtaa jumalattomat: "Kuka  meistä voi asua kuluttavassa tulessa, kuka asua iankaikkisessa  hehkussa?"</span> <span class="verse"><a name="15">15</a>Joka vanhurskaudessa vaeltaa ja puhuu sitä, mikä oikein on, joka  halveksii väärää voittoa, jonka käsi torjuu lahjukset luotaan, joka  tukkii korvansa kuulemasta veritöitä ja sulkee silmänsä näkemästä pahaa,</span> <span class="verse"><a name="16">16</a>hän on asuva kukkuloilla, kalliolinnat ovat hänen turvansa; hänelle  annetaan hänen leipänsä, eikä vesi häneltä ehdy.</span> <span class="verse"><a name="17">17</a>Sinun silmäsi saavat katsoa kuningasta hänen ihanuudessaan, saavat  nähdä avaran maan.</span> <span class="verse"><a name="18">18</a>Sinun sydämesi muistelee kauhuja: missä on nyt veronlaskija, missä  punnitsija, missä tornien lukija?</span> <span class="verse"><a name="19">19</a>Et näe enää sitä röyhkeätä kansaa, kansaa, jolla on outo,  käsittämätön puhe, jonka sopertavaa kieltä ei kukaan ymmärrä.</span> <span class="verse"><a name="20">20</a>Katso Siionia, juhliemme kaupunkia. Sinun silmäsi näkevät  Jerusalemin, rauhaisan asuinsijan, telttamajan, jota ei muuteta, jonka  vaarnoja ei ikinä reväistä irti, jonka köysistä ei yhtäkään katkaista.</span> <span class="verse"><a name="21">21</a>Sillä voimallinen on meillä siellä Herra, siellä on joet, on virrat,  leveät rannasta toiseen, joita ei kulje soutualus, joiden poikki ei  pääse uljas laiva.</span> <span class="verse"><a name="22">22</a>Sillä Herra on meidän tuomarimme, Herra on johdattajamme, Herra on  meidän kuninkaamme; hän pelastaa meidät.</span> <span class="verse"><a name="23">23</a>Nyt ovat köytesi höltyneet, eivät pidä mastoa kannassaan kiinni,  eivät vedä lippua liehumaan. Mutta silloin jaetaan riistosaalista  runsaasti, rammatkin ryöstävät ja raastavat.</span> <span class="verse"><a name="24">24</a>Eikä yksikään asukas sano: "Minä olen vaivanalainen". Kansa, joka  siellä asuu, on saanut syntinsä anteeksi.</span> </p></div</div></div></body></html>