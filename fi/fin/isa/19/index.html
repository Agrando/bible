<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 19</strong></div><p><span class="verse"><a name="1">1</a>Ennustus Egyptistä. Katso, Herra ajaa nopealla pilvellä ja tulee  Egyptiin. Silloin vapisevat Egyptin epäjumalat hänen edessään, ja sydän  raukeaa Egyptin rinnassa.</span> <span class="verse"><a name="2">2</a>Minä kiihoitan Egyptin Egyptiä vastaan, niin että he keskenänsä  sotivat, ystävä ystävää vastaan, kaupunki kaupunkia vastaan, valtakunta  valtakuntaa vastaan.</span> <span class="verse"><a name="3">3</a>Egyptiltä katoaa rohkeus rinnasta, ja minä hämmennän hänen neuvonsa;  ja he kysyvät epäjumalilta, henkienmanaajilta, vainaja- ja  tietäjähengiltä.</span> <span class="verse"><a name="4">4</a>Minä annan Egyptin tylyn herran käsiin, ja kova kuningas on  hallitseva heitä, sanoo Herra, Herra Sebaot.</span> <span class="verse"><a name="5">5</a>Vedet virrasta loppuvat, joki ehtyy ja kuivuu.</span> <span class="verse"><a name="6">6</a>Joet levittävät löyhkää, Egyptin kanavat mataloituvat ja ehtyvät,  ruoko ja kaisla lakastuvat.</span> <span class="verse"><a name="7">7</a>Ruohostot Niilivirran varsilla, virran suussa, ja kaikki Niilivirran  kylvömaat kuivuvat, kuihtuvat ja häviävät.</span> <span class="verse"><a name="8">8</a>Kalastajat valittavat ja murehtivat; kaikki, jotka heittävät onkea  virtaan ja laskevat verkkoa veteen, nääntyvät.</span> <span class="verse"><a name="9">9</a>Häpeään joutuvat, jotka häkilöityjä pellavia pitelevät ja jotka  kutovat pellavakankaita.</span> <span class="verse"><a name="10">10</a>Maan peruspylväät murskataan, ja kaikki palkkalaiset ovat  murheellisella mielellä.</span> <span class="verse"><a name="11">11</a>Hulluina ovat Sooanin päämiehet kaikki, viisaimmat faraon  neuvonantajista ovat neuvossaan tyhmistyneet. Kuinka voitte sanoa  faraolle: "Olen viisaitten poika, muinaisajan kuninkaitten jälkeläinen"?</span> <span class="verse"><a name="12">12</a>Missä ovat viisaasi? Ilmoittakoot sinulle - hehän sen tietävät -  mitä Herra Sebaot on Egyptin osalle päättänyt.</span> <span class="verse"><a name="13">13</a>Sooanin päämiehet ovat typertyneet, Noofin päämiehet ovat pettyneet.  Egyptiä horjuttavat sen sukukuntain kulmakivet;</span> <span class="verse"><a name="14">14</a>Herra on vuodattanut sen keskuuteen sekasorron hengen, ja niin he  saattavat Egyptin horjumaan kaikissa menoissansa, niinkuin juopunut  horjahtaa oksennukseensa.</span> <span class="verse"><a name="15">15</a>Eikä menesty Egyptille mikään teko, tekipä sen pää tai häntä,  palmunlehvä tai kaisla.</span> <span class="verse"><a name="16">16</a>Sinä päivänä Egypti on oleva naisten kaltainen; se vapisee ja pelkää  Herran Sebaotin käden heilutusta, kun hän heiluttaa kättään sitä  vastaan.</span> <span class="verse"><a name="17">17</a>Ja Juudan maa on oleva Egyptille kauhuksi; niin usein kuin sitä  sille mainitaan, pelkää se Herran Sebaotin päätöstä, jonka hän siitä on  päättänyt.</span> <span class="verse"><a name="18">18</a>Sinä päivänä on viisi kaupunkia Egyptin maassa puhuva Kanaanin  kieltä ja vannova valan Herralle Sebaotille. Yhtä mainitaan nimellä  Iir-Heres.</span> <span class="verse"><a name="19">19</a>Sinä päivänä on oleva Herran alttari keskellä Egyptin maata ja sen  rajalla Herran patsas.</span> <span class="verse"><a name="20">20</a>Ja se on oleva merkkinä ja todistuksena Herralle Sebaotille Egyptin  maassa; sillä he huutavat Herraa sortajain tähden, ja hän lähettää  heille vapauttajan ja puolustajan, joka pelastaa heidät.</span> <span class="verse"><a name="21">21</a>Ja Herra tekee itsensä tunnetuksi egyptiläisille, ja egyptiläiset  tuntevat Herran sinä päivänä ja palvelevat häntä teuras- ja  ruokauhreilla, ja he tekevät Herralle lupauksia ja täyttävät ne.</span> <span class="verse"><a name="22">22</a>Herra lyö egyptiläisiä, lyö ja parantaa; he palajavat Herran tykö,  ja hän kuulee heidän rukouksensa ja parantaa heidät.</span> <span class="verse"><a name="23">23</a>Sinä päivänä on oleva valtatie Egyptistä Assuriin, ja Assur yhtyy  Egyptiin ja Egypti Assuriin, ja he, Egypti ynnä Assur, palvelevat  Herraa.</span> <span class="verse"><a name="24">24</a>Sinä päivänä on Israel oleva kolmantena Egyptin ja Assurin rinnalla,  siunauksena keskellä maata,</span> <span class="verse"><a name="25">25</a>sillä Herra Sebaot siunaa sitä sanoen: "Siunattu olkoon Egypti,  minun kansani, ja Assur, minun kätteni teko, ja Israel, minun  perintöosani".</span> </p></div</div></div></body></html>