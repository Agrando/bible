<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 39</strong></div><p><span class="verse"><a name="1">1</a>Siihen aikaan Merodak-Baladan, Baladanin poika, Baabelin kuningas,  lähetti kirjeen ja lahjoja Hiskialle, kun oli kuullut hänen olleen  sairaana ja parantuneen.</span> <span class="verse"><a name="2">2</a>Ja Hiskia iloitsi lähettiläistä ja näytti heille varastohuoneensa,  hopean ja kullan, hajuaineet ja kalliin öljyn ja koko asehuoneensa ja  kaikki, mitä hänen aarrekammioissansa oli. Ei ollut mitään Hiskian  talossa eikä koko hänen valtakunnassaan, mitä hän ei olisi heille  näyttänyt.</span> <span class="verse"><a name="3">3</a>Mutta profeetta Jesaja tuli kuningas Hiskian tykö ja sanoi hänelle:  "Mitä nämä miehet ovat sanoneet, ja mistä he ovat tulleet sinun tykösi?"  Hiskia vastasi: "He ovat tulleet minun tyköni kaukaisesta maasta,  Baabelista".</span> <span class="verse"><a name="4">4</a>Hän sanoi: "Mitä he ovat nähneet sinun talossasi?" Hiskia vastasi:  "Kaiken, mitä talossani on, he ovat nähneet; aarrekammiossani ei ole  mitään, mitä en olisi heille näyttänyt".</span> <span class="verse"><a name="5">5</a>Niin Jesaja sanoi Hiskialle: "Kuule Herran Sebaotin sana:</span> <span class="verse"><a name="6">6</a>Katso, päivät tulevat, jolloin kaikki, mitä sinun talossasi on ja  mitä sinun isäsi ovat koonneet tähän päivään asti, viedään pois  Baabeliin; ei mitään jää jäljelle, sanoo Herra.</span> <span class="verse"><a name="7">7</a>Ja sinun omia poikiasi, jotka sinusta polveutuvat, jotka sinulle  syntyvät, viedään hovipalvelijoiksi Baabelin kuninkaan palatsiin."</span> <span class="verse"><a name="8">8</a>Hiskia sanoi Jesajalle: "Herran sana, jonka olet puhunut, on hyvä".  Sillä hän ajatteli: "Onpahan rauha ja turvallisuus minun päivinäni".</span> </p></div</div></div></body></html>