<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 40</strong></div><p><span class="verse"><a name="1">1</a>"Lohduttakaa, lohduttakaa minun kansaani", sanoo teidän Jumalanne.</span> <span class="verse"><a name="2">2</a>"Puhukaa suloisesti Jerusalemille ja julistakaa sille, että sen  vaivanaika on päättynyt, että sen velka on sovitettu, sillä se on saanut  Herran kädestä kaksinkertaisesti kaikista synneistänsä."</span> <span class="verse"><a name="3">3</a>Huutavan ääni kuuluu: "Valmistakaa Herralle tie erämaahan, tehkää  arolle tasaiset polut meidän Jumalallemme.</span> <span class="verse"><a name="4">4</a>Kaikki laaksot korotettakoon, kaikki vuoret ja kukkulat  alennettakoon; koleikot tulkoot tasangoksi ja kalliolouhut lakeaksi  maaksi.</span> <span class="verse"><a name="5">5</a>Herran kunnia ilmestyy: kaikki liha saa sen nähdä. Sillä Herran suu  on puhunut."</span> <span class="verse"><a name="6">6</a>Ääni sanoo: "Julista!" Toinen vastaa: "Mitä minun pitää julistaman?"  Kaikki liha on kuin ruoho, ja kaikki sen kauneus kuin kedon kukkanen:</span> <span class="verse"><a name="7">7</a>ruoho kuivuu, kukkanen lakastuu, kun Herran henkäys puhaltaa siihen.  Totisesti, ruohoa on kansa.</span> <span class="verse"><a name="8">8</a>Ruoho kuivuu, kukkanen lakastuu, mutta meidän Jumalamme sana pysyy  iankaikkisesti.</span> <span class="verse"><a name="9">9</a>Nouse korkealle vuorelle, Siion, sinä ilosanoman tuoja; korota  voimakkaasti äänesi, Jerusalem, sinä ilosanoman tuoja.  Korota, älä  pelkää, sano Juudan kaupungeille: "Katso, teidän Jumalanne!"</span> <span class="verse"><a name="10">10</a>Katso, Herra, Herra tulee voimallisena, hänen käsivartensa  vallitsee. Katso, hänen palkkansa on hänen mukanansa, hänen työnsä ansio  käy hänen edellänsä.</span> <span class="verse"><a name="11">11</a>Niinkuin paimen hän kaitsee laumaansa, kokoaa karitsat  käsivarrellensa ja kantaa niitä sylissään, johdattelee imettäviä  lampaita.</span> <span class="verse"><a name="12">12</a>Kuka on kourallaan mitannut vedet ja vaaksalla määrännyt taivaitten  mitat? Kuka on kolmannesmittaan mahduttanut maan tomun, puntarilla  punninnut vuoret, vaa'alla kukkulat?</span> <span class="verse"><a name="13">13</a>Kuka on Herran Henkeä ohjannut, ollut hänen neuvonantajansa ja  opettajansa?</span> <span class="verse"><a name="14">14</a>Kenen kanssa hän on neuvotellut, joka olisi hänelle ymmärrystä  antanut ja opettanut oikean polun, opettanut hänelle tiedon ja  osoittanut hänelle ymmärryksen tien?</span> <span class="verse"><a name="15">15</a>Katso, kansakunnat ovat kuin pisara vesisangon uurteessa, ovat kuin  tomuhiukkanen vaa'assa. Katso, merensaaret hän nostaa kuin hiekkajyvän.</span> <span class="verse"><a name="16">16</a>Ei Libanon riittäisi polttopuiksi eikä sen riista polttouhriksi.</span> <span class="verse"><a name="17">17</a>Kaikki kansakunnat ovat niinkuin ei mitään hänen edessään, ne ovat  hänelle kuin olematon ja tyhjä.</span> <span class="verse"><a name="18">18</a>Keneenkä siis te vertaatte Jumalan, ja minkä muotoiseksi te hänet  teette?</span> <span class="verse"><a name="19">19</a>Jumalankuvanko? - Sen valaa valaja, ja kultaseppä kullalla  päällystää, sepittää sille hopeaketjut.</span> <span class="verse"><a name="20">20</a>Kenellä ei ole varaa sellaiseen antimeen, se valitsee puun, joka ei  lahoa, hakee taitavan tekijän pystyttämään jumalankuvan, joka ei horju.</span> <span class="verse"><a name="21">21</a>Ettekö te tiedä, ettekö kuule, eikö teille ole alusta asti  ilmoitettu, ettekö ole maan perustuksista vaaria ottaneet?</span> <span class="verse"><a name="22">22</a>Hän istuu korkealla maanpiirin päällä, kuin heinäsirkkoja ovat sen  asukkaat; hän levittää taivaan niinkuin harson, pingoittaa sen niinkuin  teltan asuttavaksi.</span> <span class="verse"><a name="23">23</a>Hän tekee ruhtinaat olemattomiksi, saattaa maan tuomarit tyhjän  veroisiksi.</span> <span class="verse"><a name="24">24</a>Tuskin he ovat istutetut, tuskin kylvetyt, tuskin on heidän vartensa  juurtunut maahan, niin hän puhaltaa heihin, ja he kuivettuvat; myrsky  vie heidät kuin oljenkorret.</span> <span class="verse"><a name="25">25</a>"Keneenkä siis te vertaatte minut, jonka kaltainen minä olisin",  sanoo Pyhä.</span> <span class="verse"><a name="26">26</a>Nostakaa silmänne korkeuteen ja katsokaa: kuka on nämä luonut? Hän,  joka johdattaa esiin niitten joukot täysilukuisina, joka nimeltä kutsuu  ne kaikki; suuri on hänen voimansa ja valtainen hänen väkensä: ei  yksikään jää häneltä pois.</span> <span class="verse"><a name="27">27</a>Miksi sinä, Jaakob, sanot ja sinä, Israel, puhut: "Minun tieni on  Herralta salassa, minun oikeuteni on joutunut pois minun Jumalani  huomasta"?</span> <span class="verse"><a name="28">28</a>Etkö tiedä, etkö ole kuullut: Herra on iankaikkinen Jumala, joka on  luonut maan ääret? Ei hän väsy eikä näänny, hänen ymmärryksensä on  tutkimaton.</span> <span class="verse"><a name="29">29</a>Hän antaa väsyneelle väkeä ja voimattomalle voimaa yltäkyllin.</span> <span class="verse"><a name="30">30</a>Nuorukaiset väsyvät ja nääntyvät, nuoret miehet kompastuvat ja  kaatuvat;</span> <span class="verse"><a name="31">31</a>mutta ne, jotka Herraa odottavat, saavat uuden voiman, he kohottavat  siipensä kuin kotkat. He juoksevat eivätkä näänny, he vaeltavat eivätkä  väsy.</span> </p></div</div></div></body></html>