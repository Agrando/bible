<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 66</strong></div><p><span class="verse"><a name="1">1</a>Näin sanoo Herra: Taivas on minun valtaistuimeni, ja maa on minun  jalkojeni astinlauta. Mikä olisi huone, jonka te minulle rakentaisitte,  mikä paikka olisi minun leposijani?</span> <span class="verse"><a name="2">2</a>Minun käteni on kaikki nämä tehnyt, ja niin ovat kaikki nämä  syntyneet, sanoo Herra. Mutta minä katson sen puoleen, joka on nöyrä,  jolla on särjetty henki ja arka tunto minun sanani edessä.</span> <span class="verse"><a name="3">3</a>Joka teurastaa härän, mutta myös tappaa miehen, joka uhraa lampaan,  mutta myös taittaa koiralta niskan, joka uhraa ruokauhrin, mutta myös  sian verta, joka polttaa suitsuketta, mutta myös ylistää epäjumalaa:  nämä ovat valinneet omat tiensä.  Ja niinkuin heidän sielunsa on  mielistynyt heidän iljetyksiinsä,</span> <span class="verse"><a name="4">4</a>niin minäkin valitsen heidän vaivaamisensa ja annan heille tulla sen,  mitä he pelkäävät, koska ei kukaan vastannut, kun minä kutsuin, koska he  eivät kuulleet, kun minä puhuin, vaan tekivät sitä, mikä on pahaa minun  silmissäni, ja valitsivat sen, mikä ei ole minulle otollista.</span> <span class="verse"><a name="5">5</a>Kuulkaa Herran sana, te, jotka olette aralla tunnolla hänen sanansa  edessä: Teidän veljenne, jotka vihaavat teitä ja työntävät teidät  luotaan minun nimeni tähden, sanovat: "Osoittakoon Herra kunniansa, että  me näemme teidän ilonne!"  Mutta he joutuvat häpeään.</span> <span class="verse"><a name="6">6</a>Metelin ääni kaupungista! Ääni temppelistä! Herran ääni: hän maksaa  palkan vihollisillensa!</span> <span class="verse"><a name="7">7</a>Ennenkuin Siion kipuja tuntee, hän synnyttää; ennenkuin hänelle  tuskat tulevat, hän saa poikalapsen.</span> <span class="verse"><a name="8">8</a>Kuka on sellaista kuullut, kuka senkaltaista nähnyt? Syntyykö maa  yhden päivän kivulla, tahi synnytetäänkö kansa yhdellä haavaa? Siionhan  tunsi kipuja ja samalla jo synnytti lapsensa.</span> <span class="verse"><a name="9">9</a>Minäkö avaisin kohdun sallimatta synnyttää, sanoo Herra, tahi minäkö,  joka saatan synnyttämään, sulkisin kohdun?</span> <span class="verse"><a name="10">10</a>Iloitkaa Jerusalemin kanssa ja riemuitkaa hänestä kaikki, jotka  häntä rakastatte; iloitsemalla iloitkaa hänen kanssaan, te, jotka olette  hänen tähtensä surreet,</span> <span class="verse"><a name="11">11</a>että imisitte ja tulisitte ravituiksi hänen lohdutuksensa rinnoista,  että joisitte ja virkistyisitte hänen kunniansa runsaudesta.</span> <span class="verse"><a name="12">12</a>Sillä näin sanoo Herra: Minä ohjaan hänen tykönsä rauhan niinkuin  virran ja kansojen kunnian niinkuin tulvajoen. Ja te saatte imeä,  kainalossa teitä kannetaan, ja polvilla pitäen teitä hyväillään.</span> <span class="verse"><a name="13">13</a>Niinkuin äiti lohduttaa lastansa, niin minä lohdutan teitä, ja  Jerusalemissa te saatte lohdutuksen.</span> <span class="verse"><a name="14">14</a>Te näette sen, ja teidän sydämenne iloitsee, ja teidän luunne  virkistyvät kuin vihanta ruoho; ja Herran käsi tulee tunnetuksi hänen  palvelijoissansa, mutta vihollistensa hän antaa tuntea vihansa.</span> <span class="verse"><a name="15">15</a>Sillä katso, Herra tulee tulessa, ja hänen vaununsa ovat kuin  myrskytuuli; ja hän antaa vihansa purkautua hehkussa ja nuhtelunsa  tulenliekeissä.</span> <span class="verse"><a name="16">16</a>Herra käy tuomiolle kaiken lihan kanssa tulella ja miekallaan; ja  Herran surmaamia on oleva paljon.</span> <span class="verse"><a name="17">17</a>Jotka pyhittäytyvät ja puhdistautuvat puutarha-menoja varten,  seuraten miestä, joka on heidän keskellänsä, jotka syövät sianlihaa ja  muuta inhottavaa sekä hiiriä, niistä kaikista tulee loppu, sanoo Herra.</span> <span class="verse"><a name="18">18</a>Minä tunnen heidän tekonsa ja ajatuksensa. Aika tulee, että minä  kokoan kaikki kansat ja kielet, ja he tulevat ja näkevät minun kunniani.</span> <span class="verse"><a name="19">19</a>Ja minä teen tunnusteon heidän keskellänsä ja lähetän  pakoonpäässeitä heidän joukostansa pakanain tykö Tarsiiseen, Puuliin ja  Luudiin, jousenjännittäjäin tykö, Tuubaliin ja Jaavaniin, kaukaisiin  merensaariin, jotka eivät ole kuulleet minusta kerrottavan eivätkä  nähneet minun kunniaani, ja he ilmoittavat minun kunniani pakanain  keskuudessa.</span> <span class="verse"><a name="20">20</a>Ja he tuovat kaikki teidän veljenne kaikista kansoista uhrilahjana  Herralle hevosilla, vaunuilla, kantotuoleilla, muuleilla ja  ratsukameleilla minun pyhälle vuorelleni Jerusalemiin, sanoo Herra,  niinkuin israelilaiset tuovat ruokauhrin puhtaassa astiassa Herran  temppeliin.</span> <span class="verse"><a name="21">21</a>Ja heitäkin minä otan leeviläisiksi papeiksi, sanoo Herra.</span> <span class="verse"><a name="22">22</a>Niinkuin uudet taivaat ja uusi maa, jotka minä teen, pysyvät minun  kasvojeni edessä, sanoo Herra, niin pysyy teidän siemenenne ja teidän  nimenne.</span> <span class="verse"><a name="23">23</a>Joka kuukausi uudenkuun päivänä ja joka viikko sapattina tulee  kaikki liha kumartaen rukoilemaan minua, sanoo Herra.</span> </p></div</div></div></body></html>