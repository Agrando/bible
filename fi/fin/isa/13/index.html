<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Ennustus Baabelista, Jesajan, Aamoksen pojan, näkemä.</span> <span class="verse"><a name="2">2</a>Pystyttäkää viiri paljaalle vuoren laelle, korottakaa äänenne heille,  viittokaa kädellä heitä menemään sisälle ruhtinasten porteista.</span> <span class="verse"><a name="3">3</a>Minä olen antanut käskyn vihkiytyneilleni ja kutsunut urhoni vihani  työhön, ylvääni, riemuitsevaiseni.</span> <span class="verse"><a name="4">4</a>Kuule, vuorilla käy kuin paljon väen pauhina; kuule valtakuntain,  kokoontuneitten kansojen kohinaa: Herra Sebaot katsastaa sotajoukkoansa.</span> <span class="verse"><a name="5">5</a>He tulevat kaukaisesta maasta, taivaan ääristä, Herra ja hänen  vihansa aseet, hävittämään kaiken maan.</span> <span class="verse"><a name="6">6</a>Valittakaa, sillä Herran päivä on lähellä, se tulee kuin hävitys  Kaikkivaltiaalta.</span> <span class="verse"><a name="7">7</a>Sentähden herpoavat kaikki kädet, ja kaikki ihmissydämet raukeavat.</span> <span class="verse"><a name="8">8</a>He peljästyvät, kivut ja tuskat valtaavat heidät, he vääntelehtivät  kuin synnyttäjä, tuijottavat toisiinsa tyrmistyneinä, kasvot  tulenkarvaisina.</span> <span class="verse"><a name="9">9</a>Katso, Herran päivä tulee, tulee armottomana, tulee kiivaus ja vihan  hehku, tekemään autioksi maan ja hävittämään siitä sen syntiset.</span> <span class="verse"><a name="10">10</a>Sillä taivaan tähdet ja Kalevanmiekat eivät loista valollansa,  aurinko on pimeä noustessansa, kuu ei kirkkaana kumota.</span> <span class="verse"><a name="11">11</a>Minä kostan maanpiirille sen pahuuden ja jumalattomille heidän pahat  tekonsa; minä lopetan julkeitten kopeuden ja painan maahan  väkivaltaisten ylpeyden.</span> <span class="verse"><a name="12">12</a>Minä teen kuolevaiset harvinaisemmiksi kuin puhdas kulta, ihmiset  harvinaisemmiksi kuin Oofirin kulta.</span> <span class="verse"><a name="13">13</a>Sentähden minä järisytän taivaat, ja maa järkkyy paikaltansa Herran  Sebaotin kiivaudesta, hänen vihansa hehkun päivänä.</span> <span class="verse"><a name="14">14</a>Ja niinkuin säikytetyt gasellit ja niinkuin lampaat, joilla ei ole  kokoajaa, he kääntyvät kukin kansansa luo, pakenevat kukin omalle  maallensa.</span> <span class="verse"><a name="15">15</a>Kuka ikinä tavataan, se lävistetään, kuka kiinni joutuu, se miekkaan  kaatuu.</span> <span class="verse"><a name="16">16</a>Heidän pienet lapsensa murskataan heidän silmäinsä edessä, heidän  talonsa ryöstetään, ja heidän vaimonsa raiskataan.</span> <span class="verse"><a name="17">17</a>Katso, minä herätän heitä vastaan meedialaiset, jotka eivät hopeasta  huoli eivätkä kullasta välitä.</span> <span class="verse"><a name="18">18</a>Heidän jousensa kaatavat nuoret miehet; he eivät armahda kohdun  hedelmää eivätkä lapsia sääli.</span> <span class="verse"><a name="19">19</a>Ja Baabelin, valtakuntain kaunistuksen, kaldealaisten ylpeyden ja  loiston, käy niinkuin Sodoman ja Gomorran, jotka Jumala hävitti.</span> <span class="verse"><a name="20">20</a>Ei sitä ikinä enää asuta, autioksi jää se polvesta polveen; ei  arabialainen sinne telttaansa tee, eivätkä paimenet siellä laumaansa  lepuuta.</span> <span class="verse"><a name="21">21</a>Erämaan eläimet lepäävät siellä, sen huoneet ovat täynnä huuhkajia,  kamelikurjet asuvat siellä, ja metsänpeikot siellä hyppelevät.</span> <span class="verse"><a name="22">22</a>Sakaalit ulvovat sen palatseissa, aavikkosudet huvilinnoissa. Sen  aika on lähellä, tulemaisillaan, ei sen päiviä pidennetä.</span> </p></div</div></div></body></html>