<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 55</strong></div><p><span class="verse"><a name="1">1</a>Kuulkaa, kaikki janoavaiset, tulkaa veden ääreen. Tekin, joilla ei  ole rahaa, tulkaa, ostakaa ja syökää; tulkaa, ostakaa ilman rahatta,  ilman hinnatta viiniä ja maitoa.</span> <span class="verse"><a name="2">2</a>Miksi annatte rahan siitä, mikä ei ole leipää, ja työnne ansion  siitä, mikä ei ravitse? Kuulkaa minua, niin saatte syödä hyvää, ja  teidän sielunne virvoittuu lihavuuden ääressä.</span> <span class="verse"><a name="3">3</a>Kallistakaa korvanne ja tulkaa minun tyköni; kuulkaa, niin teidän  sielunne saa elää. Ja minä teen teidän kanssanne iankaikkisen liiton,  annan lujat Daavidin armot.</span> <span class="verse"><a name="4">4</a>Katso, hänet minä asetin kansoille todistajaksi, kansojen ruhtinaaksi  ja käskijäksi.</span> <span class="verse"><a name="5">5</a>Katso, sinä olet kutsuva pakanoita, joita sinä et tunne, ja pakanat,  jotka eivät sinua tunne, rientävät sinun tykösi Herran, sinun Jumalasi,  tähden, Israelin Pyhän tähden, sillä hän kirkastaa sinut.</span> <span class="verse"><a name="6">6</a>Etsikää Herraa silloin, kun hänet löytää voidaan; huutakaa häntä  avuksi, kun hän läsnä on.</span> <span class="verse"><a name="7">7</a>Jumalaton hyljätköön tiensä ja väärintekijä ajatuksensa ja palatkoon  Herran tykö, niin hän armahtaa häntä, ja meidän Jumalamme tykö, sillä  hänellä on paljon anteeksiantamusta.</span> <span class="verse"><a name="8">8</a>Sillä minun ajatukseni eivät ole teidän ajatuksianne, eivätkä teidän  tienne ole minun teitäni, sanoo Herra.</span> <span class="verse"><a name="9">9</a>Vaan niin paljon korkeampi kuin taivas on maata, ovat minun tieni  korkeammat teidän teitänne ja minun ajatukseni teidän ajatuksianne.</span> <span class="verse"><a name="10">10</a>Sillä niinkuin sade ja lumi, joka taivaasta tulee, ei sinne palaja,  vaan kostuttaa maan, tekee sen hedelmälliseksi ja kasvavaksi, antaa  kylväjälle siemenen ja syöjälle leivän,</span> <span class="verse"><a name="11">11</a>niin on myös minun sanani, joka minun suustani lähtee: ei se minun  tyköni tyhjänä palaja, vaan tekee sen, mikä minulle otollista on, ja saa  menestymään sen, mitä varten minä sen lähetin.</span> <span class="verse"><a name="12">12</a>Sillä iloiten te lähdette, ja rauhassa teitä saatetaan; vuoret ja  kukkulat puhkeavat riemuun teidän edessänne, ja kaikki kedon puut  paukuttavat käsiänsä.</span> <span class="verse"><a name="13">13</a>Orjantappurain sijaan on kasvava kypressejä,  nokkosten sijaan on kasvava myrttipuita; ja se tulee Herran kunniaksi,  iankaikkiseksi merkiksi, joka ei häviä.</span> </p></div</div></div></body></html>