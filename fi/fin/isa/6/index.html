<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 6</strong></div><p><span class="verse"><a name="1">1</a>Kuningas Ussian kuolinvuotena minä näin Herran istuvan korkealla ja  ylhäisellä istuimella, ja hänen vaatteensa liepeet täyttivät temppelin.</span> <span class="verse"><a name="2">2</a>Serafit seisoivat hänen ympärillään; kullakin oli kuusi siipeä:  kahdella he peittivät kasvonsa, kahdella he peittivät jalkansa, ja  kahdella he lensivät.</span> <span class="verse"><a name="3">3</a>Ja he huusivat toinen toisellensa ja sanoivat: "Pyhä, pyhä, pyhä  Herra Sebaot; kaikki maa on täynnä hänen kunniaansa".</span> <span class="verse"><a name="4">4</a>Ja kynnysten perustukset vapisivat heidän huutonsa äänestä, ja huone  täyttyi savulla.</span> <span class="verse"><a name="5">5</a>Niin minä sanoin: "Voi minua! Minä hukun, sillä minulla on saastaiset  huulet, ja minä asun kansan keskellä, jolla on saastaiset huulet; sillä  minun silmäni ovat nähneet kuninkaan, Herran Sebaotin."</span> <span class="verse"><a name="6">6</a>Silloin lensi minun luokseni yksi serafeista, kädessään hehkuva kivi,  jonka hän oli pihdeillä ottanut alttarilta,</span> <span class="verse"><a name="7">7</a>ja kosketti sillä minun suutani sanoen: "Katso, tämä on koskettanut  sinun huuliasi; niin on sinun velkasi poistettu ja syntisi sovitettu".</span> <span class="verse"><a name="8">8</a>Ja minä kuulin Herran äänen sanovan: "Kenenkä minä lähetän?  Kuka  menee meidän puolestamme?" Minä sanoin: "Katso, tässä minä olen, lähetä  minut".</span> <span class="verse"><a name="9">9</a>Niin hän sanoi: "Mene ja sano tälle kansalle: 'Kuulemalla kuulkaa,  älkääkä ymmärtäkö, näkemällä nähkää, älkääkä käsittäkö'.</span> <span class="verse"><a name="10">10</a>Paaduta tämän kansan sydän, koveta sen korvat, sokaise sen silmät,  ettei se näkisi silmillään, ei kuulisi korvillaan, ei ymmärtäisi  sydämellään eikä kääntyisi ja parannetuksi tulisi."</span> <span class="verse"><a name="11">11</a>Mutta minä sanoin: "Kuinka kauaksi aikaa, Herra?" Hän vastasi:  "Siihen asti, kunnes kaupungit tulevat autioiksi, asumattomiksi, ja  talot tyhjiksi ihmisistä ja pellot on hävitetty erämaaksi;</span> <span class="verse"><a name="12">12</a>kunnes Herra on karkoittanut ihmiset kauas ja suuri autius tullut  keskelle maata.</span> <span class="verse"><a name="13">13</a>Ja jos siellä on jäljellä kymmenes osa, niin hävitetään vielä sekin.  Mutta niinkuin tammesta ja rautatammesta jää kaadettaessa kanto, niin  siitäkin: se kanto on pyhä siemen."</span> </p></div</div></div></body></html>