<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Ja Herra sanoi minulle: "Ota iso taulu ja kirjoita siihen selkeällä  kirjoituksella: Maher-Saalal Haas-Bas.</span> <span class="verse"><a name="2">2</a>Ja minä otan itselleni luotettavat todistajat, pappi Uurian ja  Sakarjan, Jeberekjan pojan."</span> <span class="verse"><a name="3">3</a>Sitten minä lähestyin profeetta-vaimoani, ja hän tuli raskaaksi ja  synnytti pojan. Niin Herra sanoi minulle: "Pane hänelle nimeksi  Maher-Saalal Haas-Bas.</span> <span class="verse"><a name="4">4</a>Sillä ennenkuin poika oppii sanomaan: 'isä' ja 'äiti', viedään  Damaskoon tavarat ja Samarian saalis Assurin kuninkaan eteen."</span> <span class="verse"><a name="5">5</a>Ja Herra puhui jälleen minulle ja sanoi:</span> <span class="verse"><a name="6">6</a>"Koska tämä kansa halveksii Siiloan hiljaa virtaavia vesiä ja  iloitsee Resinin ja Remaljan pojan kanssa,</span> <span class="verse"><a name="7">7</a>niin katso, sentähden Herra antaa tulla heidän ylitsensä virran  vedet, valtavat ja suuret: Assurin kuninkaan ja kaiken hänen kunniansa;  se nousee kaikkien uomiensa yli ja menee kaikkien äyräittensä yli,</span> <span class="verse"><a name="8">8</a>ja se tunkeutuu Juudaan, paisuu ja tulvii ja ulottuu kaulaan saakka.  Ja levittäen siipensä se täyttää yliyltään sinun maasi, Immanuel."</span> <span class="verse"><a name="9">9</a>Riehukaa, kansat, kuitenkin kukistutte; kuulkaa, kaikki kaukaiset  maat: sonnustautukaa, kuitenkin kukistutte; sonnustautukaa, kuitenkin  kukistutte.</span> <span class="verse"><a name="10">10</a>Pitäkää neuvoa: se raukeaa; sopikaa sopimus: ei se pysy.  Sillä  Jumala on meidän kanssamme.</span> <span class="verse"><a name="11">11</a>Sillä näin sanoi minulle Herra, kun hänen kätensä valtasi minut ja  hän varoitti minua vaeltamasta tämän kansan tietä:</span> <span class="verse"><a name="12">12</a>"Älkää sanoko salaliitoksi kaikkea, mitä tämä kansa salaliitoksi  sanoo; älkää peljätkö, mitä se pelkää, älkääkä kauhistuko.</span> <span class="verse"><a name="13">13</a>Herra Sebaot pitäkää pyhänä, häntä te peljätkää ja kauhistukaa.</span> <span class="verse"><a name="14">14</a>Ja hän on oleva pyhäkkö, hän loukkauskivi ja kompastuksen kallio  molemmille Israelin huonekunnille, paula ja ansa Jerusalemin asukkaille.</span> <span class="verse"><a name="15">15</a>Monet heistä kompastuvat ja kaatuvat ja ruhjoutuvat, monet kiedotaan  ja vangitaan.</span> <span class="verse"><a name="16">16</a>Sido todistus talteen, lukitse laki sinetillä minun opetuslapsiini."</span> <span class="verse"><a name="17">17</a>Niin minä odotan Herraa, joka kätkee kasvonsa Jaakobin heimolta, ja  panen toivoni häneen.</span> <span class="verse"><a name="18">18</a>Katso, minä ja lapset, jotka Herra on minulle antanut, me olemme  Herran Sebaotin merkkeinä ja ihmeinä Israelissa, hänen, joka asuu  Siionin vuorella.</span> <span class="verse"><a name="19">19</a>Ja kun he sanovat teille: "Kysykää vainaja- ja tietäjähengiltä,  jotka supisevat ja mumisevat", niin eikö kansa kysyisi Jumalaltansa?  Kuolleiltako elävien puolesta?</span> <span class="verse"><a name="20">20</a>"Pysykää laissa ja todistuksessa!" Elleivät he näin sano, ei heillä  aamunkoittoa ole.</span> <span class="verse"><a name="21">21</a>Ja siellä he kuljeskelevat vaivattuina ja nälkäisinä, ja nälissään  he vimmastuvat ja kiroavat kuninkaansa ja Jumalansa.  He luovat silmänsä  korkeuteen,</span> <span class="verse"><a name="22">22</a>he katsahtavat maan puoleen, mutta katso: ainoastaan ahdistusta ja  pimeyttä; he ovat syöstyt tuskan synkeyteen ja pimeyteen.</span> <span class="verse"><a name="23">23</a>Mutta ei jää pimeään se, mikä nyt on vaivan alla. Entiseen aikaan  hän saattoi halveksituksi Sebulonin maan ja Naftalin maan, mutta  tulevaisuudessa hän saattaa kunniaan merentien, Jordanin tuonpuoleisen  maan, pakanain alueen.</span> </p></div</div></div></body></html>