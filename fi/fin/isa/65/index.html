<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 65</strong></div><p><span class="verse"><a name="1">1</a>Minä olen suostunut niiden etsittäväksi, jotka eivät minua kysyneet,  niiden löydettäväksi, jotka eivät minua etsineet; minä olen sanonut  kansalle, joka ei ole otettu minun nimiini: Tässä minä olen, tässä minä  olen!</span> <span class="verse"><a name="2">2</a>Koko päivän minä olen ojentanut käsiäni uppiniskaista kansaa kohden,  joka vaeltaa tietä, mikä ei ole hyvä, omain ajatustensa mukaan;</span> <span class="verse"><a name="3">3</a>kansaa kohden, joka vihoittaa minua alinomaa, vasten kasvojani, uhraa  puutarhoissa ja suitsuttaa tiilikivialttareilla.</span> <span class="verse"><a name="4">4</a>He asustavat haudoissa ja yöpyvät salaisiin paikkoihin; he syövät  sianlihaa, ja saastaiset liemet on heillä astioissansa.</span> <span class="verse"><a name="5">5</a>He sanovat: "Pysy erilläsi, älä tule minua lähelle, sillä minä olen  sinulle pyhä". Nämä ovat savu minun sieramissani, tuli, joka palaa  kaiken päivää.</span> <span class="verse"><a name="6">6</a>Katso, se on kirjoitettuna minun edessäni. En ole minä vaiti, vaan  minä maksan, maksan heille helmaan</span> <span class="verse"><a name="7">7</a>heidän pahat tekonsa ynnä teidän isienne pahat teot, sanoo Herra,  niiden, jotka ovat vuorilla suitsuttaneet ja kukkuloilla minua  häväisseet; ja ensiksi minä mittaan heille palkan heidän helmaansa.</span> <span class="verse"><a name="8">8</a>Näin sanoo Herra: Niinkuin sanotaan rypäleestä, jos siinä on mehua:  "Älä hävitä sitä, sillä siinä on siunaus", niin teen minä palvelijaini  tähden, etten kaikkea hävittäisi.</span> <span class="verse"><a name="9">9</a>Minä tuotan Jaakobista siemenen ja Juudasta vuorteni perillisen; ja  minun valittuni saavat periä maan, ja minun palvelijani saavat siinä  asua.</span> <span class="verse"><a name="10">10</a>Ja Saaron on oleva lammasten laitumena ja Aakorin laakso karjan  lepopaikkana minun kansallani, joka minua etsii.</span> <span class="verse"><a name="11">11</a>Mutta te, jotka hylkäätte Herran ja unhotatte minun pyhän vuoreni,  jotka valmistatte Gadille pöydän ja vuodatatte uhrijuomaa Menille -</span> <span class="verse"><a name="12">12</a>teidät minä määrään miekan omiksi, ja kaikki te kumarrutte  teurastettaviksi, sentähden ettette vastanneet, kun minä kutsuin, ettekä  kuulleet, kun minä puhuin, vaan teitte sitä, mikä on pahaa minun  silmissäni, ja valitsitte sen, mikä ei ole minulle otollista.</span> <span class="verse"><a name="13">13</a>Sentähden, näin sanoo Herra, Herra: Katso, minun palvelijani syövät,  mutta te näette nälkää; katso, minun palvelijani juovat, mutta te  kärsitte janoa; katso, minun palvelijani iloitsevat, mutta te joudutte  häpeään.</span> <span class="verse"><a name="14">14</a>Katso, minun palvelijani riemuitsevat sydämen onnesta, mutta te  huudatte sydämen tuskasta ja voivotatte mielimurteissanne.</span> <span class="verse"><a name="15">15</a>Ja te jätätte nimenne kirouslauseeksi minun valituilleni: "Niin  sinut surmatkoon Herra, Herra!" Mutta palvelijoilleen hän on antava  toisen nimen.</span> <span class="verse"><a name="16">16</a>Joka maassa itsensä siunaa, siunaa itsensä totisen Jumalan nimeen,  ja joka maassa vannoo, vannoo totisen Jumalan nimeen; sillä entiset  ahdistukset ovat unhotetut ja peitossa minun silmiltäni.</span> <span class="verse"><a name="17">17</a>Sillä katso, minä luon uudet taivaat ja uuden maan. Entisiä ei enää  muisteta, eivätkä ne enää ajatukseen astu;</span> <span class="verse"><a name="18">18</a>vaan te saatte iloita ja riemuita iankaikkisesti siitä, mitä minä  luon. Sillä katso, iloksi luon minä Jerusalemin, riemuksi sen kansan.</span> <span class="verse"><a name="19">19</a>Minä iloitsen Jerusalemista ja riemuitsen kansastani; eikä siellä  enää kuulla itkun ääntä eikä valituksen ääntä.</span> <span class="verse"><a name="20">20</a>Ei siellä ole enää lasta, joka eläisi vain muutaman päivän, ei  vanhusta, joka ei täyttäisi päiviensä määrää; sillä nuorin kuolee  satavuotiaana, ja vasta satavuotiaana synnintekijä joutuu kiroukseen.</span> <span class="verse"><a name="21">21</a>He rakentavat taloja ja asuvat niissä, he istuttavat viinitarhoja ja  syövät niiden hedelmät;</span> <span class="verse"><a name="22">22</a>he eivät rakenna muitten asua, eivät istuta muitten syödä; sillä  niinkuin puitten päivät ovat, niin ovat elinpäivät minun kansassani.  Minun valittuni kuluttavat itse kättensä työn.</span> <span class="verse"><a name="23">23</a>He eivät tee työtä turhaan eivätkä lapsia synnytä äkkikuoleman  omiksi, sillä he ovat Herran siunattujen siemen, ja heidän vesansa ovat  heidän tykönänsä.</span> <span class="verse"><a name="24">24</a>Ennenkuin he huutavat, minä vastaan, heidän vielä puhuessaan minä  kuulen.</span> <span class="verse"><a name="25">25</a>Susi ja lammas käyvät yhdessä laitumella, ja leijona syö rehua  niinkuin raavas, ja käärmeen ruokana on maan tomu; ei missään minun  pyhällä vuorellani tehdä pahaa eikä vahinkoa, sanoo Herra.</span> </p></div</div></div></body></html>