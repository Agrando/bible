<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 54</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/54"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 54</strong></div><p><span class="verse"><a name="1">1</a>Riemuitse, sinä hedelmätön, joka et ole synnyttänyt, huuda ilosta ja  riemahda, sinä, joka et ole synnytyskivuissa ollut.  Sillä hyljätyllä on  lapsia enemmän kuin aviovaimolla, sanoo Herra.</span> <span class="verse"><a name="2">2</a>Tee avaraksi telttasi sija, levennettäköön sinun majojesi seinien  kangas. Älä säästele! Pidennä telttaköytesi ja vahvista vaarnasi.</span> <span class="verse"><a name="3">3</a>Sillä sinä olet leviävä oikealle ja vasemmalle, sinun jälkeläisesi  ottavat omiksensa kansat ja tekevät autiot kaupungit asutuiksi.</span> <span class="verse"><a name="4">4</a>Älä pelkää, sillä et sinä häpeään joudu; älä ole häpeissäsi, sillä et  sinä ole pettyvä. Nuoruutesi häpeän sinä olet unhottava, leskeytesi  pilkkaa et ole enää muistava.</span> <span class="verse"><a name="5">5</a>Sillä hän, joka sinut teki, on sinun aviomiehesi, Herra Sebaot on  hänen nimensä, sinun lunastajasi on Israelin Pyhä, hän joka kaiken maan  Jumalaksi kutsutaan.</span> <span class="verse"><a name="6">6</a>Sillä niinkuin hyljätyn, syvästi murheellisen vaimon on Herra sinut  kutsunut - nuoruuden vaimon, joka on ollut halveksittu, sanoo sinun  Jumalasi.</span> <span class="verse"><a name="7">7</a>Vähäksi silmänräpäykseksi minä hylkäsin sinut, mutta minä kokoan  sinut jälleen suurella laupeudella.</span> <span class="verse"><a name="8">8</a>Ylitsevuotavassa vihassani minä peitin sinulta kasvoni  silmänräpäykseksi, mutta minä armahdan sinut iankaikkisella armolla,  sanoo Herra, sinun lunastajasi.</span> <span class="verse"><a name="9">9</a>Sillä tämä on minulle, niinkuin olivat Nooan vedet: niinkuin minä  vannoin, etteivät Nooan vedet enää tulvi maan ylitse, niin minä vannon,  etten enää vihastu sinuun enkä sinua nuhtele.</span> <span class="verse"><a name="10">10</a>Sillä vuoret väistykööt ja kukkulat horjukoot, mutta minun armoni ei  sinusta väisty, eikä minun rauhanliittoni horju, sanoo Herra, sinun  armahtajasi.</span> <span class="verse"><a name="11">11</a>Sinä kurja, myrskyn raastama, sinä lohduton! Katso, minä muuraan  sinun kivesi kiiltokivellä, panen sinun perustuksesi safiireista,</span> <span class="verse"><a name="12">12</a>minä teen sinun harjasi rubiineista ja sinun porttisi kristalleista  ja koko sinun ympärysmuurisi jalokivistä.</span> <span class="verse"><a name="13">13</a>Sinun lapsesi ovat kaikki Herran opetuslapsia, ja suuri rauha on  sinun lapsillasi oleva.</span> <span class="verse"><a name="14">14</a>Sinut vahvistetaan vanhurskaudella; sinä olet oleva kaukana  väkivallasta, sillä ei sinulla ole pelkäämistä, ja kaukana hävityksestä,  sillä ei se sinua lähesty.</span> <span class="verse"><a name="15">15</a>Jos sinun kimppuusi karataan, ei se ole minusta; joka kimppuusi  karkaa, se eteesi kaatuu.</span> <span class="verse"><a name="16">16</a>Katso, minä olen luonut sepän, joka lietsoo hiilivalkeata ja  kuonnuttaa aseen käytäntöönsä; mutta minä olen myös luonut  tuhontuottajan hävittämään sen.</span> <span class="verse"><a name="17">17</a>Jokainen ase, joka valmistetaan sinun varallesi, on oleva tehoton;  ja jokaisen kielen, joka nousee käymään sinun kanssasi oikeutta, sinä  osoitat vääräksi. Tämä on Herran palvelijain perintöosa, tämä heidän  vanhurskautensa, minulta saatu, sanoo Herra.</span> </p></div</div></div></body></html>