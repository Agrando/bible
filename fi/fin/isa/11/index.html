<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 11</strong></div><p><span class="verse"><a name="1">1</a>Mutta Iisain kannosta puhkeaa virpi, ja vesa versoo hänen  juuristansa.</span> <span class="verse"><a name="2">2</a>Ja hänen päällänsä lepää Herran Henki, viisauden ja ymmärryksen  henki, neuvon ja voiman henki, tiedon ja Herran pelon henki.</span> <span class="verse"><a name="3">3</a>Hän halajaa Herran pelkoa; ei hän tuomitse silmän näöltä eikä jaa  oikeutta korvan kuulolta,</span> <span class="verse"><a name="4">4</a>vaan tuomitsee vaivaiset vanhurskaasti ja jakaa oikein oikeutta maan  nöyrille; suunsa sauvalla hän lyö maata, surmaa jumalattomat huultensa  henkäyksellä.</span> <span class="verse"><a name="5">5</a>Vanhurskaus on hänen kupeittensa vyö ja totuus hänen lanteittensa  side.</span> <span class="verse"><a name="6">6</a>Silloin susi asuu karitsan kanssa, ja pantteri makaa vohlan vieressä;  vasikka ja nuori leijona ja syöttöhärkä ovat yhdessä, ja pieni poikanen  niitä paimentaa.</span> <span class="verse"><a name="7">7</a>Lehmä ja karhu käyvät laitumella, niiden vasikat ja pennut yhdessä  makaavat, ja jalopeura syö rehua kuin raavas.</span> <span class="verse"><a name="8">8</a>Imeväinen leikittelee kyykäärmeen kololla, ja vieroitettu kurottaa  kätensä myrkkyliskon luolaan.</span> <span class="verse"><a name="9">9</a>Ei missään minun pyhällä vuorellani tehdä pahaa eikä vahinkoa, sillä  maa on täynnä Herran tuntemusta, niinkuin vedet peittävät meren.</span> <span class="verse"><a name="10">10</a>Sinä päivänä pakanat etsivät Iisain juurta, joka on kansojen  lippuna, ja hänen asumuksensa on oleva kunniata täynnä.</span> <span class="verse"><a name="11">11</a>Ja sinä päivänä Herra vielä toisen kerran ojentaa kätensä  hankkiakseen itselleen kansansa jäännöksen, joka on jäljellä Assurissa,  Egyptissä, Patroksessa, Etiopiassa, Eelamissa, Sinearissa, Hamatissa ja  merensaarilla.</span> <span class="verse"><a name="12">12</a>Hän nostaa viirin pakanakansoille ja kokoaa Israelin karkoitetut  miehet; ja Juudan hajoitetut naiset hän kerää maan neljästä äärestä.</span> <span class="verse"><a name="13">13</a>Silloin katoaa Efraimin kateus, ja Juudan vihat häviävät.  Efraim ei  kadehdi Juudaa, eikä Juuda vihaa Efraimia.</span> <span class="verse"><a name="14">14</a>Ja he lentävät länteen päin filistealaisten niskaan, yhdessä he  ryöstävät Idän miehiä. Edom ja Mooab joutuvat heidän käsiinsä,  ammonilaiset heidän alamaisikseen.</span> <span class="verse"><a name="15">15</a>Ja Herra vihkii tuhon omaksi Egyptin merenlahden ja vihansa hehkussa  kohottaa kätensä Eufrat-virtaa vastaan, lyö sen hajalle seitsemäksi  puroksi ja tekee sen kengin kuljettavaksi.</span> <span class="verse"><a name="16">16</a>Siitä tulee valtatie hänen kansansa jäännökselle, joka on jäljellä  Assurissa, niinkuin tuli Israelille silloin, kun se Egyptin maasta  lähti.</span> </p></div</div></div></body></html>