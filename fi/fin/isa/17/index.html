<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 17</strong></div><p><span class="verse"><a name="1">1</a>Ennustus Damaskosta. Katso, Damasko poistetaan kaupunkien luvusta ja  luhistuu raunioiksi.</span> <span class="verse"><a name="2">2</a>Autioiksi jäävät Aroerin kaupungit, karjalaumojen haltuun; ne  lepäävät siellä, kenenkään peloittelematta.</span> <span class="verse"><a name="3">3</a>Efraimilta menee suojavarustus ja Damaskolta kuninkuus ja Aramista  jäännöskin: niiden käy niinkuin israelilaisten kunnian, sanoo Herra  Sebaot.</span> <span class="verse"><a name="4">4</a>Ja sinä päivänä Jaakobin kunnia köyhtyy, ja hänen ruumiinsa lihavuus  laihtuu.</span> <span class="verse"><a name="5">5</a>Ja käy niinkuin leikkaajan kouraistessa viljaa ja hänen käsivartensa  leikatessa tähkäpäitä, käy niinkuin tähkäpäitä poimittaessa Refaimin  tasangolla.</span> <span class="verse"><a name="6">6</a>Se siinä jää jälkikorjuuta, mikä öljypuuta karistettaessa: pari,  kolme marjaa korkealle latvaan, neljä, viisi hedelmäpuun oksiin, sanoo  Herra, Israelin Jumala.</span> <span class="verse"><a name="7">7</a>Sinä päivänä ihminen luo katseen Luojaansa, ja hänen silmänsä  katsovat Israelin Pyhään,</span> <span class="verse"><a name="8">8</a>eikä hän luo katsettaan alttareihin, omain kättensä tekoon, eikä  katso niihin, mitä hänen sormensa ovat tehneet, ei asera-karsikkoihin,  ei auringonpatsaisiin.</span> <span class="verse"><a name="9">9</a>Sinä päivänä ovat hänen linnakaupunkinsa niinkuin autiopaikat  metsissä ja kukkuloilla, jotka jätettiin autioiksi israelilaisten  tullessa, ja maa muuttuu erämaaksi.</span> <span class="verse"><a name="10">10</a>Sillä sinä unhotit pelastuksesi Jumalan etkä muistanut  suojakalliotasi. Sentähden sinä istutat ihania istutuksia ja kylvät  vieraita viiniköynnöksiä;</span> <span class="verse"><a name="11">11</a>istuttamispäivänä sinä saat ne isonemaan, ja aamulla saat kylvösi  kukoistamaan - mutta poissa on sato sairauden päivänä, ja parantumaton  on kipu.</span> <span class="verse"><a name="12">12</a>Voi paljojen kansojen pauhua - ne pauhaavat, niinkuin meri pauhaa,  ja kansakuntien kohinaa - ne kohisevat, niinkuin valtavat vedet  kohisevat!</span> <span class="verse"><a name="13">13</a>Kansakunnat kohisevat, niinkuin suuret vedet kohisevat, mutta hän  nuhtelee niitä, ja ne pakenevat kauas; ne karkoitetaan niinkuin akanat  tuulessa vuorilla, niinkuin lentävät lehdet rajuilmassa.</span> <span class="verse"><a name="14">14</a>Katso, ehtoolla on oleva kauhu, aamun tullen ei heitä enää ole. Tämä  on riistäjäimme osa, ryöstäjäimme arpa.</span> </p></div</div></div></body></html>