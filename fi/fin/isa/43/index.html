<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Mutta nyt, näin sanoo Herra, joka loi sinut, Jaakob, joka valmisti  sinut, Israel: Älä pelkää, sillä minä olen lunastanut sinut, minä olen  sinut nimeltä kutsunut; sinä olet minun.</span> <span class="verse"><a name="2">2</a>Jos vetten läpi kuljet, olen minä sinun kanssasi, jos virtojen läpi,  eivät ne sinua upota; jos tulen läpi käyt, et sinä kärvenny, eikä liekki  sinua polta.</span> <span class="verse"><a name="3">3</a>Sillä minä olen Herra, sinun Jumalasi, Israelin Pyhä, sinun  vapahtajasi: minä annan sinun lunnaiksesi Egyptin, sinun sijastasi  Etiopian ja Seban.</span> <span class="verse"><a name="4">4</a>Koska sinä olet minun silmissäni kallis ja suuriarvoinen ja koska  minä sinua rakastan, annan minä ihmisiä sinun sijastasi ja kansakuntia  sinun hengestäsi.</span> <span class="verse"><a name="5">5</a>Älä pelkää, sillä minä olen sinun kanssasi; minä tuon sinun siemenesi  päivänkoiton ääriltä, päivän laskemilta minä sinut kokoan.</span> <span class="verse"><a name="6">6</a>Minä sanon pohjoiselle: Anna tänne! ja etelälle: Älä pidätä!  Tuo  minun poikani kaukaa ja minun tyttäreni hamasta maan äärestä -</span> <span class="verse"><a name="7">7</a>kaikki, jotka ovat otetut minun nimiini ja jotka minä olen  kunniakseni luonut, jotka minä olen valmistanut ja tehnyt.</span> <span class="verse"><a name="8">8</a>Tuo esiin sokea kansa, jolla kuitenkin on silmät, ja kuurot, joilla  kuitenkin on korvat.</span> <span class="verse"><a name="9">9</a>Kaikki kansat ovat kokoontuneet yhteen ja kansakunnat tulleet kokoon.  Kuka heistä voi ilmoittaa tämänkaltaista? Tai antakoot meidän kuulla  entisiä; asettakoot todistajansa ja näyttäkööt, että ovat oikeassa:  sittenpä kuullaan ja sanotaan: "Se on totta".</span> <span class="verse"><a name="10">10</a>Te olette minun todistajani, sanoo Herra, minun palvelijani, jonka  minä olen valinnut, jotta te tuntisitte minut ja uskoisitte minuun ja  ymmärtäisitte, että minä se olen. Ennen minua ei ole luotu yhtäkään  jumalaa, eikä minun jälkeeni toista tule.</span> <span class="verse"><a name="11">11</a>Minä, minä olen Herra, eikä ole muuta pelastajaa, kuin minä.</span> <span class="verse"><a name="12">12</a>Minä olen ilmoittanut, olen pelastanut ja julistanut, eikä ollut  vierasta jumalaa teidän keskuudessanne. Te olette minun todistajani,  sanoo Herra, ja minä olen Jumala.</span> <span class="verse"><a name="13">13</a>Tästedeskin minä olen sama. Ei kukaan voi vapauttaa minun kädestäni;  minkä minä teen, kuka sen peruuttaa?</span> <span class="verse"><a name="14">14</a>Näin sanoo Herra, teidän lunastajanne, Israelin Pyhä: Teidän  tähtenne minä lähetän sanan Baabeliin, minä syöksen heidät kaikki  pakoon, syöksen kaldealaiset laivoihin, jotka olivat heidän ilonsa.</span> <span class="verse"><a name="15">15</a>Minä, Herra, olen teidän Pyhänne, minä, Israelin Luoja, olen teidän  kuninkaanne.</span> <span class="verse"><a name="16">16</a>Näin sanoo Herra, joka teki tien mereen ja polun valtaviin vesiin,</span> <span class="verse"><a name="17">17</a>joka vei sotaan vaunut ja hevoset, sotaväen ja sankarit kaikki; he  vaipuivat eivätkä nousseet, he raukenivat, sammuivat niinkuin  lampunsydän:</span> <span class="verse"><a name="18">18</a>Älkää entisiä muistelko, älkää menneistä välittäkö.</span> <span class="verse"><a name="19">19</a>Katso, minä teen uutta; nyt se puhkeaa taimelle, ettekö sitä huomaa?  Niin, minä teen tien korpeen, virrat erämaahan.</span> <span class="verse"><a name="20">20</a>Minua kunnioittavat metsän eläimet, aavikkosudet ja kamelikurjet,  koska minä johdan vedet korpeen, virrat erämaahan, antaakseni kansani,  minun valittuni, juoda.</span> <span class="verse"><a name="21">21</a>Kansa, jonka minä olen itselleni valmistanut, on julistava minun  kiitostani.</span> <span class="verse"><a name="22">22</a>Mutta et ole sinä, Jaakob, minua kutsunut, et ole sinä, Israel,  itseäsi minun tähteni vaivannut.</span> <span class="verse"><a name="23">23</a>Et ole tuonut minulle lampaitasi polttouhriksi, et teurasuhreillasi  minua kunnioittanut; en ole minä vaivannut sinua ruokauhrilla enkä  suitsutusuhrilla sinua rasittanut.</span> <span class="verse"><a name="24">24</a>Et ole minulle kalmoruokoa hopealla ostanut etkä minua teurasuhriesi  rasvalla ravinnut - et, vaan sinä olet minua synneilläsi vaivannut,  rasittanut minua pahoilla töilläsi.</span> <span class="verse"><a name="25">25</a>Minä, minä pyyhin pois sinun rikkomuksesi itseni tähden, enkä sinun  syntejäsi muista.</span> <span class="verse"><a name="26">26</a>Muistuta sinä minua, käykäämme oikeutta keskenämme; puhu sinä ja  näytä, että olet oikeassa.</span> <span class="verse"><a name="27">27</a>Jo sinun esi-isäsi teki syntiä, sinun puolusmiehesi luopuivat  minusta.</span> <span class="verse"><a name="28">28</a>Niin minä annoin häväistä pyhät ruhtinaat, jätin Jaakobin tuhon  omaksi, Israelin alttiiksi pilkalle.</span> </p></div</div></div></body></html>