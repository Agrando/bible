<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 7</strong></div><p><span class="verse"><a name="1">1</a>Aahaan, Jootamin pojan, Ussian pojanpojan, Juudan kuninkaan, aikana  lähtivät Resin, Aramin kuningas, ja Pekah, Remaljan poika, Israelin  kuningas, sotimaan Jerusalemia vastaan, mutta he eivät voineet  valloittaa sitä.</span> <span class="verse"><a name="2">2</a>Ja kun Daavidin huoneelle ilmoitettiin sanoma: "Aram on leiriytynyt  Efraimiin", niin kuninkaan ja hänen kansansa sydän vapisi, niinkuin  metsän puut vapisevat tuulessa.</span> <span class="verse"><a name="3">3</a>Silloin Herra sanoi Jesajalle: "Mene Aahasta vastaan, sinä ja sinun  poikasi Sear-Jaasub, Ylälammikon vesijohdon päähän, Vanuttajankedon  tielle,</span> <span class="verse"><a name="4">4</a>ja sano hänelle: Ole varuillasi ja pysy rauhallisena, älä pelkää,  älköönkä sydämesi säikkykö noita kahta savuavaa kekäleenpätkää: Resinin  ja Aramin ynnä Remaljan pojan vihanvimmaa.</span> <span class="verse"><a name="5">5</a>Koska Aram, Efraim ja Remaljan poika ovat hankkineet pahaa sinua  vastaan sanoen:</span> <span class="verse"><a name="6">6</a>'Lähtekäämme Juudaa vastaan, täyttäkäämme se kauhulla, vallatkaamme  se itsellemme ja asettakaamme sinne kuninkaaksi Taabalin poika',</span> <span class="verse"><a name="7">7</a>niin sanoo Herra, Herra näin: Ei se onnistu, eikä se tapahdu.</span> <span class="verse"><a name="8">8</a>Sillä Aramin pää on Damasko, ja Damaskon pää on Resin - mutta  kuusikymmentä viisi vuotta vielä, ja Efraim on muserrettu eikä ole enää  kansa - ja Efraimin pää on Samaria,</span> <span class="verse"><a name="9">9</a>ja Samarian pää on Remaljan poika. Ellette usko, niin ette kestä."</span> <span class="verse"><a name="10">10</a>Ja Herra puhui jälleen Aahaalle sanoen:</span> <span class="verse"><a name="11">11</a>"Pyydä itsellesi merkki Herralta, Jumalaltasi, pyydä alhaalta  syvyydestä taikka ylhäältä korkeudesta".</span> <span class="verse"><a name="12">12</a>Mutta Aahas vastasi: "En pyydä enkä kiusaa Herraa".</span> <span class="verse"><a name="13">13</a>Siihen hän lausui: "Kuulkaa, te Daavidin suku, eikö se riitä, että  te ihmiset väsytätte, kun vielä minun Jumalanikin itseenne väsytätte?</span> <span class="verse"><a name="14">14</a>Sentähden Herra itse antaa teille merkin: Katso, neitsyt tulee  raskaaksi ja synnyttää pojan ja antaa hänelle nimen Immanuel.</span> <span class="verse"><a name="15">15</a>Voita ja hunajaa hän syö siinä iässä, jolloin hän oppii hylkäämään  pahan ja valitsemaan hyvän;</span> <span class="verse"><a name="16">16</a>sillä ennenkuin poika on oppinut hylkäämään pahan ja valitsemaan  hyvän, tulee autioksi maa, jonka kahta kuningasta sinä kauhistut.</span> <span class="verse"><a name="17">17</a>Herra antaa tulla sinulle, sinun kansallesi ja isäsi suvulle ne  päivät, joita ei ole ollut siitä asti, kun Efraim luopui Juudasta -  antaa tulla Assurin kuninkaan.</span> <span class="verse"><a name="18">18</a>Ja sinä päivänä Herra viheltää kärpäset Egyptin virtain suulta ja  mehiläiset Assurin maasta,</span> <span class="verse"><a name="19">19</a>ja ne tulevat ja laskeutuvat kaikki vuorenrotkoihin ja  kallionkoloihin, kaikkiin orjantappurapensaisiin ja kaikille  juottopaikoille.</span> <span class="verse"><a name="20">20</a>Sinä päivänä Herra ajattaa virran tuolta puolen palkatulla  partaveitsellä, Assurin kuninkaalla, pään ja häpykarvat; viepä se vielä  parrankin.</span> <span class="verse"><a name="21">21</a>Siihen aikaan pitää mies lehmäsen ja pari lammasta,</span> <span class="verse"><a name="22">22</a>mutta runsaan maidon tulon tähden hän syö voita; sillä voita ja  hunajaa syövät kaikki maahan jäljelle jääneet.</span> <span class="verse"><a name="23">23</a>Ja siihen aikaan jokainen paikka, jossa kasvaa tuhat viinipuuta,  arvoltaan tuhat hopeasekeliä, joutuu orjantappurain ja ohdakkeiden  valtaan.</span> <span class="verse"><a name="24">24</a>Sinne on mentävä nuolet ja jousi mukana, sillä koko maa on pelkkää  orjantappuraa ja ohdaketta.</span> <span class="verse"><a name="25">25</a>Ei yhdellekään niistä vuorista, joita nyt kuokalla kuokitaan, enää  mennä orjantappurain ja ohdakkeiden pelosta; ne jäävät härkien  laitumeksi ja lammasten tallattavaksi."</span> </p></div</div></div></body></html>