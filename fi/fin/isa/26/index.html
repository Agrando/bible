<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 26</strong></div><p><span class="verse"><a name="1">1</a>Sinä päivänä lauletaan Juudan maassa tämä laulu: "Meillä on vahva  kaupunki, pelastuksen hän asettaa muuriksi ja varustukseksi.</span> <span class="verse"><a name="2">2</a>Avatkaa portit vanhurskaan kansan käydä sisälle, joka uskollisena  pysyy.</span> <span class="verse"><a name="3">3</a>Vakaamieliselle sinä talletat rauhan, rauhan, sillä hän turvaa  sinuun.</span> <span class="verse"><a name="4">4</a>Turvatkaa Herraan ainiaan, sillä Herra, Herra on iankaikkinen kallio.</span> <span class="verse"><a name="5">5</a>Sillä hän on kukistanut korkealla asuvaiset, ylhäisen kaupungin, hän  painoi sen alas, painoi maan tasalle, syöksi sen tomuun asti.</span> <span class="verse"><a name="6">6</a>Sitä tallaa jalka, kurjan jalat, vaivaisten askeleet.</span> <span class="verse"><a name="7">7</a>Vanhurskaan polku on suora, sinä teet vanhurskaan tien tasaiseksi.</span> <span class="verse"><a name="8">8</a>Niin, sinun tuomioittesi tiellä me odotamme sinua, Herra; sinun  nimeäsi ja sinun muistoasi sielu ikävöitsee.</span> <span class="verse"><a name="9">9</a>Minun sieluni ikävöitsee sinua yöllä, minun henkeni sisimmässäni  etsii sinua varhain; sillä kun sinun tuomiosi kohtaavat maata, oppivat  maanpiirin asukkaat vanhurskautta.</span> <span class="verse"><a name="10">10</a>Jos jumalaton saa armon, ei hän opi vanhurskautta; oikeuden maassa  hän tekee vääryyttä eikä näe Herran korkeutta.</span> <span class="verse"><a name="11">11</a>Herra, sinun kätesi on kohotettu, mutta he eivät sitä näe.  He  saakoot häpeäksensä nähdä sinun kiivautesi kansan puolesta; kuluttakoon  heidät tuli, joka sinun vihollisesi kuluttaa.</span> <span class="verse"><a name="12">12</a>Herra, sinä saatat meille rauhan, sillä myös kaikki meidän tekomme  olet sinä tehnyt.</span> <span class="verse"><a name="13">13</a>Herra, meidän Jumalamme, meitä ovat vallinneet muut herrat, et sinä;  sinua yksin me ylistämme, sinun nimeäsi.</span> <span class="verse"><a name="14">14</a>Kuolleet eivät virkoa eloon, vainajat eivät nouse: niin sinä olet  heille kostanut, tuhonnut heidät ja hävittänyt kaiken heidän muistonsa.</span> <span class="verse"><a name="15">15</a>Sinä olet lisännyt kansan, Herra, olet lisännyt kansan, olet  kunniasi näyttänyt, olet laajentanut kaikki maan rajat.</span> <span class="verse"><a name="16">16</a>Herra, ahdistuksessa he etsivät sinua, vuodattivat hiljaisia  rukouksia, kun sinä heitä kuritit.</span> <span class="verse"><a name="17">17</a>Niinkuin raskas vaimo, joka on synnyttämäisillään, vääntelehtii ja  huutaa kivuissansa, niin me olimme sinun edessäsi, Herra.</span> <span class="verse"><a name="18">18</a>Me olimme raskaina, vääntelehdimme, mutta oli niinkuin olisimme  synnyttäneet tuulta: emme saaneet aikaan pelastusta maalle, maanpiirin  asukkaat eivät ilmoille päässeet.</span> <span class="verse"><a name="19">19</a>Mutta sinun kuolleesi virkoavat eloon, minun ruumiini nousevat ylös.  Herätkää ja riemuitkaa, te jotka tomussa lepäätte, sillä sinun kasteesi  on valkeuksien kaste, ja maa tuo vainajat ilmoille.</span> <span class="verse"><a name="20">20</a>Mene, kansani, kammioihisi ja sulje ovet jälkeesi, lymyä hetkinen,  kunnes viha on ohitse mennyt.</span> <span class="verse"><a name="21">21</a>Sillä katso, Herra lähtee asuinsijastaan kostamaan maan asukkaille  heidän pahat tekonsa, ja maa paljastaa verivelkansa eikä surmattujansa  enää peitä."</span> </p></div</div></div></body></html>