<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 52</strong></div><p><span class="verse"><a name="1">1</a>Heräjä, heräjä, pukeudu voimaasi, Siion; pukeudu juhlapukuusi,  Jerusalem, sinä pyhä kaupunki. Sillä ei koskaan enää astu sinun  sisällesi ympärileikkaamaton eikä saastainen.</span> <span class="verse"><a name="2">2</a>Pudista päältäsi tomu, nouse istuimellesi, Jerusalem; irroita kahleet  kaulastasi, sinä vangittu tytär Siion.</span> <span class="verse"><a name="3">3</a>Sillä näin sanoo Herra: Ilmaiseksi teidät myytiin, rahatta teidät  lunastetaan.</span> <span class="verse"><a name="4">4</a>Sillä näin sanoo Herra, Herra: Minun kansani meni ensin alas Egyptiin  asumaan siellä muukalaisena, ja sitten Assur sorti sitä ilman syytä.</span> <span class="verse"><a name="5">5</a>Ja nyt, mitä minulla on tekemistä täällä, sanoo Herra, kun minun  kansani on viety pois ilmaiseksi? Sen valtiaat elämöivät, sanoo Herra,  ja minun nimeäni pilkataan alati, kaiket päivät.</span> <span class="verse"><a name="6">6</a>Sentähden minun kansani on tunteva minun nimeni, sentähden se on  tunteva sinä päivänä, että minä olen se, joka sanon: "Katso, tässä minä  olen".</span> <span class="verse"><a name="7">7</a>Kuinka suloiset ovat vuorilla ilosanoman tuojan jalat, hänen, joka  julistaa rauhaa, ilmoittaa hyvän sanoman, joka julistaa pelastusta,  sanoo Siionille: "Sinun Jumalasi on kuningas!"</span> <span class="verse"><a name="8">8</a>Kuule! Vartijasi korottavat äänensä, kaikki he riemuitsevat, sillä he  näkevät silmästä silmään, kuinka Herra palajaa Siioniin.</span> <span class="verse"><a name="9">9</a>Huutakaa ilosta, riemuitkaa, kaikki te Jerusalemin rauniot, sillä  Herra lohduttaa kansansa, lunastaa Jerusalemin.</span> <span class="verse"><a name="10">10</a>Herra paljastaa pyhän käsivartensa kaikkien kansojen nähden, ja  kaikki maan ääret saavat nähdä meidän Jumalamme autuuden.</span> <span class="verse"><a name="11">11</a>Pois, pois! Lähtekää sieltä, älkää koskeko saastaiseen; lähtekää sen  keskeltä, puhdistautukaa, te Herran aseenkantajat.</span> <span class="verse"><a name="12">12</a>Sillä ei teidän tarvitse kiiruusti lähteä, ei paeten kulkea; sillä  Herra käy teidän edellänne, Israelin Jumala seuraa suojananne.</span> <span class="verse"><a name="13">13</a>Katso, minun palvelijani menestyy, hän on nouseva, kohoava ja sangen  korkea oleva.</span> <span class="verse"><a name="14">14</a>Niinkuin monet kauhistuivat häntä - sillä niin runneltu, ei enää  ihmisenkaltainen, oli hänen muotonsa, hänen hahmonsa ei ollut  ihmislasten hahmo -</span> <span class="verse"><a name="15">15</a>niin hän on saattava ihmetyksiin monet kansat, hänen tähtensä  kuninkaat sulkevat suunsa. Sillä mitä heille ei ikinä ole kerrottu, sen  he saavat nähdä, mitä he eivät ole kuulleet, sen he saavat havaita.</span> </p></div</div></div></body></html>