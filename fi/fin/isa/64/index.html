<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 64</strong></div><p><span class="verse"><a name="1">1</a>Oi, jospa sinä halkaisisit taivaat ja astuisit alas, niin että vuoret  järkkyisivät sinun edessäsi, niinkuin risut leimahtavat tuleen, niinkuin  vesi tulella kiehuu,</span> <span class="verse"><a name="2">2</a>että tekisit nimesi tunnetuksi vastustajillesi ja kansat vapisisivat  sinun kasvojesi edessä,</span> <span class="verse"><a name="3">3</a>kun sinä teet peljättäviä tekoja, joita emme odottaa voineet! Oi,  jospa astuisit alas, niin että vuoret järkkyisivät sinun edessäsi!</span> <span class="verse"><a name="4">4</a>Ei ole ikiajoista kuultu, ei ole korviin tullut, ei ole silmä nähnyt  muuta Jumalaa, paitsi sinut, joka senkaltaisia tekisi häntä odottavalle.</span> <span class="verse"><a name="5">5</a>Sinä käyt niitä kohden, jotka ilolla vanhurskautta tekevät ja jotka  sinun teilläsi sinua muistavat. Katso, sinä vihastuit, ja me jouduimme  synnin alaisiksi; niin on ollut ikiajoista asti - saammeko avun?</span> <span class="verse"><a name="6">6</a>Kaikki me olimme kuin saastaiset, ja niinkuin tahrattu vaate oli  kaikki meidän vanhurskautemme. Ja kaikki me olemme lakastuneet kuin  lehdet, ja pahat tekomme heittelevät meitä niinkuin tuuli.</span> <span class="verse"><a name="7">7</a>Ei ole ketään, joka avukseen huutaa sinun nimeäsi, joka herää  pitämään sinusta kiinni; sillä sinä olet peittänyt kasvosi meiltä,  jättänyt meidät menehtymään syntiemme valtaan.</span> <span class="verse"><a name="8">8</a>Mutta olethan sinä, Herra, meidän isämme; me olemme savi, ja sinä  olet meidän valajamme, kaikki me olemme sinun kättesi tekoa.</span> <span class="verse"><a name="9">9</a>Älä, Herra, vihastu ylenmäärin, äläkä ainiaan muistele pahoja tekoja.  Katso ja huomaa, että me kaikki olemme sinun kansasi.</span> <span class="verse"><a name="10">10</a>Sinun pyhät kaupunkisi ovat tulleet erämaaksi, Siion on erämaaksi  tullut, Jerusalem autioksi.</span> <span class="verse"><a name="11">11</a>Meidän pyhä ja ihana temppelimme, jossa isämme sinua ylistivät, on  tulella poltettu, ja rauniona on kaikki meille kallisarvoinen.</span> <span class="verse"><a name="12">12</a>Vaikka nämä näin ovat, voitko, Herra, pidättää itsesi, voitko olla  vaiti ja vaivata meitä ylenmäärin?</span> </p></div</div></div></body></html>