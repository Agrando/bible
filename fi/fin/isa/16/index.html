<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 16</strong></div><p><span class="verse"><a name="1">1</a>"Lähettäkää maanhallitsijalle tulevat lampaat Selasta erämaan kautta  tytär Siionin vuorelle."</span> <span class="verse"><a name="2">2</a>Ja niinkuin pakenevat linnut, säikytetty pesue, ovat Mooabin tyttäret  Arnonin kahlauspaikoilla.</span> <span class="verse"><a name="3">3</a>"Anna neuvo, käy välittämään, tee varjosi yön kaltaiseksi keskellä  päivää, kätke karkoitetut, älä ilmaise pakenevia.</span> <span class="verse"><a name="4">4</a>Salli minun karkoitettujeni asua tykönäsi, ole Mooabille suojana  hävittäjää vastaan. Sillä sortajalle tulee loppu, hävitys lakkaa, ja  polkija on maasta poissa;</span> <span class="verse"><a name="5">5</a>ja valtaistuin vahvistetaan laupeudella, ja sillä istuu vakaasti  Daavidin majassa tuomari, joka harrastaa oikeutta ja vanhurskautta  ahkeroitsee."</span> <span class="verse"><a name="6">6</a>"Me olemme kuulleet Mooabin ylpeilyn, tuon ylen korskean, hänen  kopeilunsa, ylpeilynsä ja vihansa, hänen väärät puheensa."</span> <span class="verse"><a name="7">7</a>Sentähden Mooab Mooabille valittaa, kaikki he valittavat;  Kiir-Haresetin rypälekakkuja te huokailette, ratki murtuneina.</span> <span class="verse"><a name="8">8</a>Sillä kuihtuneet ovat Hesbonin viinitarhat, Sibman viiniköynnökset;  niiden jalot rypäleet kaatoivat kansojen valtiaita, ne ulottuivat  Jaeseriin asti, harhailivat halki erämaan, niiden vesat levisivät,  menivät yli meren.</span> <span class="verse"><a name="9">9</a>Sentähden minä itken Jaeserin kanssa, itken Sibman viiniköynnöksiä,  kastelen kyyneleilläni sinua, Hesbon, ja sinua, Elale, sillä hedelmän-  ja viininkorjuun keskeen on kajahtanut sotahuuto.</span> <span class="verse"><a name="10">10</a>Ilo ja riemu on tauonnut puutarhasta, viinitarhoissa ei riemuita, ei  remahdella; ei poljeta viiniä viinikuurnissa. "Minä olen vaientanut  ilohuudon."</span> <span class="verse"><a name="11">11</a>Siksi väräjää minun sisimpäni Mooabin tähden niinkuin kannel, minun  sydämeni Kiir-Hereksen tähden.</span> <span class="verse"><a name="12">12</a>Ja vaikka Mooab kuinka astuisi uhrikukkulalle ja sillä itsensä  uuvuttaisi ja vaikka kuinka menisi pyhäkköönsä rukoilemaan, ei se häntä  auta.</span> <span class="verse"><a name="13">13</a>Tämä on sana, jonka Herra ennen puhui Mooabille.</span> <span class="verse"><a name="14">14</a>Mutta nyt Herra puhuu sanoen: Ennenkuin kolme vuotta on kulunut -  kolme palkkalaisen vuotta - painuu halvaksi Mooabin kunnia, sen suuret  laumat, ja jäännös on oleva pieni, vähäpätöinen, mitätön.</span> </p></div</div></div></body></html>