<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 57</strong></div><p><span class="verse"><a name="1">1</a>Vanhurskas hukkuu, eikä kukaan pane sitä sydämelleen, hurskaat miehet  otetaan pois kenenkään siitä välittämättä, sillä vanhurskas otetaan pois  pahuutta näkemästä.</span> <span class="verse"><a name="2">2</a>Hän menee rauhaan: jotka vakaasti vaeltavat, he saavat levätä  kammioissansa.</span> <span class="verse"><a name="3">3</a>Mutta te tulkaa tänne, te velhottaren lapset, te avionrikkojamiehen  ja porttovaimon sikiöt.</span> <span class="verse"><a name="4">4</a>Kenellä te iloanne pidätte? Kenelle avaatte suunne ammolleen ja  kieltä pitkälle pistätte? Ettekö te ole rikoksen lapsia, valheen  sikiöitä?</span> <span class="verse"><a name="5">5</a>Te, jotka hehkutte himosta tammien varjossa, jokaisen vihreän puun  alla, te, jotka teurastatte lapsia laaksoissa, kallionrotkoissa!</span> <span class="verse"><a name="6">6</a>Laakson sileät paadet ovat sinun osasi, siinä se on, sinun arpasi;  niille sinä olet juomauhrit vuodattanut, ruokauhrit uhrannut. Siihenkö  minä tyytyisin!</span> <span class="verse"><a name="7">7</a>Korkealle ja valtavalle vuorelle sinä valmistit vuoteesi; sinne sinä  myös nousit teurasuhria uhraamaan.</span> <span class="verse"><a name="8">8</a>Oven ja pihtipielen taakse sinä panit omat merkkisi. Sillä minusta  luopuen sinä paljastit itsesi ja nousit vuoteellesi, teit sen tilavaksi;  sinä sovit kaupoista heidän kanssaan, makasit heidän kanssaan  mielelläsi, näit heidän häpynsä.</span> <span class="verse"><a name="9">9</a>Sinä kuljit kuninkaan tykö öljyinesi, runsaine voiteinesi; sinä  lähetit sanansaattajasi kauas, laskeuduit alas tuonelaan asti.</span> <span class="verse"><a name="10">10</a>Sinä väsyit matkasi pituudesta, et kuitenkaan sanonut: "Turha  vaiva!" Sinä sait elpynyttä voimaa, sentähden et heikoksi käynyt.</span> <span class="verse"><a name="11">11</a>Ketä sinä arkailit ja pelkäsit, koska vilpistelit etkä minua  muistanut, et minusta välittänyt? Eikö niin: minä olen ollut vaiti aina  ikiajoista asti, ja niin et sinä minua pelkää?</span> <span class="verse"><a name="12">12</a>Mutta minä ilmoitan, mitä on sinun vanhurskautesi ja sinun tekosi;  ne eivät sinua auta.</span> <span class="verse"><a name="13">13</a>Kun sinä huudat, auttakoon sinua jumaliesi joukko! Mutta tuuli vie  ne kaikki, henkäys ottaa ne pois. Mutta joka minuun turvaa, se perii  maan ja ottaa omaksensa minun pyhän vuoreni.</span> <span class="verse"><a name="14">14</a>Hän sanoo: Tehkää, tehkää tie, tasoittakaa tie, poistakaa  kompastuskivet minun kansani tieltä.</span> <span class="verse"><a name="15">15</a>Sillä näin sanoo Korkea ja Ylhäinen, jonka asumus on iankaikkinen ja  jonka nimi on Pyhä: Minä asun korkeudessa ja pyhyydessä ja niitten  tykönä, joilla on särjetty ja nöyrä henki, että minä virvoittaisin  nöyrien hengen ja saattaisin särjettyjen sydämet eläviksi.</span> <span class="verse"><a name="16">16</a>Sillä en minä iankaiken riitele enkä vihastu ainiaaksi; muutoin  henki nääntyisi minun kasvojeni edessä, ne sielut, jotka minä tehnyt  olen.</span> <span class="verse"><a name="17">17</a>Hänen ahneutensa synnin tähden minä vihastuin; minä löin häntä,  kätkin itseni ja olin vihastunut. Mutta hän luopui minusta ja kulki oman  sydämensä tietä.</span> <span class="verse"><a name="18">18</a>Minä olen nähnyt hänen tiensä, mutta minä parannan hänet ja johdatan  häntä ja annan jälleen lohdutuksen hänelle ja hänen surevillensa.</span> <span class="verse"><a name="19">19</a>Minä luon huulten hedelmän, rauhan, rauhan kaukaisille ja  läheisille, sanoo Herra, ja minä parannan hänet.</span> <span class="verse"><a name="20">20</a>Mutta jumalattomat ovat kuin kuohuva meri, joka ei voi tyyntyä ja  jonka aallot kuohuttavat muraa ja mutaa.</span> <span class="verse"><a name="21">21</a>Jumalattomilla ei ole rauhaa, sanoo minun Jumalani.</span> </p></div</div></div></body></html>