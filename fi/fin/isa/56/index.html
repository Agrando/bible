<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 56</strong></div><p><span class="verse"><a name="1">1</a>Näin sanoo Herra: Noudattakaa oikeutta ja tehkää vanhurskaus, sillä  minun autuuteni on lähellä ja minun vanhurskauteni ilmestyy.</span> <span class="verse"><a name="2">2</a>Autuas se ihminen, joka tämän tekee, se ihmislapsi, joka tässä pysyy,  joka pitää sapatin eikä sitä riko, joka varoo kätensä tekemästä mitään  pahaa!</span> <span class="verse"><a name="3">3</a>Älköön sanoko muukalainen, joka on liittynyt Herraan: "Herra erottaa  minut peräti kansastansa", älköönkä kuohittu sanoko: "Minä olen kuiva  puu".</span> <span class="verse"><a name="4">4</a>Sillä näin sanoo Herra: Kuohituille, jotka pitävät minun sapattini ja  valitsevat sen, mikä minulle otollista on, ja pysyvät minun liitossani,</span> <span class="verse"><a name="5">5</a>heille minä annan huoneessani ja muurieni sisällä muistomerkin ja  nimen, joka on poikia ja tyttäriä parempi; minä annan heille  iankaikkisen nimen, joka ei häviä.</span> <span class="verse"><a name="6">6</a>Ja muukalaiset, jotka ovat liittyneet Herraan, palvellakseen häntä ja  rakastaakseen Herran nimeä, ollakseen hänen palvelijoitansa, kaikki,  jotka pitävät sapatin eivätkä sitä riko ja pysyvät minun liitossani,</span> <span class="verse"><a name="7">7</a>ne minä tuon pyhälle vuorelleni ja ilahutan heitä rukoushuoneessani,  ja heidän polttouhrinsa ja teurasuhrinsa ovat otolliset minun  alttarillani, sillä minun huoneeni on kutsuttava kaikkien kansojen  rukoushuoneeksi.</span> <span class="verse"><a name="8">8</a>Herra, Herra sanoo, hän, joka kokoaa Israelin karkoitetut: Minä  kokoan vielä muitakin sen koottujen lisäksi.</span> <span class="verse"><a name="9">9</a>Kaikki kedon eläimet, tulkaa syömään, te metsän eläimet kaikki.</span> <span class="verse"><a name="10">10</a>Israelin vartijat ovat kaikki sokeita, eivät he mitään käsitä; he  ovat kaikki mykkiä koiria, jotka eivät osaa haukkua.  He näkevät unta,  makailevat ja nukkuvat mielellään.</span> <span class="verse"><a name="11">11</a>Ja näillä koirilla on vimmainen nälkä, ei niitä mikään täytä. Ja  tällaisia ovat paimenet! Eivät pysty mitään huomaamaan, ovat kaikki  kääntyneet omille teilleen, etsivät kukin omaa voittoansa, kaikki  tyynni.</span> <span class="verse"><a name="12">12</a>"Tulkaa, minä hankin viiniä, ryypätkäämme väkevätä; olkoon  huomispäivä niinkuin tämäkin ylenpalttisen ihana."</span> </p></div</div></div></body></html>