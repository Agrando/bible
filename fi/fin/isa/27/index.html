<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 27</strong></div><p><span class="verse"><a name="1">1</a>Sinä päivänä Herra kostaa kovalla, suurella ja väkevällä miekallansa  Leviatanille, kiitävälle käärmeelle, ja Leviatanille, kiemurtelevalle  käärmeelle, ja tappaa lohikäärmeen, joka on meressä.</span> <span class="verse"><a name="2">2</a>Sinä päivänä sanotaan: "On viinitarha, tulisen viinin tarha; laulakaa  siitä:</span> <span class="verse"><a name="3">3</a>'Minä, Herra, olen sen vartija, minä kastelen sitä hetkestä hetkeen;  minä vartioitsen sitä öin ja päivin, ettei sitä mikään vahingoita.</span> <span class="verse"><a name="4">4</a>Vihaa minulla ei ole; olisipa vain orjantappuroita ja ohdakkeita,  niiden kimppuun minä kävisin sodalla ja polttaisin ne kaikki tyynni -</span> <span class="verse"><a name="5">5</a>kaikki, jotka eivät antaudu minun turviini, eivät tee rauhaa minun  kanssani, tee rauhaa minun kanssani.'"</span> <span class="verse"><a name="6">6</a>Tulevina aikoina juurtuu Jaakob, Israel kukkii ja kukoistaa ja  täyttää maanpiirin hedelmällänsä.</span> <span class="verse"><a name="7">7</a>Löikö hän sitä, niinkuin sen lyöjät lyötiin, tapettiinko se, niinkuin  sen tappajat tapettiin?</span> <span class="verse"><a name="8">8</a>Karkoittamalla sen, lähettämällä sen pois sinä sitä rankaisit. Hän  pyyhkäisi sen pois kovalla myrskyllänsä itätuulen päivänä.</span> <span class="verse"><a name="9">9</a>Sentähden sovitetaan Jaakobin pahat teot sillä, ja se on hänen  syntiensä poistamisen täysi hedelmä, että hän tekee kaikki alttarikivet  rikottujen kalkkikivien kaltaisiksi: eivät kohoa enää asera-karsikot  eivätkä auringonpatsaat.</span> <span class="verse"><a name="10">10</a>Sillä varustettu kaupunki on autio, se on hyljätty maja, jätetty  tyhjäksi kuin erämaa. Siellä vasikat käyvät laitumella, siellä  makailevat ja kaluavat sieltä vesat kaikki.</span> <span class="verse"><a name="11">11</a>Ja kun oksat kuivuvat, niin ne taitetaan; vaimot tulevat ja tekevät  niillä tulta. Sillä se ei ole ymmärtäväistä kansaa; sentähden sen tekijä  ei sitä armahda, sen Luoja ei sitä sääli.</span> <span class="verse"><a name="12">12</a>Sinä päivänä Herra karistaa hedelmät maahan, Eufrat-virrasta aina  Egyptin puroon asti, ja teidät, te israelilaiset, poimitaan talteen  yksitellen.</span> <span class="verse"><a name="13">13</a>Sinä päivänä puhalletaan suureen pasunaan, ja Assurin maahan  hävinneet ja Egyptin maahan karkoitetut tulevat ja kumartavat Herraa  Pyhällä vuorella Jerusalemissa.</span> </p></div</div></div></body></html>