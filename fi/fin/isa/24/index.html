<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Katso, Herra tekee maan tyhjäksi ja autioksi, mullistaa sen muodon ja  hajottaa sen asukkaat.</span> <span class="verse"><a name="2">2</a>Ja niinkuin kansan käy, niin papinkin, niinkuin orjan, niin hänen  herransa, niinkuin orjattaren, niin hänen emäntänsä, niinkuin ostajan,  niin myyjän, niinkuin lainanottajan, niin lainanantajan, niinkuin  velallisen, niin velkojankin.</span> <span class="verse"><a name="3">3</a>Maa tyhjentämällä tyhjennetään ja ryöstämällä ryöstetään.  Sillä  Herra on tämän sanan puhunut.</span> <span class="verse"><a name="4">4</a>Maa murehtii ja lakastuu, maanpiiri nääntyy ja lakastuu; kansan  ylhäiset maassa nääntyvät.</span> <span class="verse"><a name="5">5</a>Maa on saastunut asukkaittensa alla, sillä he ovat rikkoneet lait,  muuttaneet käskyt, hyljänneet iankaikkisen liiton.</span> <span class="verse"><a name="6">6</a>Sentähden kirous kalvaa maata, ja sen asukkaat syystänsä kärsivät;  sentähden maan asukkaat kuumuudesta korventuvat, ja vähän jää ihmisiä  jäljelle.</span> <span class="verse"><a name="7">7</a>Viini murehtii, viiniköynnös kuihtuu, kaikki ilomieliset huokaavat.</span> <span class="verse"><a name="8">8</a>Loppunut on vaskirumpujen riemu, lakannut remuavaisten melu, loppunut  kanteleitten riemu.</span> <span class="verse"><a name="9">9</a>Ei laulaen viiniä juoda, väkijuoma käy karvaaksi juojillensa.</span> <span class="verse"><a name="10">10</a>Kukistettu on autio kaupunki, joka talo teljetty, sisään pääsemätön.</span> <span class="verse"><a name="11">11</a>Viinistä on kaduilla valitus, kaikki ilo on mennyt mailleen, riemu  maasta paennut.</span> <span class="verse"><a name="12">12</a>Jäljellä on kaupungissa hävitys, portti on pirstaleiksi lyöty.</span> <span class="verse"><a name="13">13</a>Sillä niin on käyvä maan päällä, kansojen keskuudessa, kuin  öljypuuta karistettaessa, kuin jälkikorjuussa, viininkorjuun päätyttyä.</span> <span class="verse"><a name="14">14</a>Ne korottavat äänensä ja riemuitsevat, ne huutavat mereltä päin  Herran valtasuuruutta:</span> <span class="verse"><a name="15">15</a>"Sentähden kunnioittakaa Herraa valon mailla, ja meren saarilla  Herran, Israelin Jumalan, nimeä".</span> <span class="verse"><a name="16">16</a>Maan äärestä kuulemme ylistysvirret: "Ihana on vanhurskaan osa!"  Mutta minä sanon: "Riutumus, riutumus on minun osani, voi minua:  ryöstäjät ryöstävät, raastaen ryöstäjät ryöstävät!"</span> <span class="verse"><a name="17">17</a>Kauhu ja kuoppa ja paula on edessäsi, sinä maan asukas.</span> <span class="verse"><a name="18">18</a>Joka pakenee kauhun ääntä, se putoaa kuoppaan, ja joka kuopasta  nousee, se puuttuu paulaan. Sillä korkeuden akkunat aukenevat ja maan  perustukset järkkyvät.</span> <span class="verse"><a name="19">19</a>Maa murskaksi musertuu, maa halkee ja hajoaa, maa horjuu ja huojuu.</span> <span class="verse"><a name="20">20</a>Maa hoippuu ja hoipertelee niinkuin juopunut, huojuu niinkuin  lehvämaja. Raskaana painaa sitä sen rikkomus, se kaatuu eikä enää nouse.</span> <span class="verse"><a name="21">21</a>Sinä päivänä Herra kostaa korkeuden sotajoukolle korkeudessa ja maan  kuninkaille maan päällä.</span> <span class="verse"><a name="22">22</a>Heidät kootaan sidottuina vankikuoppaan ja suljetaan vankeuteen;  pitkän ajan kuluttua heitä etsiskellään.</span> <span class="verse"><a name="23">23</a>Ja kuu punastuu, ja aurinko häpeää, sillä Herra Sebaot on kuningas  Siionin vuorella ja Jerusalemissa, ja hänen vanhintensa edessä loistaa  kirkkaus.</span> </p></div</div></div></body></html>