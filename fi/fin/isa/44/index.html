<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 44</strong></div><p><span class="verse"><a name="1">1</a>Mutta nyt kuule, Jaakob, minun palvelijani, ja Israel, jonka minä  olen valinnut.</span> <span class="verse"><a name="2">2</a>Näin sanoo Herra, sinun Luojasi, joka on valmistanut sinut hamasta  äidin kohdusta, joka sinua auttaa: Älä pelkää, minun palvelijani Jaakob,  sinä Jesurun, jonka minä olen valinnut.</span> <span class="verse"><a name="3">3</a>Sillä minä vuodatan vedet janoavaisen päälle ja virrat kuivan maan  päälle. Minä vuodatan Henkeni sinun siemenesi päälle ja siunaukseni  sinun vesojesi päälle,</span> <span class="verse"><a name="4">4</a>niin että ne kasvavat nurmikossa kuin pajut vesipurojen partaalla.</span> <span class="verse"><a name="5">5</a>Mikä sanoo: "Minä olen Herran oma", mikä nimittää itsensä Jaakobin  nimellä, mikä piirtää käteensä: "Herran oma", ja ottaa Israelin  kunnianimeksensä.</span> <span class="verse"><a name="6">6</a>Näin sanoo Herra, Israelin kuningas, ja sen lunastaja, Herra Sebaot:  Minä olen ensimmäinen, ja minä olen viimeinen, ja paitsi minua ei ole  yhtäkään Jumalaa.</span> <span class="verse"><a name="7">7</a>Kuka on minun kaltaiseni? Hän julistakoon ja ilmoittakoon ja  osoittakoon sen minulle, siitä alkaen kuin minä perustin ikiaikojen  kansan. He ilmoittakoot tulevaiset, ja mitä tapahtuva on.</span> <span class="verse"><a name="8">8</a>Älkää vavisko älkääkä peljätkö. Enkö minä aikoja sitten antanut sinun  kuulla ja sinulle ilmoittanut, ja te olette minun todistajani: Onko  muuta Jumalaa kuin minä? Ei ole muuta pelastuskalliota, minä en ketään  tunne.</span> <span class="verse"><a name="9">9</a>Jumalankuvien tekijät ovat turhia kaikki tyynni, eivätkä nuo heidän  rakkaansa mitään auta; niiden todistajat eivät näe eivätkä tiedä mitään,  ja niin he joutuvat häpeään.</span> <span class="verse"><a name="10">10</a>Kuka hyvänsä muovatkoon jumalan ja valakoon kuvan, ei se mitään  auta.</span> <span class="verse"><a name="11">11</a>Katso, kaikki sen seuraajat joutuvat häpeään, ja sen sepittäjät ovat  vain ihmisiä. Tulkoot kokoon kaikki ja astukoot esiin: vaviskoot ja  hävetkööt!</span> <span class="verse"><a name="12">12</a>Rautaseppä ottaa työaseen ja työskentelee hiilten hehkussa,  muodostelee kuvaa vasaralla ja takoo sitä käsivartensa väellä; hänen  tulee nälkä, ja voima menee, hän ei saa vettä juodaksensa, ja hän  nääntyy.</span> <span class="verse"><a name="13">13</a>Puuseppä jännittää mittanuoran, kaavailee piirtimellä, vuolee  kovertimella, mittailee harpilla ja tekee miehen kuvan, inhimillisen  kauneuden mukaan, huoneeseen asumaan.</span> <span class="verse"><a name="14">14</a>Hän hakkaa itselleen setripuita, hän ottaa rautatammen ja tammen ja  kasvattaa ne itselleen vahvoiksi metsän puitten seassa, istuttaa  lehtikuusen, ja sade kasvattaa sen suureksi.</span> <span class="verse"><a name="15">15</a>Se on ihmisillä polttopuuna; hän ottaa sitä lämmitelläkseen,  sytyttää uunin ja paistaa leipää, vieläpä veistää siitä jumalan ja  kumartaa sitä, tekee siitä jumalankuvan ja lankeaa maahan sen eteen.</span> <span class="verse"><a name="16">16</a>Osan siitä hän polttaa tulessa, toisen osan ääressä hän syö lihaa,  paistaa paistin ja tulee ravituksi; hän myöskin lämmittelee itseänsä ja  sanoo: "Hyvä, minun on lämmin, minä näen valkean".</span> <span class="verse"><a name="17">17</a>Ja lopusta hän tekee jumalan, jumalankuvan, jonka eteen hän lankeaa  maahan, jota hän kumartaa ja rukoilee sanoen: "Pelasta minut, sillä sinä  olet minun Jumalani".</span> <span class="verse"><a name="18">18</a>Eivät he tajua, eivät ymmärrä mitään, sillä suljetut ovat heidän  silmänsä, niin etteivät he näe, ja heidän sydämensä, niin etteivät he  käsitä.</span> <span class="verse"><a name="19">19</a>Ei tule heidän mieleensä, ei ole heillä järkeä eikä ymmärrystä, että  sanoisivat: "Osan siitä olen polttanut tulessa, olen paistanut sen  hiilillä leipää, paistanut lihaa ja syönyt; tekisinkö tähteestä  kauhistuksen, lankeaisinko maahan puupölkyn eteen!"</span> <span class="verse"><a name="20">20</a>Joka tuhassa kiinni riippuu, sen on petetty sydän harhaan vienyt, ei  hän pelasta sieluansa eikä sano: "Eikö ole petosta se, mikä on oikeassa  kädessäni?"</span> <span class="verse"><a name="21">21</a>Muista tämä, Jaakob, ja sinä, Israel, sillä sinä olet minun  palvelijani. Minä olen sinut valmistanut, sinä olet minun palvelijani:  en unhota minä sinua, Israel.</span> <span class="verse"><a name="22">22</a>Minä pyyhin pois sinun rikkomuksesi niinkuin pilven ja sinun syntisi  niinkuin sumun. Palaja minun tyköni, sillä minä lunastan sinut.</span> <span class="verse"><a name="23">23</a>Iloitkaa, te taivaat, sillä Herra sen tekee; riemuitkaa, te maan  syvyydet, puhjetkaa riemuun, te vuoret, ynnä metsä ja kaikki sen puut;  sillä Herra lunastaa Jaakobin, kirkastaa itsensä Israelissa.</span> <span class="verse"><a name="24">24</a>Näin sanoo Herra, sinun lunastajasi, joka on valmistanut sinut  hamasta äidin kohdusta: Minä olen Herra, joka teen kaiken, joka yksinäni  jännitin taivaan, joka levitin maan - kuka oli minun kanssani? -</span> <span class="verse"><a name="25">25</a>joka teen tyhjäksi valhettelijain merkit, teen taikurit tyhmiksi,  joka panen tietäjät peräytymään ja muutan heidän tietonsa typeryydeksi.</span> <span class="verse"><a name="26">26</a>Mutta palvelijani sanan minä toteutan ja saatan täyttymään  sanansaattajaini neuvon. Minä olen se, joka Jerusalemille sanon:  "Sinussa asuttakoon!" ja Juudan kaupungeille: "Teidät rakennettakoon!"  Sen rauniot minä kohotan.</span> <span class="verse"><a name="27">27</a>Minä olen se, joka sanon syvyydelle: "Kuivu; minä kuivutan sinun  virtasi!"</span> <span class="verse"><a name="28">28</a>joka sanon Koorekselle: "Minun paimeneni!" Hän täyttää kaiken minun  tahtoni, hän sanoo Jerusalemille: "Sinut rakennettakoon!" ja  temppelille: "Sinut perustettakoon!"</span> </p></div</div></div></body></html>