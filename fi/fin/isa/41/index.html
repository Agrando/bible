<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Vaietkaa minun edessäni, te merensaaret. Kansat verestäkööt voimansa,  astukoot esiin ja puhukoot sitten; käykäämme oikeutta keskenämme.</span> <span class="verse"><a name="2">2</a>Kuka herätti päivänkoiton maasta hänet, jota vanhurskaus seuraa joka  askeleella? Kuka antaa kansat hänen valtaansa, kukistaa kuninkaat hänen  jalkoihinsa? Kuka muuttaa heidän miekkansa tomuksi, heidän jousensa  lentäviksi oljenkorsiksi?</span> <span class="verse"><a name="3">3</a>Hän ajaa heitä takaa, samoaa vammatonna polkua, hänen jalkainsa ennen  kulkematonta.</span> <span class="verse"><a name="4">4</a>Kuka on tämän tehnyt ja toimittanut? Hän, joka alusta asti kutsuu  sukupolvet esiin: minä, Herra, joka olen ensimmäinen ja viimeisten luona  vielä sama.</span> <span class="verse"><a name="5">5</a>Merensaaret näkivät sen ja peljästyivät, maan ääret vapisivat. He  lähestyivät, he tulivat,</span> <span class="verse"><a name="6">6</a>he auttoivat toinen toistaan ja sanoivat toisillensa: "Ole luja!"</span> <span class="verse"><a name="7">7</a>Valaja rohkaisee kultaseppää, levyn vasaroitsija alasimen iskijää;  hän sanoo juotoksesta: "Se on hyvä", ja vahvistaa sen nauloilla, niin  ettei se horju.</span> <span class="verse"><a name="8">8</a>Mutta sinä Israel, minun palvelijani, sinä Jaakob, jonka minä olen  valinnut, Aabrahamin, minun ystäväni, siemen,</span> <span class="verse"><a name="9">9</a>jonka minä olen ottanut maan ääristä ja kutsunut maan kaukaisimmilta  periltä, jolle minä sanoin: "Sinä olet minun palvelijani, sinut minä  olen valinnut enkä sinua halpana pitänyt",</span> <span class="verse"><a name="10">10</a>älä pelkää, sillä minä olen sinun kanssasi; älä arkana pälyile,  sillä minä olen sinun Jumalasi; minä vahvistan sinua, minä autan sinua,  minä tuen sinua vanhurskauteni oikealla kädellä.</span> <span class="verse"><a name="11">11</a>Katso, häpeän ja pilkan saavat kaikki, jotka palavat vihasta sinua  vastaan; tyhjiin raukeavat ja hukkuvat, jotka sinun kanssasi riitelevät.</span> <span class="verse"><a name="12">12</a>Hakemallakaan et löydä niitä, jotka sinua vastaan taistelivat;  tyhjiin raukeavat ja lopun saavat, jotka sinun kanssasi sotivat.</span> <span class="verse"><a name="13">13</a>Sillä minä, Herra, sinun Jumalasi, tartun sinun oikeaan käteesi,  minä sanon sinulle: "Älä pelkää, minä autan sinua".</span> <span class="verse"><a name="14">14</a>Älä pelkää, Jaakob, sinä mato, sinä Israelin vähäinen väki: minä  autan sinua, sanoo Herra, ja sinun lunastajasi on Israelin Pyhä.</span> <span class="verse"><a name="15">15</a>Katso, minä panen sinut raastavaksi puimaäkeeksi, uudeksi,  monihampaiseksi. Sinä puit ja rouhennat vuoret, muutat kukkulat  akanoiksi;</span> <span class="verse"><a name="16">16</a>sinä ne viskaat, ja tuuli ne vie ja myrsky ne hajottaa.  Mutta sinä  iloitset Herrassa, Israelin Pyhä on sinun kerskauksesi.</span> <span class="verse"><a name="17">17</a>Kurjat ja köyhät etsivät vettä, eikä sitä ole; heidän kielensä  kuivuu janosta. Mutta minä, Herra, kuulen heitä, minä, Israelin Jumala,  en heitä hylkää.</span> <span class="verse"><a name="18">18</a>Minä puhkaisen purot kalliokukkuloihin, lähteet laaksojen pohjiin;  minä muutan erämaan vesilammikoiksi ja hietikon hetteiköksi.</span> <span class="verse"><a name="19">19</a>Minä kasvatan erämaahan setripuita, akasioita, myrttejä ja  öljypuita; minä istutan arolle kypressejä, jalavia ynnä hopeakuusia,</span> <span class="verse"><a name="20">20</a>jotta he näkisivät ja tietäisivät, huomaisivat ja myös  ymmärtäisivät, että Herran käsi on tämän tehnyt, Israelin Pyhä sen  luonut.</span> <span class="verse"><a name="21">21</a>Tuokaa esiin riita-asianne, sanoo Herra, esittäkää todisteenne,  sanoo Jaakobin kuningas.</span> <span class="verse"><a name="22">22</a>Esittäkööt ja ilmoittakoot meille, mitä tapahtuva on; ilmoittakaa  entiset, mitä ne olivat, tarkataksemme ja tietääksemme, mitä niistä on  tullut, tahi antakaa meidän kuulla tulevaisia.</span> <span class="verse"><a name="23">23</a>Ilmoittakaa, mitä vastedes tapahtuu, tietääksemme, oletteko te  jumalia. Tehkää hyvää tai tehkää pahaa, niin me katsomme ja  ihmettelemme.</span> <span class="verse"><a name="24">24</a>Katso, te olette pelkkää tyhjää, ja teidän tekonne ovat turhat.  Kauhistus se, joka teidät valitsee!</span> <span class="verse"><a name="25">25</a>Minä herätin pohjoisesta hänet, ja hän tuli, päivänkoitosta hänet,  joka rukoilee minun nimeäni, ja hän tallaa käskynhaltijoita kuin lokaa,  niinkuin savenvalaja savea sotkee.</span> <span class="verse"><a name="26">26</a>Kuka on sen alunpitäen ilmoittanut, että olisimme sen tienneet, ja  edeltäpäin, niin että voisimme sanoa: "Hän oli oikeassa"? Ei kukaan sitä  ilmoittanut, ei kukaan sitä kuuluttanut, ei kukaan kuullut teiltä  sanaakaan.</span> <span class="verse"><a name="27">27</a>Minä ensimmäisenä sanon Siionille: "Katso, katso, siinä ne ovat!" ja  annan Jerusalemille ilosanomantuojan.</span> <span class="verse"><a name="28">28</a>Minä katselen ympärilleni, mutta ei ole ketään; ei kenkään näistä  voi antaa neuvoa, että kysyisin heiltä ja he vastaisivat.</span> <span class="verse"><a name="29">29</a>Katso, kaikki he ovat pelkkää petosta, turhat ovat heidän työnsä;  tuulta ja tyhjää ovat heidän valetut kuvansa.</span> </p></div</div></div></body></html>