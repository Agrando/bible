<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 31</strong></div><p><span class="verse"><a name="1">1</a>Voi niitä, jotka menevät alas Egyptiin apua etsimään ja turvautuvat  hevosiin, luottavat sotavaunuihin, koska niitä on paljon, ja  ratsumiehiin, koska niitten luku on ylen suuri, mutta eivät katso  Israelin Pyhään, eivät kysy neuvoa Herralta.</span> <span class="verse"><a name="2">2</a>Mutta myös hän on viisas, ja hän tuottaa onnettomuuden; hän ei  peruuta sanojansa, vaan nousee pahantekijäin sukua vastaan ja  väärintekijäin apuuntuloa vastaan.</span> <span class="verse"><a name="3">3</a>Egypti on ihminen eikä Jumala, ja heidän hevosensa ovat lihaa eivätkä  henkeä. Kun Herra ojentaa kätensä, suistuu auttaja, ja autettava kaatuu,  ja yhdessä he kumpikin hukkuvat.</span> <span class="verse"><a name="4">4</a>Sillä näin on Herra minulle sanonut: Niinkuin leijona, nuori leijona,  murisee saaliinsa ääressä, kun sitä vastaan hälytetään paimenten parvi,  eikä peljästy heidän huutoansa, ei huoli heidän hälinästään, niin Herra  Sebaot on astuva alas sotimaan Siionin vuorella ja sen kukkulalla.</span> <span class="verse"><a name="5">5</a>Niinkuin liitelevät linnut, niin varjelee Herra Sebaot Jerusalemia -  varjelee ja pelastaa, säästää ja vapahtaa.</span> <span class="verse"><a name="6">6</a>Palatkaa, te israelilaiset, hänen tykönsä, josta olette niin kauas  luopuneet.</span> <span class="verse"><a name="7">7</a>Sillä sinä päivänä jokainen hylkää hopeaiset ja kultaiset  epäjumalansa, jotka kätenne ovat tehneet teille synniksi.</span> <span class="verse"><a name="8">8</a>Ja Assur kaatuu miekkaan, joka ei ole miehen, ja hänet syö miekka,  joka ei ole ihmisen; hän pakenee miekkaa, ja hänen nuorukaisensa  joutuvat työorjuuteen.</span> <span class="verse"><a name="9">9</a>Hänen kallionsa kukistuu kauhusta, ja hänen ruhtinaansa säikkyvät  lipun luota pakoon, sanoo Herra, jonka tuli on Siionissa ja pätsi  Jerusalemissa.</span> </p></div</div></div></body></html>