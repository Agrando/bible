<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 42</strong></div><p><span class="verse"><a name="1">1</a>Katso, minun palvelijani, jota minä tuen, minun valittuni, johon  minun sieluni mielistyi. Minä olen pannut Henkeni häneen, hän levittää  kansakuntiin oikeuden.</span> <span class="verse"><a name="2">2</a>Ei hän huuda eikä korota ääntään, ei anna sen kuulua kaduilla.</span> <span class="verse"><a name="3">3</a>Särjettyä ruokoa hän ei muserra, ja suitsevaista kynttilänsydäntä hän  ei sammuta. Hän levittää oikeutta uskollisesti.</span> <span class="verse"><a name="4">4</a>Hän itse ei sammu eikä murru, kunnes on saattanut oikeuden maan  päälle, ja merensaaret odottavat hänen opetustansa.</span> <span class="verse"><a name="5">5</a>Näin sanoo Jumala, Herra, joka on luonut taivaan ja levittänyt sen,  joka on tehnyt maan laveuden ja mitä siinä kasvaa, antanut henkäyksensä  kansalle, joka siinä on, ja hengen niille, jotka siellä vaeltavat:</span> <span class="verse"><a name="6">6</a>Minä, Herra, olen vanhurskaudessa kutsunut sinut, olen tarttunut  sinun käteesi, varjellut sinut ja pannut sinut kansoille liitoksi,  pakanoille valkeudeksi,</span> <span class="verse"><a name="7">7</a>avaamaan sokeat silmät, päästämään sidotut vankeudesta, pimeydessä  istuvat vankihuoneesta.</span> <span class="verse"><a name="8">8</a>Minä, Herra, se on minun nimeni, minä en anna kunniaani toiselle enkä  ylistystäni epäjumalille.</span> <span class="verse"><a name="9">9</a>Katso, entiset ovat toteen käyneet, ja uusia minä ilmoitan; ennenkuin  ne puhkeavat taimelle, annan minä teidän ne kuulla.</span> <span class="verse"><a name="10">10</a>Veisatkaa Herralle uusi virsi, veisatkaa hänen ylistystänsä hamasta  maan äärestä, te merenkulkijat ja meri täysinensä, te merensaaret ja  niissä asuvaiset.</span> <span class="verse"><a name="11">11</a>Korottakoot äänensä erämaa ja sen kaupungit, kylät, joissa Keedar  asuu. Riemuitkoot kallioilla asuvaiset, vuorten huipuilta huutakoot  ilosta.</span> <span class="verse"><a name="12">12</a>Antakoot Herralle kunnian ja julistakoot hänen ylistystään  merensaarissa.</span> <span class="verse"><a name="13">13</a>Herra lähtee sotaan niinkuin sankari, niinkuin soturi hän kiihoittaa  kiivautensa; hän nostaa sotahuudon ja karjuu, uhittelee vihollisiansa.</span> <span class="verse"><a name="14">14</a>Minä olen ollut vaiti ikiajoista asti, olen ollut hiljaa ja  pidättänyt itseni. Mutta nyt minä huudan kuin lapsensynnyttäjä, puhallan  ja puuskun.</span> <span class="verse"><a name="15">15</a>Minä teen autioiksi vuoret ja kukkulat, ja kuihdutan niiltä kaiken  ruohon; minä muutan virrat saariksi ja kuivaan vesilammikot.</span> <span class="verse"><a name="16">16</a>Minä johdatan sokeat tietä, jota he eivät tunne; polkuja, joita he  eivät tunne, minä kuljetan heidät. Minä muutan pimeyden heidän edellään  valkeudeksi ja koleikot tasangoksi. Nämä minä teen enkä niitä tekemättä  jätä.</span> <span class="verse"><a name="17">17</a>Mutta ne peräytyvät ja joutuvat häpeään, jotka turvaavat veistettyyn  kuvaan, jotka sanovat valetuille kuville: "Te olette meidän jumalamme".</span> <span class="verse"><a name="18">18</a>Te kuurot, kuulkaa, ja te sokeat, katsokaa ja nähkää.</span> <span class="verse"><a name="19">19</a>Kuka on sokea, ellei minun palvelijani, ja kuka niin kuuro kuin  minun sanansaattajani, jonka minä lähetän? Kuka on niin sokea kuin minun  palkkalaiseni, niin sokea kuin Herran palvelija?</span> <span class="verse"><a name="20">20</a>Paljon sinä olet nähnyt, mutta et ole ottanut varteen; korvat  avattiin, mutta ei kuulla.</span> <span class="verse"><a name="21">21</a>Herra on nähnyt hyväksi vanhurskautensa tähden tehdä lain suureksi  ja ihanaksi.</span> <span class="verse"><a name="22">22</a>Mutta tämä on raastettu ja ryöstetty kansa kaikki nuoret miehet ovat  sidotut ja vankihuoneisiin kätketyt; he ovat joutuneet saaliiksi, eikä  ole auttajaa, ryöstetyiksi, eikä ole, kuka sanoisi: "Anna takaisin!"</span> <span class="verse"><a name="23">23</a>Kuka teistä ottaa tämän korviinsa, tarkkaa ja kuulee vastaisen  varalta?</span> <span class="verse"><a name="24">24</a>Kuka on antanut Jaakobin ryöstettäväksi ja Israelin raastajain  valtaan? Eikö Herra, jota vastaan me olemme syntiä tehneet, jonka teitä  he eivät tahtoneet vaeltaa ja jonka lakia he eivät totelleet?</span> <span class="verse"><a name="25">25</a>Niin hän vuodatti Israelin päälle vihansa hehkun ja sodan tuimuuden.  Se liekehti hänen ympärillään, mutta hän ei ollut tietääksensä; se  poltti häntä, mutta hän ei siitä huolinut.</span> </p></div</div></div></body></html>