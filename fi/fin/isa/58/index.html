<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 58</strong></div><p><span class="verse"><a name="1">1</a>Huuda täyttä kurkkua, älä säästä, korota äänesi niinkuin pasuna,  ilmoita minun kansalleni heidän rikoksensa ja Jaakobin huoneelle heidän  syntinsä.</span> <span class="verse"><a name="2">2</a>Minua he muka etsivät joka päivä ja haluavat tietoa minun teistäni  niinkuin kansa, joka tekee vanhurskautta eikä hylkää Jumalansa oikeutta.  He vaativat minulta vanhurskaita tuomioita, haluavat, että Jumala heitä  lähestyisi:</span> <span class="verse"><a name="3">3</a>"Miksi me paastoamme, kun et sinä sitä näe, kuritamme itseämme, kun  et sinä sitä huomaa?" Katso, paastopäivänänne te ajatte omia asioitanne  ja ahdistatte työhön kaiken työväkenne.</span> <span class="verse"><a name="4">4</a>Katso, riidaksi ja toraksi te paastoatte, lyödäksenne jumalattomalla  nyrkillä. Te ette nyt paastoa niin, että teidän äänenne kuultaisiin  korkeudessa.</span> <span class="verse"><a name="5">5</a>Tällainenko on se paasto, johon minä mielistyn, se päivä, jona  ihminen kurittaa itseänsä? Jos kallistaa päänsä kuin kaisla ja makaa  säkissä ja tuhassa, sitäkö sinä sanot paastoksi ja päiväksi, joka on  Herralle otollinen?</span> <span class="verse"><a name="6">6</a>Eikö tämä ole paasto, johon minä mielistyn: että avaatte vääryyden  siteet, irroitatte ikeen nuorat, ja päästätte sorretut vapaiksi, että  särjette kaikki ikeet?</span> <span class="verse"><a name="7">7</a>Eikö tämä: että taitat leipäsi isoavalle ja viet kurjat kulkijat  huoneeseesi, kun näet alastoman, vaatetat hänet etkä kätkeydy siltä,  joka on omaa lihaasi?</span> <span class="verse"><a name="8">8</a>Silloin sinun valkeutesi puhkeaa esiin niinkuin aamurusko, ja haavasi  kasvavat nopeasti umpeen; sinun vanhurskautesi käy sinun edelläsi, ja  Jumalan kunnia seuraa suojanasi.</span> <span class="verse"><a name="9">9</a>Silloin sinä rukoilet, ja Herra vastaa, sinä huudat, ja hän sanoo:  "Katso, tässä minä olen". Jos sinä keskuudestasi poistat ikeen,  sormella-osoittelun ja vääryyden puhumisen,</span> <span class="verse"><a name="10">10</a>jos taritset elannostasi isoavalle ja ravitset vaivatun sielun, niin  valkeus koittaa sinulle pimeydessä, ja sinun pilkkopimeäsi on oleva  niinkuin keskipäivä.</span> <span class="verse"><a name="11">11</a>Ja Herra johdattaa sinua alati ja ravitsee sinun sielusi kuivissa  erämaissa; hän vahvistaa sinun luusi, ja sinä olet oleva niinkuin  runsaasti kasteltu puutarha, niinkuin lähde, josta vesi ei koskaan  puutu.</span> <span class="verse"><a name="12">12</a>Sinun jälkeläisesi rakentavat jälleen ikivanhat rauniot, sinä  kohotat perusmuurit, muinaisten polvien laskemat; ja sinun nimesi on  oleva: "halkeamain umpeenmuuraaja" ja "teitten korjaaja maan  asuttamiseksi".</span> <span class="verse"><a name="13">13</a>Jos sinä pidätät jalkasi sapattia rikkomasta, niin ettet toimita  omia asioitasi minun pyhäpäivänäni, vaan kutsut sapatin ilopäiväksi,  Herran pyhäpäivän kunnioitettavaksi ja kunnioitat sitä, niin ettet  toimita omia toimiasi, et aja omia asioitasi etkä puhu joutavia,</span> <span class="verse"><a name="14">14</a>silloin on ilosi oleva Herrassa, ja minä kuljetan sinut maan  kukkuloitten ylitse, ja minä annan sinun nauttia isäsi Jaakobin  perintöosaa. Sillä Herran suu on puhunut.</span> </p></div</div></div></body></html>