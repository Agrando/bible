<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 30</strong></div><p><span class="verse"><a name="1">1</a>Voi uppiniskaisia lapsia, sanoo Herra, jotka pitävät neuvoa, mikä ei  ole minusta, ja hierovat liittoa ilman minun henkeäni, kooten syntiä  synnin päälle;</span> <span class="verse"><a name="2">2</a>jotka menevät Egyptiin, kysymättä minulta, turvautuakseen faraon  turviin ja etsiäkseen suojaa Egyptin varjossa!</span> <span class="verse"><a name="3">3</a>Faraon turva koituu teille häpeäksi ja suojan etsiminen Egyptin  varjosta häväistykseksi.</span> <span class="verse"><a name="4">4</a>Sillä vaikka hänen ruhtinaansa ovat Sooanissa ja hänen  sanansaattajansa saapuneet Haanekseen asti,</span> <span class="verse"><a name="5">5</a>joutuvat kaikki häpeään kansan tähden, josta heillä ei ole hyötyä -  ei apua, ei hyötyä, vaan häpeätä ja pilkkaa.</span> <span class="verse"><a name="6">6</a>Ennustus Eteläisen maan Behemotia vastaan. Halki ahdingon ja  ahdistuksen maan, halki naarasleijonan ja jalopeuran maan, kyykäärmeen  ja lentävän käärmeen maan he kuljettavat aasinvarsojen selässä  rikkautensa ja kamelien kyttyrällä aarteensa kansan tykö, josta ei  hyötyä ole.</span> <span class="verse"><a name="7">7</a>Egyptin apu on turha ja tyhjä; sentähden minä annan sille nimen:  "Rahab, joka ei pääse paikaltansa".</span> <span class="verse"><a name="8">8</a>Mene siis nyt ja kirjoita se tauluun heidän läsnäollessaan ja piirrä  se kirjaan, että se säilyisi tuleviin aikoihin, ainiaan, iankaikkisesti.</span> <span class="verse"><a name="9">9</a>Sillä he ovat niskoitteleva kansa, ovat vilpillisiä lapsia, lapsia,  jotka eivät tahdo kuulla Herran lakia,</span> <span class="verse"><a name="10">10</a>jotka sanovat näkijöille: "Älkää nähkö", ja ennustajille: "Älkää  ennustako meille tosia, puhukaa meille mieluisia, ennustakaa  silmänlumeita.</span> <span class="verse"><a name="11">11</a>Poiketkaa tieltä, väistykää polulta; viekää pois silmistämme  Israelin Pyhä."</span> <span class="verse"><a name="12">12</a>Sentähden, näin sanoo Israelin Pyhä: Koska te halveksitte tätä sanaa  ja luotatte väkivaltaan ja vääryyteen ja siihen turvaudutte,</span> <span class="verse"><a name="13">13</a>niin tämä synti on oleva kuin repeämä korkeassa muurissa, joka uhkaa  sortua ja pullistuu; se särkyy äkkiä, yhtäkkiä.</span> <span class="verse"><a name="14">14</a>Se särkyy, niinkuin särkyy savenvalajan astia, joka lyödään rikki  säälimättä, niin ettei sen sirpaleista löydy palasta, millä ottaa tulta  liedestä tai ammentaa vettä altaasta.</span> <span class="verse"><a name="15">15</a>Sillä näin sanoo Herra, Herra, Israelin Pyhä: Kääntymällä ja  pysymällä hiljaa te pelastutte, rauhallisuus ja luottamus on teidän  väkevyytenne; mutta te ette tahtoneet,</span> <span class="verse"><a name="16">16</a>vaan sanoitte: "Ei! Hevosilla me tahdomme kiitää" - niinpä saatte  kiitää pakoon. "Nopean selässä me tahdomme ratsastaa" - niinpä ovat  vainoojanne nopeat.</span> <span class="verse"><a name="17">17</a>Tuhat pakenee yhden uhkaa; viiden uhkaa te pakenette, kunnes se,  mikä teistä jää, on kuin merkkipuu vuoren huipulla, kuin lipputanko  kukkulalla.</span> <span class="verse"><a name="18">18</a>Sentähden Herra odottaa, että voisi olla teille armollinen,  sentähden hän nousee armahtaaksensa teitä; sillä Herra on oikeuden  Jumala. Autuaita kaikki, jotka häntä odottavat!</span> <span class="verse"><a name="19">19</a>Sinä kansa, joka asut Siionissa, Jerusalemissa, älä itke!  Hän on  sinulle totisesti armollinen, kun apua huudat; sen kuullessaan hän  vastaa sinulle kohta.</span> <span class="verse"><a name="20">20</a>Vaikka Herra antaa teille hädän leipää ja ahdistuksen vettä, niin ei  sinun opettajasi sitten enää kätkeydy, vaan sinun silmäsi saavat nähdä  sinun opettajasi.</span> <span class="verse"><a name="21">21</a>Ja sinun korvasi kuulevat takaasi tämän sanan, milloin poikkeatte  oikealle tai vasemmalle: "Tässä on tie, sitä käykää".</span> <span class="verse"><a name="22">22</a>Silloin sinä havaitset saastaiseksi veistettyjen jumalankuviesi  hopeapäällystyksen ja valettujen jumalankuviesi kultakuoren; sinä  viskaat ne pois kuin inhotuksen, sinä sanot niille: "Ulos!"</span> <span class="verse"><a name="23">23</a>Niin hän antaa sateen sinun siemenellesi, jonka maahan kylvät, ja  maan sadosta leivän, joka on oleva mehevä ja lihava, ja sinun karjasi on  sinä päivänä käyvä laajalla laitumella.</span> <span class="verse"><a name="24">24</a>Härät ja aasinvarsat, jotka peltotyötä tekevät, syövät suolaista  rehuviljaa, joka on viskattu hangolla ja viskimellä.</span> <span class="verse"><a name="25">25</a>Ja kaikilla korkeilla vuorilla ja kaikilla ylhäisillä kukkuloilla on  oleva puroja, vesivirtoja, suuren surmaamisen päivänä, tornien  sortuessa.</span> <span class="verse"><a name="26">26</a>Ja kuun valo on oleva kuin auringon valo, ja auringon valo on oleva  seitsenkertainen, oleva niinkuin seitsemän päivän valo, sinä päivänä,  jona Herra sitoo kansansa vammat ja parantaa siihen isketyt haavat.</span> <span class="verse"><a name="27">27</a>Katso, Herran nimi tulee kaukaa, hänen vihansa leimuaa, ja sankka  savu tupruaa; hänen huulensa ovat täynnä hirmuisuutta, ja hänen kielensä  on kuin kuluttava tuli.</span> <span class="verse"><a name="28">28</a>Hänen hengityksensä on kuin virta, joka tulvii ja ulottuu kaulaan  asti; se seuloo kansakuntia turmion seulassa ja panee eksyttäväiset  suitset kansojen suupieliin.</span> <span class="verse"><a name="29">29</a>Silloin te veisaatte niinkuin yöllä, kun pyhä juhla alkaa, ja  sydämenne riemuitsee niinkuin sen, joka huilujen soidessa astuu vaeltaen  Herran vuorelle, Israelin kallion tykö.</span> <span class="verse"><a name="30">30</a>Herra antaa kuulla äänensä voiman ja nähdä käsivartensa laskeutuvan  alas vihan tuimuudessa ja kuluttavan tulen liekissä, pilvenpurkuna,  rankkasateena ja raekivinä.</span> <span class="verse"><a name="31">31</a>Sillä Herran äänestä peljästyy Assur. Hän lyö vitsalla.</span> <span class="verse"><a name="32">32</a>Ja jokaisella sallimuksen sauvan iskulla, jonka Herra häneen  satuttaa, soivat vaskirummut ja kanteleet, ja hän sotii häntä vastaan,  sotii kättä heiluttaen.</span> <span class="verse"><a name="33">33</a>Sillä aikoja sitten on polttopaikka valmistettu; kuninkaallekin se  on varattu. Syvä ja leveä on sen liesi, tulta ja polttopuita paljon.  Herran henkäys kuin tulikivi-virta sytyttää sen.</span> </p></div</div></div></body></html>