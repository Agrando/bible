<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 53</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/53"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 53</strong></div><p><span class="verse"><a name="1">1</a>Kuka uskoo meidän saarnamme, kenelle Herran käsivarsi ilmoitetaan?</span> <span class="verse"><a name="2">2</a>Hän kasvoi Herran edessä niinkuin vesa, niinkuin juuri kuivasta  maasta. Ei ollut hänellä vartta eikä kauneutta; me näimme hänet, mutta  ei ollut hänellä muotoa, johon me olisimme mielistyneet.</span> <span class="verse"><a name="3">3</a>Hän oli ylenkatsottu, ihmisten hylkäämä, kipujen mies ja sairauden  tuttava, jota näkemästä kaikki kasvonsa peittivät, halveksittu, jota  emme minäkään pitäneet.</span> <span class="verse"><a name="4">4</a>Mutta totisesti, meidän sairautemme hän kantoi, meidän kipumme hän  sälytti päällensä. Me pidimme häntä rangaistuna, Jumalan lyömänä ja  vaivaamana,</span> <span class="verse"><a name="5">5</a>mutta hän on haavoitettu meidän rikkomustemme tähden, runneltu meidän  pahain tekojemme tähden. Rangaistus oli hänen päällänsä, että meillä  rauha olisi, ja hänen haavainsa kautta me olemme paratut.</span> <span class="verse"><a name="6">6</a>Me vaelsimme kaikki eksyksissä niinkuin lampaat, kukin meistä  poikkesi omalle tielleen. Mutta Herra heitti hänen päällensä kaikkien  meidän syntivelkamme.</span> <span class="verse"><a name="7">7</a>Häntä piinattiin, ja hän alistui siihen eikä suutansa avannut;  niinkuin karitsa, joka teuraaksi viedään, niinkuin lammas, joka on  ääneti keritsijäinsä edessä, niin ei hän suutansa avannut.</span> <span class="verse"><a name="8">8</a>Ahdistettuna ja tuomittuna hänet otettiin pois, mutta kuka hänen  polvikunnastaan sitä ajatteli? Sillä hänet temmattiin pois elävien  maasta; minun kansani rikkomuksen tähden kohtasi rangaistus häntä.</span> <span class="verse"><a name="9">9</a>Hänelle annettiin hauta jumalattomain joukossa; mutta rikkaan tykö  hän tuli kuoltuansa, sillä hän ei ollut vääryyttä tehnyt eikä petosta  ollut hänen suussansa.</span> <span class="verse"><a name="10">10</a>Mutta Herra näki hyväksi runnella häntä, lyödä hänet sairaudella.  Jos sinä panet hänen sielunsa vikauhriksi, saa hän nähdä jälkeläisiä ja  elää kauan, ja Herran tahto toteutuu hänen kauttansa.</span> <span class="verse"><a name="11">11</a>Sielunsa vaivan tähden hän saa nähdä sen ja tulee ravituksi.  Tuntemuksensa kautta hän, minun vanhurskas palvelijani, vanhurskauttaa  monet, sälyttäen päällensä heidän pahat tekonsa.</span> <span class="verse"><a name="12">12</a>Sentähden minä jaan hänelle osan suurten joukossa, ja väkevien kanssa  hän saalista jakaa; sillä hän antoi sielunsa alttiiksi kuolemaan, ja  hänet luettiin pahantekijäin joukkoon, hän kantoi monien synnit, ja hän  rukoili pahantekijäin puolesta.</span> </p></div</div></div></body></html>