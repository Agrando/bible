<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 29</strong></div><p><span class="verse"><a name="1">1</a>Voi Arielia, Arielia, kaupunkia, jonne Daavid asetti leirinsä!  Liittäkää vuosi vuoteen, kiertäkööt juhlat kiertonsa,</span> <span class="verse"><a name="2">2</a>niin minä ahdistan Arielia, ja se on oleva täynnä valitusta ja  vaikerrusta, oleva minulle kuin Jumalan uhriliesi.</span> <span class="verse"><a name="3">3</a>Minä asetan leirini yltympäri sinua vastaan ja saarran sinut  vartiostoilla ja luon vallit sinua vastaan.</span> <span class="verse"><a name="4">4</a>Silloin sinä puhut maasta matalalta, sanasi tulevat vaimeina tomusta,  sinä uikutat kuin vainajahenki maasta, puheesi tulee supisten tomusta.</span> <span class="verse"><a name="5">5</a>Mutta sinun vainolaistesi lauma on oleva niinkuin hieno pöly, ja  väkivaltaisten lauma niinkuin lentävät akanat, ja tämä tapahtuu äkkiä,  silmänräpäyksessä:</span> <span class="verse"><a name="6">6</a>Herra Sebaot etsiskelee sinua ukkosenjylinässä ja maanjäristyksessä,  kovassa pauhinassa, myrskyssä ja rajuilmassa, kuluttavan tulen liekissä.</span> <span class="verse"><a name="7">7</a>Niinkuin yöllinen uninäky on oleva kansain lauma, joka sotii Arielia  vastaan, kaikki, jotka sotivat sitä ja sen varustuksia vastaan ja sitä  ahdistavat.</span> <span class="verse"><a name="8">8</a>Niinkuin nälkäinen on unissaan syövinänsä, mutta herää hiuka  sydämessä, ja niinkuin janoinen on unissaan juovinansa, mutta herää, ja  katso, hän on nääntynyt ja himoitsee juoda, niin on oleva kaikki kansain  lauma, joka sotii Siionin vuorta vastaan.</span> <span class="verse"><a name="9">9</a>Hämmästykää ja ihmetelkää, tuijottakaa sokeiksi itsenne ja sokeiksi  jääkää! He ovat juovuksissa, vaikkeivät viinistä, hoipertelevat,  vaikkeivät väkijuomasta.</span> <span class="verse"><a name="10">10</a>Sillä Herra on vuodattanut teidän päällenne raskaan unen hengen ja  sulkenut teidän silmänne - profeettanne, ja peittänyt teidän päänne -  näkijänne.</span> <span class="verse"><a name="11">11</a>Niin on kaikki ilmoitus teille niinkuin lukitun kirjan sanat; jos se  annetaan kirjantaitavalle ja sanotaan: "Lue tämä", niin hän vastaa: "Ei  voi, sillä se on lukittu",</span> <span class="verse"><a name="12">12</a>ja jos kirja annetaan kirjantaitamattomalle ja sanotaan: "Lue tämä",  niin hän vastaa: "En osaa lukea".</span> <span class="verse"><a name="13">13</a>Ja Herra sanoi: Koska tämä kansa lähestyy minua suullaan ja  kunnioittaa minua huulillaan, mutta pitää sydämensä minusta kaukana, ja  koska heidän jumalanpelkonsa on vain opittuja ihmiskäskyjä,</span> <span class="verse"><a name="14">14</a>sentähden, katso, minä vielä teen tälle kansalle kummia tekoja -  kummia ja ihmeitä, ja sen viisaitten viisaus häviää, ja sen  ymmärtäväisten ymmärrys katoaa.</span> <span class="verse"><a name="15">15</a>Voi niitä, jotka syvälle kätkevät hankkeensa Herralta, joiden teot  tapahtuvat pimeässä ja jotka sanovat: "Kuka meitä näkee, kuka meistä  tietää?"</span> <span class="verse"><a name="16">16</a>Voi mielettömyyttänne! Onko savi savenvalajan veroinen? Ja sanooko  työ tekijästään: "Ei hän ole minua tehnyt", tai sanooko kuva  kuvaajastaan: "Ei hän mitään ymmärrä"?</span> <span class="verse"><a name="17">17</a>Vain lyhyt hetki enää, niin Libanon muuttuu puutarhaksi, ja puutarha  on metsän veroinen.</span> <span class="verse"><a name="18">18</a>Sinä päivänä kuurot kuulevat kirjan sanat, ja sokeiden silmät  näkevät vapaina synkeästä pimeydestä.</span> <span class="verse"><a name="19">19</a>Nöyrät saavat yhä uutta iloa Herrassa, ja ihmisistä köyhimmätkin  riemuitsevat Israelin Pyhästä.</span> <span class="verse"><a name="20">20</a>Sillä väkivaltaisista on tullut loppu, pilkkaajat ovat hävinneet, ja  kaikki vääryyteen valppaat ovat tuhotut,</span> <span class="verse"><a name="21">21</a>ne, jotka sanallansa langettavat ihmisiä syyhyn ja virittävät  pauloja sille, joka oikeutta puolustaa portissa, ja verukkeilla  syyttömän asian vääräksi vääntävät.</span> <span class="verse"><a name="22">22</a>Sentähden Herra, joka Aabrahamin vapahti, sanoo Jaakobin heimolle  näin: Ei Jaakob enää joudu häpeään, eivätkä hänen kasvonsa enää kalpene.</span> <span class="verse"><a name="23">23</a>Sillä kun hän näkee, kun hänen lapsensa näkevät keskellänsä minun  kätteni työn, niin he pyhittävät minun nimeni, pitävät pyhänä Jaakobin  Pyhän ja peljästyvät Israelin Jumalaa.</span> <span class="verse"><a name="24">24</a>Ja hengessään eksyväiset käsittävät ymmärryksen, ja napisevaiset  ottavat oppia.</span> </p></div</div></div></body></html>