<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 36</strong></div><p><span class="verse"><a name="1">1</a>Kuningas Hiskian neljäntenätoista hallitusvuotena hyökkäsi Sanherib,  Assurin kuningas, kaikkien Juudan varustettujen kaupunkien kimppuun ja  valloitti ne.</span> <span class="verse"><a name="2">2</a>Ja Assurin kuningas lähetti Laakiista Rabsaken suuren sotajoukon  kanssa kuningas Hiskiaa vastaan Jerusalemiin, ja hän pysähtyi  Ylälammikon vesijohdolle, joka on Vanuttajankedon tien varrella.</span> <span class="verse"><a name="3">3</a>Ja Eljakim, Hilkian poika, joka oli palatsin päällikkönä, ja kirjuri  Sebna ja kansleri Jooah, Aasafin poika, menivät hänen luoksensa.</span> <span class="verse"><a name="4">4</a>Ja Rabsake sanoi heille: "Sanokaa Hiskialle: Näin sanoo suurkuningas,  Assurin kuningas: 'Mitä on tuo luottamus, mikä sinulla on?</span> <span class="verse"><a name="5">5</a>Minä sanon: pelkkää huulten puhetta on moinen neuvo ja voima  sodankäyntiin. Keneen sinä oikein luotat, kun kapinoit minua vastaan?</span> <span class="verse"><a name="6">6</a>Katso, sinä luotat Egyptiin, tuohon särkyneeseen ruokosauvaan, joka  tunkeutuu sen käteen, joka siihen nojaa, ja lävistää sen. Sellainen on  farao, Egyptin kuningas, kaikille, jotka häneen luottavat.</span> <span class="verse"><a name="7">7</a>Vai sanotko ehkä minulle: Me luotamme Herraan, meidän Jumalaamme?  Mutta eikö hän ole se, jonka uhrikukkulat ja alttarit Hiskia poisti, kun  hän sanoi Juudalle ja Jerusalemille: Tämän alttarin edessä on teidän  kumartaen rukoiltava?'</span> <span class="verse"><a name="8">8</a>Mutta lyö nyt vetoa minun herrani, Assurin kuninkaan, kanssa: minä  annan sinulle kaksi tuhatta hevosta, jos sinä voit hankkia niille  ratsastajat.</span> <span class="verse"><a name="9">9</a>Kuinka sinä sitten voisit torjua ainoankaan käskynhaltijan,  ainoankaan minun herrani vähimmän palvelijan, hyökkäyksen? Ja sinä vain  luotat Egyptiin, sen vaunuihin ja ratsumiehiin.</span> <span class="verse"><a name="10">10</a>Olenko minä siis Herran sallimatta hyökännyt tähän maahan  hävittämään sitä? Herra itse on sanonut minulle: 'Hyökkää tähän maahan  ja hävitä se'."</span> <span class="verse"><a name="11">11</a>Niin Eljakim, Sebna ja Jooah sanoivat Rabsakelle: "Puhu  palvelijoillesi araminkieltä, sillä me ymmärrämme sitä; älä puhu meille  juudankieltä kansan kuullen, jota on muurilla".</span> <span class="verse"><a name="12">12</a>Mutta Rabsake vastasi: "Onko minun herrani lähettänyt minut puhumaan  näitä sanoja sinun herrallesi ja sinulle? Eikö juuri niille miehille,  jotka istuvat muurilla ja joutuvat teidän kanssanne syömään omaa  likaansa ja juomaan omaa vettänsä?"</span> <span class="verse"><a name="13">13</a>Sitten Rabsake astui esiin, huusi kovalla äänellä juudankielellä ja  sanoi: "Kuulkaa suurkuninkaan, Assurin kuninkaan, sanoja.</span> <span class="verse"><a name="14">14</a>Näin sanoo kuningas: 'Älkää antako Hiskian pettää itseänne, sillä  hän ei voi teitä pelastaa.</span> <span class="verse"><a name="15">15</a>Älköön Hiskia saako teitä luottamaan Herraan, kun hän sanoo: Herra  on varmasti pelastava meidät; ei tätä kaupunkia anneta Assurin kuninkaan  käsiin.</span> <span class="verse"><a name="16">16</a>Älkää kuulko Hiskiaa.' Sillä Assurin kuningas sanoo näin: 'Tehkää  sovinto minun kanssani ja antautukaa minulle, niin saatte syödä kukin  viinipuustanne ja viikunapuustanne ja juoda kukin kaivostanne,</span> <span class="verse"><a name="17">17</a>kunnes minä tulen ja vien teidät maahan, joka on teidän maanne  kaltainen, vilja- ja viinimaahan, leivän ja viinitarhojen maahan.</span> <span class="verse"><a name="18">18</a>Älköön vain Hiskia saako vietellä teitä, sanoessaan: Herra pelastaa  meidät. Onko muidenkaan kansojen jumalista kukaan pelastanut maatansa  Assurin kuninkaan käsistä?</span> <span class="verse"><a name="19">19</a>Missä ovat Hamatin ja Arpadin jumalat? Missä ovat Sefarvaimin  jumalat? Ovatko ne pelastaneet Samariaa minun käsistäni?</span> <span class="verse"><a name="20">20</a>Kuka näiden maiden kaikista jumalista on pelastanut maansa minun  käsistäni? Kuinka sitten Herra pelastaisi Jerusalemin minun käsistäni?'"</span> <span class="verse"><a name="21">21</a>Mutta he olivat vaiti eivätkä vastanneet hänelle mitään, sillä  kuningas oli käskenyt niin ja sanonut: "Älkää vastatko hänelle".</span> <span class="verse"><a name="22">22</a>Sitten palatsin päällikkö Eljakim, Hilkian poika, ja kirjuri Sebna  ja kansleri Jooah, Aasafin poika, tulivat Hiskian luo vaatteet  reväistyinä ja kertoivat hänelle, mitä Rabsake oli sanonut.</span> </p></div</div></div></body></html>