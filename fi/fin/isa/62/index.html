<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 62</strong></div><p><span class="verse"><a name="1">1</a>Siionin tähden minä en voi vaieta, ja Jerusalemin tähden en lepoa  saa, ennenkuin sen vanhurskaus nousee kuin aamunkoi ja sen autuus kuin  palava tulisoihtu.</span> <span class="verse"><a name="2">2</a>Ja kansat näkevät sinun vanhurskautesi, kaikki kuninkaat sinun  kunniasi; ja sinulle annetaan uusi nimi, jonka Herran suu säätää.</span> <span class="verse"><a name="3">3</a>Sinä tulet kauniiksi kruunuksi Herran kädessä ja kuninkaalliseksi  päähineeksi Jumalasi kädessä.</span> <span class="verse"><a name="4">4</a>Ei sinua enää sanota "hyljätyksi", eikä sinun maatasi enää sanota  "autioksi"; vaan sinua kutsutaan "minun rakkaakseni" ja sinun maatasi  "aviovaimoksi", sillä Herra rakastaa sinua, ja sinun maasi otetaan  avioksi.</span> <span class="verse"><a name="5">5</a>Sillä niinkuin nuori mies ottaa neitsyen avioksi, niin sinun lapsesi  ottavat sinut omaksensa; ja niinkuin ylkä iloitsee morsiamesta, niin  sinun Jumalasi iloitsee sinusta.</span> <span class="verse"><a name="6">6</a>Sinun muureillesi, Jerusalem, minä asetan vartijat; älkööt he  milloinkaan vaietko, ei päivällä eikä yöllä. Te, jotka ylistätte Herraa,  älkää itsellenne lepoa suoko.</span> <span class="verse"><a name="7">7</a>Älkää antako hänelle lepoa, ennenkuin hän on asettanut ennallensa  Jerusalemin, tehnyt sen ylistykseksi maassa.</span> <span class="verse"><a name="8">8</a>Herra on vannonut oikean kätensä ja väkevyytensä käsivarren kautta:  En totisesti minä enää anna jyviäsi sinun vihollistesi ruuaksi, eivätkä  juo enää muukalaiset sinun viiniäsi, josta sinä olet vaivan nähnyt.</span> <span class="verse"><a name="9">9</a>Vaan jotka viljan kokoavat, ne sen syövät ja ylistävät Herraa; ja  jotka viinin korjaavat, ne sen juovat minun pyhissä esikartanoissani.</span> <span class="verse"><a name="10">10</a>Käykää, käykää ulos porteista, tasoittakaa kansalle tie, tehkää,  tehkää valtatie, raivatkaa kivet pois, kohottakaa lippu kansoille.</span> <span class="verse"><a name="11">11</a>Katso, Herra on kuuluttanut maan ääriin asti: Sanokaa tytär  Siionille: Katso, sinun pelastuksesi tulee. Katso, hänen palkkansa on  hänen mukanansa, hänen työnsä ansio käy hänen edellänsä.</span> <span class="verse"><a name="12">12</a>Ja heitä kutsutaan "pyhäksi kansaksi", "Herran lunastetuiksi"; ja  sinua kutsutaan "halutuksi", "kaupungiksi, joka ei ole hyljätty".</span> </p></div</div></div></body></html>