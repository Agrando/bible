<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Ennustus meren viereisestä erämaasta. Niinkuin myrskytuulet kiitävät  Etelämaassa, niin tulee se erämaasta, peloittavasta maasta.</span> <span class="verse"><a name="2">2</a>Julma näky ilmoitettiin minulle: "Ryöstäjä ryöstää, hävittäjä  hävittää. Hyökkää, Eelam! Piiritä, Meedia! Kaiken huokailun minä  lopetan."</span> <span class="verse"><a name="3">3</a>Sentähden minun lanteeni ovat täynnä vavistusta, minut valtaavat  tuskat, niinkuin synnyttäjän tuskat; minua huimaa, niin etten kuule,  kauhistuttaa, niin etten näe.</span> <span class="verse"><a name="4">4</a>Minun sydämeni värisee, kauhu peljästyttää minut. Ikävöimäni  iltahämärän se muuttaa minulle vavistukseksi.</span> <span class="verse"><a name="5">5</a>Pöytä katetaan, matto levitetään, syödään, juodaan. Nouskaa, te  ruhtinaat, voidelkaa kilvet.</span> <span class="verse"><a name="6">6</a>Sillä näin on Herra minulle sanonut: "Mene, aseta tähystäjä; hän  ilmoittakoon, mitä näkee.</span> <span class="verse"><a name="7">7</a>Ja kun hän näkee jonon ratsastajia parittain, jonon aaseja, jonon  kameleja, niin kuunnelkoon tarkasti, hyvin tarkasti."</span> <span class="verse"><a name="8">8</a>Ja hän huusi kuin leijona: "Tähystyspaikalla, Herra, minä seison  alati, päivät pitkät, pysyn vartiopaikallani kaiket yöt.</span> <span class="verse"><a name="9">9</a>Ja katso, tuolla tulee jonossa miehiä, parivaljakoita." Ja hän lausui  sanoen: "Kukistunut, kukistunut on Baabel, ja kaikki sen jumalain kuvat  hän on murskannut maahan".</span> <span class="verse"><a name="10">10</a>Maahan puitu kansani, puimatantereella poljettuni! Mitä olen kuullut  Herralta Sebaotilta, Israelin Jumalalta, sen minä teille ilmoitan.</span> <span class="verse"><a name="11">11</a>Ennustus Duumasta. Minulle huudetaan Seiristä: "Vartija, mikä hetki  yöstä on? Vartija, mikä hetki yöstä on?"</span> <span class="verse"><a name="12">12</a>Vartija vastaa: "Aamu on tullut, mutta silti on yö. Jos vielä  kyselette, niin kyselkää; tulkaa uudelleen."</span> <span class="verse"><a name="13">13</a>Ennustus Arabiaa vastaan. Yöpykää Arabian viidakoissa, dedanilaiset  matkueet.</span> <span class="verse"><a name="14">14</a>Menkää vastaan, viekää vettä janoaville. Teeman maan asukkaat  ottavat pakolaiset vastaan, leipää tariten.</span> <span class="verse"><a name="15">15</a>Sillä he ovat miekkoja paossa, paljastettua miekkaa, jännitettyä  jousta ja sodan tuimuutta paossa.</span> <span class="verse"><a name="16">16</a>Sillä näin on Herra minulle sanonut: Vielä vuosi - sellainen kuin on  palkkalaisen vuosi - niin kaikki Keedarin kunnia on kadonnut,</span> <span class="verse"><a name="17">17</a>ja Keedarin urhojen jousiluvun jäännös on oleva vähäinen.  Sillä  Herra, Israelin Jumala, on puhunut.</span> </p></div</div></div></body></html>