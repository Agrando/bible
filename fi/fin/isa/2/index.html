<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Sana, jonka Jesaja, Aamoksen poika, näki Juudasta ja Jerusalemista.</span> <span class="verse"><a name="2">2</a>Aikojen lopussa on Herran temppelin vuori seisova vahvana,  ylimmäisenä vuorista, kukkuloista korkeimpana, ja kaikki pakanakansat  virtaavat sinne.</span> <span class="verse"><a name="3">3</a>Monet kansat lähtevät liikkeelle sanoen: "Tulkaa, nouskaamme Herran  vuorelle, Jaakobin Jumalan temppeliin, että hän opettaisi meille  teitänsä ja me vaeltaisimme hänen polkujansa; sillä Siionista lähtee  laki, Jerusalemista Herran sana".</span> <span class="verse"><a name="4">4</a>Ja hän tuomitsee pakanakansojen kesken, säätää oikeutta monille  kansoille. Niin he takovat miekkansa vantaiksi ja keihäänsä vesureiksi;  kansa ei nosta miekkaa kansaa vastaan, eivätkä he enää opettele  sotimaan.</span> <span class="verse"><a name="5">5</a>Jaakobin heimo, tulkaa, vaeltakaamme Herran valkeudessa.</span> <span class="verse"><a name="6">6</a>Sillä sinä olet hyljännyt kansasi, Jaakobin heimon, koska he ovat  täynnä Idän menoa, täynnä ennustelijoita niinkuin filistealaiset, ja  lyövät kättä muukalaisten kanssa.</span> <span class="verse"><a name="7">7</a>Heidän maansa tuli täyteen hopeata ja kultaa, eikä heidän aarteillaan  ole määrää; heidän maansa tuli täyteen hevosia, eikä heidän vaunuillaan  ole määrää.</span> <span class="verse"><a name="8">8</a>Heidän maansa tuli täyteen epäjumalia, he kumartavat kättensä tekoa,  sitä, minkä heidän sormensa ovat tehneet.</span> <span class="verse"><a name="9">9</a>Silloin ihminen masentuu ja mies painuu maahan, mutta älä anna heille  anteeksi.</span> <span class="verse"><a name="10">10</a>Mene kallion kätköön, piiloudu maan peittoon Herran kauhua ja hänen  valtansa kirkkautta pakoon.</span> <span class="verse"><a name="11">11</a>Ihmisten ylpeät silmät painuvat maahan, miesten korskeus masentuu,  ja sinä päivänä Herra yksinänsä on korkea.</span> <span class="verse"><a name="12">12</a>Sillä Herran Sebaotin päivä kohtaa kaikkea ylpeää ja korskeata ja  kaikkea ylhäistä, niin että se maahan painuu,</span> <span class="verse"><a name="13">13</a>kaikkia Libanonin setripuita, noita korkeita ja ylhäisiä, kaikkia  Baasanin tammia,</span> <span class="verse"><a name="14">14</a>kaikkia korkeita vuoria ja kaikkia ylhäisiä kukkuloita,</span> <span class="verse"><a name="15">15</a>kaikkia korkeita torneja ja kaikkia vahvoja muureja,</span> <span class="verse"><a name="16">16</a>kaikkia Tarsiin-laivoja ja kaikkea kallista ja ihanaa.</span> <span class="verse"><a name="17">17</a>Silloin masentuu ihmisten ylpeys, ja miesten korskeus painuu maahan,  ja sinä päivänä Herra yksinänsä on korkea.</span> <span class="verse"><a name="18">18</a>Mutta epäjumalat katoavat kaikki tyynni.</span> <span class="verse"><a name="19">19</a>Silloin mennään kallioluoliin ja maakuoppiin Herran kauhua ja hänen  valtansa kirkkautta pakoon, kun hän nousee maata kauhistuttamaan.</span> <span class="verse"><a name="20">20</a>Sinä päivänä ihmiset viskaavat pois myyrille ja yököille hopea- ja  kultajumalansa, jotka he ovat tehneet kumarrettaviksensa.</span> <span class="verse"><a name="21">21</a>Ja he menevät vuorenrotkoihin ja kallionkoloihin Herran kauhua ja  hänen valtansa kirkkautta pakoon, kun hän nousee maata kauhistuttamaan.</span> <span class="verse"><a name="22">22</a>Luopukaa siis ihmisistä, joilla on vain henkäys sieraimissa, sillä  minkä arvoiset he ovat!</span> </p></div</div></div></body></html>