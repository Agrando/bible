<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 2</strong></div><p><span class="verse"><a name="1">1</a>Niisan-kuussa, kuningas Artahsastan kahdentenakymmenentenä  hallitusvuotena, kun viini oli hänen edessään, otin minä viinin ja  annoin sen kuninkaalle. Kun minä en ollut ennen ollut hänen edessään  murheellisena,</span> <span class="verse"><a name="2">2</a>sanoi kuningas minulle: "Minkätähden sinä olet niin murheellisen  näköinen? Ethän ole sairas; sinulla on varmaan jokin sydämensuru."  Silloin minä peljästyin kovin,</span> <span class="verse"><a name="3">3</a>mutta minä sanoin kuninkaalle: "Eläköön kuningas iankaikkisesti.  Kuinka minä en olisi murheellisen näköinen, kun se kaupunki, jossa minun  isieni haudat ovat, on autio ja sen portit tulella poltetut?"</span> <span class="verse"><a name="4">4</a>Kuningas sanoi minulle: "Mitä sinä siis pyydät?" Niin minä rukoilin  taivaan Jumalaa</span> <span class="verse"><a name="5">5</a>ja sanoin kuninkaalle: "Jos kuningas hyväksi näkee ja jos olet  mielistynyt palvelijaasi, niin lähetä minut Juudaan, siihen kaupunkiin,  jossa minun isieni haudat ovat, rakentamaan sitä uudestaan".</span> <span class="verse"><a name="6">6</a>Niin kuningas kysyi minulta, kuningattaren istuessa hänen vieressään:  "Kuinka kauan sinun matkasi kestäisi ja milloin voisit palata?" Kun siis  kuningas näki hyväksi lähettää minut, ilmoitin minä hänelle määrätyn  ajan.</span> <span class="verse"><a name="7">7</a>Ja minä sanoin kuninkaalle: "Jos kuningas hyväksi näkee, niin  annettakoon minun mukaani kirjeet Eufrat-virran tuonpuoleisen maan  käskynhaltijoille, että he sallivat minun kulkea sen kautta perille  Juudaan asti,</span> <span class="verse"><a name="8">8</a>samoin kirje Aasafille, kuninkaan puiston vartijalle, että hän antaa  minulle hirsiä temppelilinnan porttien kattamista varten sekä kaupungin  muuria ja sitä taloa varten, johon menen asumaan". Ja kuningas myönsi  minulle sen, koska minun Jumalani hyvä käsi oli minun päälläni.</span> <span class="verse"><a name="9">9</a>Kun minä sitten tulin Eufrat-virran tämänpuoleisen maan  käskynhaltijain luo, annoin minä heille kuninkaan kirjeet. Ja kuningas  oli lähettänyt minun kanssani sotapäälliköitä ja ratsumiehiä.</span> <span class="verse"><a name="10">10</a>Mutta kun hooronilainen Sanballat ja ammonilainen virkamies Tobia  sen kuulivat, pahastuivat he kovin siitä, että oli tullut joku, joka  harrasti israelilaisten parasta.</span> <span class="verse"><a name="11">11</a>Ja tultuani Jerusalemiin ja oltuani siellä kolme päivää</span> <span class="verse"><a name="12">12</a>minä nousin yöllä, ja muutamat miehet minun kanssani, ilmoittamatta  kenellekään, mitä Jumalani oli pannut minun sydämeeni ja määrännyt  tehtäväksi Jerusalemille. Eikä minulla ollut mukanani muuta juhtaakaan  kuin se juhta, jolla minä ratsastin.</span> <span class="verse"><a name="13">13</a>Ja minä lähdin yöllä Laaksoportista Lohikäärmelähteelle päin ja  Lantaportille ja tarkastelin Jerusalemin maahanrevittyjä muureja ja sen  tulella poltettuja portteja.</span> <span class="verse"><a name="14">14</a>Ja minä kuljin eteenpäin Lähdeportille ja Kuninkaanlammikolle; mutta  siellä ei ollut juhdalla, jonka selässä minä istuin, tilaa päästä  eteenpäin.</span> <span class="verse"><a name="15">15</a>Silloin minä menin yöllä laaksoa myöten ylöspäin ja tarkastin  muuria. Sitten minä palasin taas Laaksoportin kautta ja tulin takaisin.</span> <span class="verse"><a name="16">16</a>Mutta esimiehet eivät tietäneet, mihin minä olin mennyt ja mitä  tein, sillä minä en ollut vielä ilmaissut mitään kenellekään, en  juutalaisille, en papeille, ylimyksille, esimiehille enkä muille, joiden  oli oltava mukana siinä työssä.</span> <span class="verse"><a name="17">17</a>Mutta nyt minä sanoin heille: "Te näette, missä kurjuudessa me  olemme, kun Jerusalem on autio ja sen portit tulella poltetut. Tulkaa,  rakentakaamme uudestaan Jerusalemin muuri, ettemme enää olisi  häväistyksen alaiset."</span> <span class="verse"><a name="18">18</a>Ja minä kerroin heille, kuinka minun Jumalani hyvä käsi oli ollut  minun päälläni ja myös mitä kuningas oli minulle sanonut.  Niin he  sanoivat: "Nouskaamme ja rakentakaamme". Ja he saivat rohkeuden käydä  käsiksi tähän hyvään työhön.</span> <span class="verse"><a name="19">19</a>Mutta kun hooronilainen Sanballat ja ammonilainen virkamies Tobia ja  arabialainen Gesem sen kuulivat, pilkkasivat he meitä, osoittivat meille  halveksumistaan ja sanoivat: "Mitä te siinä teette? Kapinoitteko te  kuningasta vastaan?"</span> <span class="verse"><a name="20">20</a>Silloin minä vastasin ja sanoin heille: "Taivaan Jumala on antava  meille menestystä, ja me, hänen palvelijansa, nousemme ja rakennamme.  Mutta teillä ei ole mitään osuutta eikä oikeutta Jerusalemiin, eikä  teidän muistonne ole siellä pysyvä."</span> </p></div</div></div></body></html>