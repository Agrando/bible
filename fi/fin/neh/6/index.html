<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 6</strong></div><p><span class="verse"><a name="1">1</a>Kun Sanballat, Tobia, arabialainen Gesem ja meidän muut vihollisemme  kuulivat, että minä olin rakentanut muurin ja ettei siinä enää ollut  aukkoa - vaikken minä ollutkaan vielä siihen aikaan asettanut ovia  paikoilleen portteihin -</span> <span class="verse"><a name="2">2</a>niin Sanballat ja Gesem lähettivät minulle sanan: "Tule, kohdatkaamme  toisemme Kefirimissä, Oonon laaksossa". He näet ajattelivat tehdä  minulle pahaa.</span> <span class="verse"><a name="3">3</a>Niin minä lähetin heidän luokseen sanansaattajat ja käskin sanoa:  "Minulla on suuri työ tekeillä, niin etten voi tulla.  Keskeytyisihän  työ, jos minä jättäisin sen ja tulisin teidän luoksenne."</span> <span class="verse"><a name="4">4</a>Ja he lähettivät minulle saman sanan neljä kertaa, mutta minä  vastasin heille aina samalla tavalla.</span> <span class="verse"><a name="5">5</a>Silloin Sanballat lähetti viidennen kerran palvelijansa minun  luokseni samassa asiassa, ja tällä oli kädessään avoin kirje.</span> <span class="verse"><a name="6">6</a>Siihen oli kirjoitettu: "Kansojen kesken huhuillaan, ja myös Gasmu  sanoo, että sinä ja juutalaiset suunnittelette kapinaa.  Sentähden sinä  rakennat muuria, ja itse sinä pyrit heidän kuninkaaksensa - niin  kerrotaan.</span> <span class="verse"><a name="7">7</a>Myöskin olet hankkinut profeettoja julistamaan itsestäsi  Jerusalemissa näin: 'Juudassa on kuningas'. Tämän nyt kuningas saa  kuulla; tule siis ja neuvotelkaamme keskenämme."</span> <span class="verse"><a name="8">8</a>Silloin minä lähetin hänelle sanan: "Ei ole tapahtunut mitään  semmoista, mistä puhut, vaan sinä olet keksinyt sen omasta päästäsi".</span> <span class="verse"><a name="9">9</a>He näet kaikki peloittelivat meitä arvellen: "Heidän kätensä  herpoavat työssä, ja se jää tekemättä". Mutta vahvista sinä minun  käteni.</span> <span class="verse"><a name="10">10</a>Minä menin Semajan, Delajan pojan, Mehetabelin pojanpojan, taloon,  hänen ollessaan eristettynä. Hän sanoi: "Menkäämme yhdessä Jumalan  temppeliin, temppelisaliin, ja sulkekaamme temppelisalin ovet. Sillä he  tulevat tappamaan sinua; yöllä he tulevat ja tappavat sinut."</span> <span class="verse"><a name="11">11</a>Mutta minä vastasin: "Pakenisiko minunlaiseni mies? Tahi kuinka  voisi minunlaiseni mies mennä temppeliin ja kuitenkin jäädä eloon? Minä  en mene."</span> <span class="verse"><a name="12">12</a>Minä näet ymmärsin, ettei Jumala ollut häntä lähettänyt, vaan että  hän oli lausunut minulle sen ennustuksen siitä syystä, että Tobia ja  Sanballat olivat palkanneet hänet:</span> <span class="verse"><a name="13">13</a>hänet oli palkattu siinä tarkoituksessa, että minä peljästyisin ja  menettelisin sillä tavalla ja niin tekisin syntiä; siitä he saisivat  panettelun aiheen, häväistäkseen minua.</span> <span class="verse"><a name="14">14</a>Muista, Jumalani, Tobiaa ja Sanballatia näiden heidän tekojensa  mukaan, niin myös naisprofeetta Nooadjaa ja muita profeettoja, jotka  minua peloittelivat.</span> <span class="verse"><a name="15">15</a>Muuri valmistui elul-kuun kahdentenakymmenentenä viidentenä päivänä,  viidenkymmenen kahden päivän kuluttua.</span> <span class="verse"><a name="16">16</a>Kun kaikki meidän vihollisemme sen kuulivat, ja kaikki ympärillämme  asuvat kansat näkivät sen, havaitsivat he joutuneensa aivan alakynteen;  sillä he tunsivat, että tämä työ oli suoritettu meidän Jumalamme avulla.</span> <span class="verse"><a name="17">17</a>Niinä päivinä meni myös Juudan ylimyksiltä lukuisia kirjeitä  Tobialle, ja Tobialta tuli kirjeitä heille.</span> <span class="verse"><a name="18">18</a>Sillä Juudassa oli monta, jotka olivat valalla liittoutuneet hänen  kanssansa; sillä hän oli Sekanjan, Aarahin pojan, vävy, ja hänen  poikansa Joohanan oli ottanut vaimokseen Mesullamin, Berekjan pojan,  tyttären.</span> <span class="verse"><a name="19">19</a>He myös puhuivat minulle hyvää hänestä ja veivät minun puheeni  hänelle. Kirjeitäkin Tobia lähetti peloitellakseen minua.</span> </p></div</div></div></body></html>