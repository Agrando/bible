<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 5</strong></div><p><span class="verse"><a name="1">1</a>Mutta rahvas ja heidän vaimonsa nostivat suuren huudon juutalaisia  veljiänsä vastaan.</span> <span class="verse"><a name="2">2</a>Muutamat sanoivat: "Meitä, meidän poikiamme ja tyttäriämme on paljon.  Meidän täytyy saada viljaa, että meillä olisi mitä syödä pysyäksemme  hengissä."</span> <span class="verse"><a name="3">3</a>Toiset sanoivat: "Peltomme, viinitarhamme ja talomme meidän täytyy  pantata saadaksemme viljaa nälkäämme".</span> <span class="verse"><a name="4">4</a>Toiset sanoivat: "Meidän on täytynyt kuninkaan veroihin lainata rahaa  peltojamme ja viinitarhojamme vastaan.</span> <span class="verse"><a name="5">5</a>Ovathan meidän ruumiimme veljiemme ruumiitten veroiset ja lapsemme  heidän lastensa veroiset; ja katso, kuitenkin meidän täytyy antaa  poikamme ja tyttäremme orjiksi, ja tyttäriämme on jo annettukin  orjuuteen, emmekä me voi sille mitään, koska peltomme ja viinitarhamme  ovat toisten käsissä."</span> <span class="verse"><a name="6">6</a>Kun minä kuulin heidän valituksensa ja nämä puheet, vihastuin minä  kovin.</span> <span class="verse"><a name="7">7</a>Ja harkittuani mielessäni tätä asiaa minä nuhtelin ylimyksiä ja  esimiehiä ja sanoin heille: "Tehän kiskotte korkoa, kukin veljeltänne".  Sitten minä panin toimeen suuren kokouksen heitä vastaan.</span> <span class="verse"><a name="8">8</a>Ja minä sanoin heille: "Me olemme, sen mukaan kuin olemme voineet,  ostaneet vapaiksi juutalaisia veljiämme, jotka oli myyty pakanoille.  Tekö nyt myytte veljiänne, ja täytyykö heidän myydä itsensä meille?" He  olivat vaiti eivätkä voineet vastata mitään.</span> <span class="verse"><a name="9">9</a>Ja minä sanoin: "Ette te siinä tee hyvin. Teidänhän tulisi vaeltaa  meidän Jumalamme pelossa jo pakanain, meidän vihollistemme, häväistyksen  tähden.</span> <span class="verse"><a name="10">10</a>Myöskin minä, minun veljeni ja palvelijani olemme lainanneet heille  rahaa ja viljaa; luopukaamme tästä saatavasta.</span> <span class="verse"><a name="11">11</a>Luovuttakaa heille jo tänä päivänä heidän peltonsa, viinitarhansa,  öljypuunsa ja talonsa, ja luopukaa rahan korosta sekä viljasta, viinistä  ja öljystä, jonka olette heille lainanneet."</span> <span class="verse"><a name="12">12</a>He vastasivat: "Me luovutamme ne emmekä vaadi heiltä mitään; me  teemme, niinkuin olet sanonut". Ja minä kutsuin papit ja vannotin heidät  tekemään näin.</span> <span class="verse"><a name="13">13</a>Minä myös pudistin helmukseni ja sanoin: "Jokaisen, joka ei tätä  sanaa täytä, pudistakoon Jumala näin pois hänen talostansa ja  vaivannäkönsä hedelmistä; näin hän tulkoon pudistetuksi ja  tyhjennetyksi". Ja koko seurakunta sanoi: "Amen", ja ylisti Herraa. Ja  kansa teki, niinkuin oli sanottu.</span> <span class="verse"><a name="14">14</a>Myöskään en minä eivätkä veljeni siitä päivästä asti, jona minut  määrättiin olemaan heidän käskynhaltijanaan Juudan maassa, siis kuningas  Artahsastan kahdennestakymmenennestä hallitusvuodesta aina hänen  kolmanteenkymmenenteen toiseen hallitusvuoteensa saakka, eli  kahtenatoista vuotena, syöneet käskynhaltijalle tulevaa ruokaa.</span> <span class="verse"><a name="15">15</a>Sillä aikaisemmat käskynhaltijat, jotka olivat olleet ennen minua,  olivat rasittaneet kansaa ja ottaneet siltä leipää ja viiniä sekä vielä  neljäkymmentä hopeasekeliä. Myöskin heidän palvelijansa olivat sortaneet  kansaa. Mutta minä en tehnyt niin, sillä minä pelkäsin Jumalaa.</span> <span class="verse"><a name="16">16</a>Myöskin kävin minä itse käsiksi tämän muurin tekoon. Ja me emme  ostaneet mitään peltoa. Ja kaikki minun palvelijani olivat kokoontuneet  sinne työhön.</span> <span class="verse"><a name="17">17</a>Myös sata viisikymmentä miestä, juutalaisia ja esimiehiä, söi minun  pöydässäni sekä ne, jotka ympärillämme olevista pakanakansoista tulivat  meidän luoksemme.</span> <span class="verse"><a name="18">18</a>Ja mitä päivittäin valmistettiin ruuaksi, nimittäin härkä ja kuusi  valiolammasta sekä lintuja, se valmistettiin minun kustannuksellani; ja  joka kymmenes päivä hankittiin kaikenlaisia viinejä viljalti. Mutta  siitä huolimatta minä en vaatinut itselleni käskynhaltijalle tulevaa  ruokaa, koska työ painoi raskaasti tätä kansaa.</span> <span class="verse"><a name="19">19</a>Muista, Jumalani, minun hyväkseni kaikki, mitä minä olen tehnyt  tämän kansan puolesta.</span> </p></div</div></div></body></html>