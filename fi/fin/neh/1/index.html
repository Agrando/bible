<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 1</strong></div><p><span class="verse"><a name="1">1</a>Nehemian, Hakaljan pojan, kertomus. Kislev-kuussa,  kahdentenakymmenentenä vuotena, minun ollessani Suusanin linnassa,</span> <span class="verse"><a name="2">2</a>tuli Hanani, eräs minun veljistäni, ja muita miehiä Juudasta.  Ja  minä kyselin heiltä juutalaisista, siitä pelastuneesta joukosta, joka  vankeudesta palanneena oli jäljellä, ja Jerusalemista.</span> <span class="verse"><a name="3">3</a>Ja he sanoivat minulle: "Jotka vankeudesta palanneina ovat jäljellä  siinä maakunnassa, ne ovat suuressa kurjuudessa ja häväistyksen  alaisina; ja Jerusalemin muuri on revitty maahan, ja sen portit ovat  tulella poltetut".</span> <span class="verse"><a name="4">4</a>Tämän kuultuani minä istuin monta päivää itkien ja murehtien, ja minä  paastosin ja rukoilin taivaan Jumalan edessä.</span> <span class="verse"><a name="5">5</a>Minä sanoin: "Oi Herra, taivaan Jumala, sinä suuri ja peljättävä  Jumala, joka pidät liiton ja säilytät laupeuden niille, jotka sinua  rakastavat ja noudattavat sinun käskyjäsi,</span> <span class="verse"><a name="6">6</a>olkoon sinun korvasi tarkkaavainen ja silmäsi avoin kuullaksesi  palvelijasi rukoukset, joita minä nyt päivät ja yöt rukoilen sinun  edessäsi palvelijaisi, israelilaisten, puolesta, tunnustaen  israelilaisten synnit, jotka me olemme tehneet sinua vastaan; sillä  minäkin ja minun perhekuntani olemme syntiä tehneet!</span> <span class="verse"><a name="7">7</a>Me olemme pahoin tehneet sinua vastaan; emme ole noudattaneet  käskyjä, säädöksiä ja oikeuksia, jotka sinä annoit palvelijallesi  Moosekselle.</span> <span class="verse"><a name="8">8</a>Muista sana, jonka sinä annoit palvelijallesi Moosekselle, sanoen:  'Jos te tulette uskottomiksi, niin minä hajotan teidät kansojen sekaan;</span> <span class="verse"><a name="9">9</a>mutta jos te palajatte minun tyköni, noudatatte minun käskyjäni ja  seuraatte niitä, niin vaikka teidän karkoitettunne olisivat taivaan  ääressä, minä heidät sieltäkin kokoan ja tuon heidät siihen paikkaan,  jonka minä olen valinnut nimeni asuinsijaksi'.</span> <span class="verse"><a name="10">10</a>Ovathan he sinun palvelijasi ja sinun kansasi, jotka sinä vapahdit  suurella voimallasi ja väkevällä kädelläsi.</span> <span class="verse"><a name="11">11</a>Oi Herra, tarkatkoon sinun korvasi palvelijasi rukousta ja niiden  palvelijaisi rukousta, jotka tahtovat peljätä sinun nimeäsi! Anna tänä  päivänä palvelijasi hankkeen menestyä ja suo hänen saada armo sen miehen  edessä." Minä olin näet kuninkaan juomanlaskija.</span> </p></div</div></div></body></html>