<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 4</strong></div><p><span class="verse"><a name="1">1</a>Kun Sanballat kuuli meidän rakentavan muuria, vihastui hän ja  närkästyi kovin. Ja hän pilkkasi juutalaisia</span> <span class="verse"><a name="2">2</a>ja puhui veljilleen ja Samarian sotaväelle ja sanoi: "Mitä nuo  viheliäiset juutalaiset tekevät? Jätetäänkö heidät omiin valtoihinsa?  Tulevatko he uhraamaan? Saavatko he työnsä kohta valmiiksi? Voivatko he  tehdä eläviksi poltetut kivet tuhkaläjissä?"</span> <span class="verse"><a name="3">3</a>Ja ammonilainen Tobia seisoi hänen vieressään ja sanoi: "Rakentakoot  vain! Kettukin saa heidän kivimuurinsa hajoamaan, jos hyppää sen  päälle."</span> <span class="verse"><a name="4">4</a>Kuule, Jumalamme, kuinka halveksitut me olemme. Käännä heidän  häpäisynsä heidän omaan päähänsä. Saata heidät ryöstetyiksi vankeuden  maassa.</span> <span class="verse"><a name="5">5</a>Älä peitä heidän rikkomustansa, älköönkä heidän syntiänsä pyyhittäkö  pois sinun kasvojesi edestä, koska he ovat vihoittaneet sinut  kohtelemalla noin rakentajia.</span> <span class="verse"><a name="6">6</a>Mutta me rakensimme muuria; ja koko muuri tuli valmiiksi puoleen  korkeuteensa asti, ja siitä kansa sai rohkeutta työhön.</span> <span class="verse"><a name="7">7</a>Mutta kun Sanballat, Tobia, arabialaiset, ammonilaiset ja  asdodilaiset kuulivat, että Jerusalemin muurien korjaus edistyi, niin  että niiden aukot alkoivat täyttyä, vihastuivat he kovin.</span> <span class="verse"><a name="8">8</a>Ja he kaikki tekivät liiton keskenään käydäksensä taisteluun  Jerusalemia vastaan ja tehdäkseen siellä häiriötä.</span> <span class="verse"><a name="9">9</a>Niin me rukoilimme Jumalaamme ja asetimme vartijat heitä vastaan,  suojelemaan itseämme heiltä päivin ja öin.</span> <span class="verse"><a name="10">10</a>Mutta Juuda sanoi: "Taakankantajain voima raukeaa, ja soraa on ylen  paljon; me emme jaksa rakentaa muuria".</span> <span class="verse"><a name="11">11</a>Ja meidän vastustajamme sanoivat: "Ennenkuin he tietävät tai  huomaavat, me tulemme heidän keskellensä ja tapamme heidät ja lopetamme  työn".</span> <span class="verse"><a name="12">12</a>Mutta kun heidän läheisyydessään asuvat juutalaiset tulivat ja  sanoivat meille joka taholta kymmenenkin kertaa: "Vetäytykää meidän  luoksemme",</span> <span class="verse"><a name="13">13</a>silloin minä asetin kansan muurin taakse, alempiin ja suojattomiin  paikkoihin, asetin heidät sukukunnittain asemiinsa miekkoineen,  keihäineen ja jousineen.</span> <span class="verse"><a name="14">14</a>Ja katsastettuani kaiken minä nousin ja sanoin ylimyksille ja  esimiehille ja muulle kansalle: "Älkää peljätkö heitä; muistakaa suurta  ja peljättävää Herraa, ja taistelkaa veljienne, poikienne ja  tyttärienne, vaimojenne ja kotienne puolesta".</span> <span class="verse"><a name="15">15</a>Sitten kuin vihollisemme olivat kuulleet, että me olimme saaneet  tietää asian ja että Jumala oli tehnyt heidän hankkeensa tyhjäksi,  palasimme me kaikki takaisin muurille, itsekukin työhönsä.</span> <span class="verse"><a name="16">16</a>Siitä päivästä alkaen teki toinen puoli minun palvelijoitani työtä,  ja toinen puoli oli asestettuna keihäillä, kilvillä, jousilla ja  rintahaarniskoilla; ja päämiehet seisoivat kaikkien niiden juutalaisten  takana,</span> <span class="verse"><a name="17">17</a>jotka rakensivat muurilla. Nekin, jotka kantoivat taakkoja ja  kuljettivat kuormia, tekivät toisella kädellänsä työtä ja toisessa  pitivät keihästä.</span> <span class="verse"><a name="18">18</a>Ja rakentajilla oli kullakin miekka sidottuna vyöllensä heidän  rakentaessaan; ja torvensoittaja seisoi minun vieressäni.</span> <span class="verse"><a name="19">19</a>Minä sanoin ylimyksille, esimiehille ja muulle kansalle: "Työ on  suuri ja laaja, ja me olemme muurilla hajallamme, kaukana toisistamme.</span> <span class="verse"><a name="20">20</a>Missä kuulette torven soivan, sinne kokoontukaa meidän luoksemme.  Meidän Jumalamme sotii meidän puolestamme."</span> <span class="verse"><a name="21">21</a>Näin me siis teimme työtä, ja toinen puoli väkeä oli asestettuna  keihäillä päivänkoitosta siihen asti, kunnes tähdet tulivat näkyviin.</span> <span class="verse"><a name="22">22</a>Siihen aikaan minä myös sanoin kansalle: "Kukin jääköön  palvelijoineen yöksi Jerusalemiin, että he olisivat meidän apunamme  yöllä vartioimassa ja päivällä työssä".</span> <span class="verse"><a name="23">23</a>Emmekä me, en minä, eivät minun veljeni ja palvelijani eivätkä ne  vartijat, jotka minua seurasivat, riisuneet vaatteitamme. Kullakin  keihäs ja vettä.</span> </p></div</div></div></body></html>