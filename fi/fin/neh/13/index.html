<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 13</strong></div><p><span class="verse"><a name="1">1</a>Sinä päivänä luettiin Mooseksen kirjaa kansan kuullen, ja siihen  havaittiin kirjoitetun, ettei ammonilainen eikä mooabilainen koskaan  pääse Jumalan seurakuntaan,</span> <span class="verse"><a name="2">2</a>sen tähden että he eivät tulleet leipää ja vettä tuoden israelilaisia  vastaan ja koska hän palkkasi heitä vastaan Bileamin kiroamaan heidät,  vaikka meidän Jumalamme muuttikin kirouksen siunaukseksi.</span> <span class="verse"><a name="3">3</a>Kuultuaan lain he erottivat kaiken sekakansan Israelista.</span> <span class="verse"><a name="4">4</a>Mutta sitä ennen oli pappi Eljasib, Tobian sukulainen, joka oli  asetettu meidän Jumalamme temppelin kammionhoitajaksi,</span> <span class="verse"><a name="5">5</a>sisustanut hänelle suuren kammion, johon ennen oli pantu ruokauhri,  suitsuke, kalut ja jyvä-, viini- ja öljykymmenykset, jotka olivat  määrätyt leeviläisille, veisaajille ja ovenvartijoille, sekä papeille  tuleva anti.</span> <span class="verse"><a name="6">6</a>Tämän kaiken tapahtuessa en minä ollut Jerusalemissa; sillä  Artahsastan, Baabelin kuninkaan, kolmantenakymmenentenä toisena  hallitusvuotena minä olin mennyt kuninkaan luo. Mutta jonkun ajan  kuluttua minä pyysin kuninkaalta lomaa</span> <span class="verse"><a name="7">7</a>ja palasin Jerusalemiin. Ja kun minä tulin huomaamaan, minkä pahan  Eljasib oli tehnyt Tobian eduksi, sisustaessaan hänelle kammion Jumalan  temppelin esipihoissa,</span> <span class="verse"><a name="8">8</a>pahastuin minä suuresti, ja minä heitin kaikki Tobian huonekalut ulos  kammiosta.</span> <span class="verse"><a name="9">9</a>Ja minä käskin puhdistaa kammiot ja panetin niihin takaisin Jumalan  temppelin kalut, ruokauhrin ja suitsukkeen.</span> <span class="verse"><a name="10">10</a>Vielä minä sain tietää, ettei leeviläisille oltu annettu heidän  osuuksiaan, ja niin olivat leeviläiset ja veisaajat, joiden olisi ollut  tehtävä palvelusta, vetäytyneet kukin maatilalleen.</span> <span class="verse"><a name="11">11</a>Minä nuhtelin esimiehiä siitä ja sanoin: "Minkätähden on Jumalan  temppeli laiminlyöty?" Ja minä kokosin leeviläiset ja veisaajat ja  asetin heidät paikoilleen.</span> <span class="verse"><a name="12">12</a>Ja koko Juuda toi kymmenykset jyvistä, viinistä ja öljystä  varastohuoneisiin.</span> <span class="verse"><a name="13">13</a>Ja minä asetin Selemjan, papin, ja Saadokin, kirjanoppineen, ja  Pedajan, leeviläisen, valvomaan varastohuoneita ja annoin heidän  apulaisekseen Haananin, Sakkurin pojan, Mattanjan pojanpojan; sillä  heitä pidettiin luotettavina, ja heidän tehtävänään oli toimittaa jako  veljiensä kesken.</span> <span class="verse"><a name="14">14</a>Muista tämän tähden minua, Jumalani, äläkä pyyhi pois minun  hurskaita tekojani, jotka minä olen tehnyt Jumalani temppelin ja siinä  toimitettavan palveluksen hyväksi.</span> <span class="verse"><a name="15">15</a>Siihen aikaan minä näin Juudassa niitä, jotka sapattina polkivat  viinikuurnaa ja jotka kuljettivat viljaa ja kuormittivat aaseja sillä  sekä viinillä, rypäleillä, viikunoilla ja kaikenlaisella muulla  kuormatavaralla. Ja he toivat niitä Jerusalemiin sapatinpäivänä; ja minä  varoitin heitä, kun he myivät elintarpeita.</span> <span class="verse"><a name="16">16</a>Sinne oli myös asettunut tyyrolaisia, jotka toivat kalaa ja  kaikenlaista kauppatavaraa ja myivät Juudan kansalle sapattina ja  Jerusalemissa.</span> <span class="verse"><a name="17">17</a>Ja minä nuhtelin Juudan ylimyksiä ja sanoin heille: "Kuinka te  teette näin pahasti ja rikotte sapatinpäivän?</span> <span class="verse"><a name="18">18</a>Eikö Jumalamme juuri sen tähden, että teidän isänne näin tekivät,  antanut kaiken tämän onnettomuuden kohdata meitä ja tätä kaupunkia? Ja  te tuotatte nyt vielä suuremman vihan Israelin ylitse, kun rikotte  sapatinpäivän."</span> <span class="verse"><a name="19">19</a>Ja niin pian kuin oli tullut pimeä ennen sapattia Jerusalemin  porteissa, käskin minä sulkea ovet ja kielsin avaamasta niitä ennen kuin  sapatin jälkeen. Ja minä asetin palvelijoitani porteille, ettei yhtään  kuormaa pääsisi kaupunkiin sapatinpäivänä.</span> <span class="verse"><a name="20">20</a>Kauppiaat ja kaikenlaisen tavaran myyjät jäivät yöksi Jerusalemin  ulkopuolelle, kerran ja toisen.</span> <span class="verse"><a name="21">21</a>Mutta minä varoitin heitä ja sanoin heille: "Minkätähden te jäätte  yöksi muurin edustalle? Jos vielä kerran teette sen, niin minä käyn  teihin käsiksi." Sen jälkeen he eivät enää tulleet sapattina.</span> <span class="verse"><a name="22">22</a>Ja minä käskin leeviläisten puhdistautua ja tulla vartioimaan  portteja, että sapatinpäivä pyhitettäisiin. Muista minua, Jumalani, myös  tämän tähden ja armahda minua suuressa laupeudessasi.</span> <span class="verse"><a name="23">23</a>Siihen aikaan minä näin myös juutalaisia, jotka olivat naineet  asdodilaisia, ammonilaisia ja mooabilaisia vaimoja.</span> <span class="verse"><a name="24">24</a>Ja heidän lapsistaan puolet puhuivat asdodinkieltä tai jonkun muun  kansan kieltä, eivätkä osanneet puhua juudankieltä.</span> <span class="verse"><a name="25">25</a>Silloin minä nuhtelin heitä ja kirosin heidät, jopa löin muutamia  heistä ja revin heitä parrasta; ja minä vannotin heitä Jumalan kautta:  "Älkää antako tyttäriänne heidän pojillensa älkääkä ottako heidän  tyttäriään vaimoiksi pojillenne tai itsellenne.</span> <span class="verse"><a name="26">26</a>Eikö Salomo, Israelin kuningas, tehnyt juuri tuollaista syntiä? Ei  yhdelläkään monien kansojen joukossa ollut hänen vertaistaan kuningasta;  hän oli Jumalallensa rakas, ja Jumala asetti hänet koko Israelin  kuninkaaksi. Kuitenkin muukalaiset vaimot saattoivat hänetkin tekemään  syntiä.</span> <span class="verse"><a name="27">27</a>Ja nytkö meidän täytyy kuulla teistä, että te olette tehneet kaiken  tämän suuren pahan ja olleet uskottomat meidän Jumalaamme kohtaan, kun  olette naineet muukalaisia vaimoja?"</span> <span class="verse"><a name="28">28</a>Ja yksi ylimmäisen papin Eljasibin pojan Joojadan pojista oli  hooronilaisen Sanballatin vävy; hänet minä karkoitin luotani.</span> <span class="verse"><a name="29">29</a>Muista heidät, Jumalani, sillä he ovat saastuttaneet pappeuden sekä  sekä pappeuden sekä pappeus- ja leeviläisliiton.</span> <span class="verse"><a name="30">30</a>Niin minä puhdistin heidät kaikesta muukalaisuudesta. Ja minä  järjestin virkatehtävät papeille ja leeviläisille, kullekin hänen  toimensa mukaan,</span> </p></div</div></div></body></html>