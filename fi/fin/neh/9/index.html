<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/neh/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/neh">Nehemiah</a> &gt <strong>Chapter 9</strong></div><p><span class="verse"><a name="1">1</a>Mutta saman kuun kahdentenakymmenentenä neljäntenä päivänä  israelilaiset kokoontuivat paastoten, säkit yllä ja multaa pään päällä.</span> <span class="verse"><a name="2">2</a>Ja Israelin heimo eristäytyi kaikista muukalaisista, astui esiin ja  tunnusti syntinsä ja isiensä rikkomukset.</span> <span class="verse"><a name="3">3</a>Sitten he nousivat seisomaan, kukin paikallansa, ja heille luettiin  Herran, heidän Jumalansa, lain kirjaa neljännes päivää; ja toisen  neljänneksen aikana he tunnustivat syntinsä ja kumartaen rukoilivat  Herraa, Jumalaansa.</span> <span class="verse"><a name="4">4</a>Ja Jeesua, Baani, Kadmiel, Sebanja, Bunni, Seerebja, Baani ja Kenani  nousivat leeviläisten korokkeelle ja huusivat suurella äänellä Herraa,  Jumalaansa;</span> <span class="verse"><a name="5">5</a>ja leeviläiset Jeesua, Kadmiel, Baani, Hasabneja, Seerebja, Hoodia,  Sebanja ja Petahja sanoivat: "Nouskaa ja kiittäkää Herraa, Jumalaanne,  iankaikkisesta iankaikkiseen. Ja kiitettäköön sinun kunniallista  nimeäsi, joka on korotettu yli kaiken kiitoksen ja ylistyksen.</span> <span class="verse"><a name="6">6</a>Sinä yksin olet Herra. Sinä olet tehnyt taivaat ja taivasten taivaat  kaikkine joukkoinensa, maan ja kaikki, mitä siinä on, meret ja kaikki,  mitä niissä on. Sinä annat elämän niille kaikille, ja taivaan joukot  kumartavat sinua.</span> <span class="verse"><a name="7">7</a>Sinä olet Herra Jumala, joka valitsit Abramin ja veit hänet pois  Kaldean Uurista ja annoit hänelle nimen Aabraham.</span> <span class="verse"><a name="8">8</a>Ja sinä havaitsit hänen sydämensä uskolliseksi sinua kohtaan, ja niin  sinä teit hänen kanssaan liiton antaaksesi hänen jälkeläisillensä  kanaanilaisten, heettiläisten, amorilaisten, perissiläisten,  jebusilaisten ja girgasilaisten maan. Ja lupauksesi sinä olet täyttänyt,  sillä sinä olet vanhurskas.</span> <span class="verse"><a name="9">9</a>Ja sinä näit meidän isiemme kurjuuden Egyptissä ja kuulit heidän  huutonsa Kaislameren rannalla.</span> <span class="verse"><a name="10">10</a>Sinä teit tunnustekoja ja ihmeitä rangaisten faraota ja kaikkia  hänen palvelijoitansa ja kaikkea hänen maansa kansaa; sillä sinä tiesit  näiden kohdelleen heitä ylimielisesti, ja sinä teit itsellesi nimen,  niinkuin se tänäkin päivänä on.</span> <span class="verse"><a name="11">11</a>Meren sinä halkaisit heidän edessänsä kahtia, niin että he kulkivat  meren poikki kuivaa myöten; mutta heidän takaa-ajajansa sinä syöksit  syvyyteen, niinkuin kiven valtaviin vesiin.</span> <span class="verse"><a name="12">12</a>Sinä johdatit heitä päivällä pilvenpatsaasta ja yöllä  tulenpatsaasta, valaisten heille tien, jota heidän oli kuljettava.</span> <span class="verse"><a name="13">13</a>Ja sinä astuit alas Siinain vuorelle ja puhuit heille taivaasta ja  annoit heille oikeat tuomiot ja totiset lait, hyvät säädökset ja käskyt.</span> <span class="verse"><a name="14">14</a>Sinä ilmoitit heille pyhän sapattisi ja annoit heille käskyt,  säädökset ja lain palvelijasi Mooseksen kautta.</span> <span class="verse"><a name="15">15</a>Sinä annoit heille leipää taivaasta heidän nälkäänsä, ja sinä hankit  heille vettä kalliosta heidän janoonsa. Ja sinä käskit heidän mennä  ottamaan omaksensa maan, jonka sinä olit kättä kohottaen luvannut heille  antaa.</span> <span class="verse"><a name="16">16</a>Mutta he, meidän isämme, olivat ylimielisiä; he olivat niskureita  eivätkä totelleet sinun käskyjäsi.</span> <span class="verse"><a name="17">17</a>He eivät tahtoneet totella eivätkä muistaneet ihmeellisiä tekoja,  jotka sinä olit heille tehnyt, vaan olivat niskureita ja valitsivat  uppiniskaisuudessaan johtajan palatakseen takaisin orjuuteensa. Mutta  sinä olet anteeksiantava Jumala, armahtavainen ja laupias, pitkämielinen  ja suuri armossa: sinä et heitä hyljännyt.</span> <span class="verse"><a name="18">18</a>Vaikka he tekivät itsellensä valetun vasikankuvan ja sanoivat: 'Tämä  on sinun jumalasi, joka on johdattanut sinut Egyptistä', ja vaikka he  paljon pilkkasivat Jumalaa,</span> <span class="verse"><a name="19">19</a>niin sinä suuressa laupeudessasi et kuitenkaan hyljännyt heitä  erämaassa. Pilvenpatsas ei väistynyt heidän luotansa päivällä,  johtamasta heitä tiellä, eikä tulenpatsas yöllä, valaisemasta heille  tietä, jota heidän oli kuljettava.</span> <span class="verse"><a name="20">20</a>Hyvän Henkesi sinä annoit heitä opettamaan, mannaasi et kieltänyt  heidän suustansa, ja vettä sinä annoit heille heidän janoonsa.</span> <span class="verse"><a name="21">21</a>Neljäkymmentä vuotta sinä elätit heitä erämaassa, niin ettei heiltä  mitään puuttunut, eivät heidän vaatteensa kuluneet, eivätkä heidän  jalkansa ajettuneet.</span> <span class="verse"><a name="22">22</a>Sinä annoit heidän haltuunsa valtakuntia ja kansoja ja jaoit ne alue  alueelta; ja he valloittivat Siihonin maan - Hesbonin kuninkaan maan -  ja Oogin, Baasanin kuninkaan, maan.</span> <span class="verse"><a name="23">23</a>Ja heidän lastensa luvun sinä teit paljoksi kuin taivaan tähdet, ja  sinä veit heidät siihen maahan, josta olit antanut heidän isillensä  lupauksen, että he saavat mennä ottamaan sen omaksensa.</span> <span class="verse"><a name="24">24</a>Ja lapset tulivat ja ottivat sen maan omaksensa, ja sinä nöyryytit  heidän edessään maan asukkaat, kanaanilaiset, ja annoit nämä heidän  käsiinsä, sekä heidän kuninkaansa että sen maan kansat, niin että he  tekivät näille, mitä tahtoivat.</span> <span class="verse"><a name="25">25</a>Ja he valloittivat varustetut kaupungit ja lihavan maan ja ottivat  omikseen talot, jotka olivat täynnä kaikkea hyvää, kallioon hakatut  vesisäiliöt, viinitarhat, öljypuut ja hedelmäpuita suuret määrät. He  söivät ja tulivat ravituiksi ja lihaviksi ja pitivät hyviä päiviä sinun  antimiesi runsaudessa.</span> <span class="verse"><a name="26">26</a>Mutta he niskoittelivat ja kapinoivat sinua vastaan, heittivät sinun  lakisi selkänsä taa ja tappoivat sinun profeettasi, jotka heitä  varoittivat palauttaakseen heidät sinun luoksesi; ja he pilkkasivat  paljon Jumalaa.</span> <span class="verse"><a name="27">27</a>Sentähden sinä annoit heidät heidän ahdistajainsa käsiin, ja nämä  ahdistivat heitä. Mutta kun he ahdinkonsa aikana huusivat sinua, niin  sinä taivaasta kuulit ja suuressa laupeudessasi annoit heille  vapauttajia, jotka vapauttivat heidät heidän ahdistajainsa käsistä.</span> <span class="verse"><a name="28">28</a>Mutta rauhaan päästyään he jälleen tekivät sitä, mikä on pahaa sinun  edessäsi. Silloin sinä jätit heidät heidän vihollistensa käsiin, niin  että nämä vallitsivat heitä. Mutta kun he jälleen huusivat sinua, kuulit  sinä taivaasta ja pelastit heidät laupeudessasi monta kertaa.</span> <span class="verse"><a name="29">29</a>Ja sinä varoitit heitä palauttaaksesi heidät seuraamaan sinun  lakiasi, mutta he olivat ylimielisiä eivätkä totelleet sinun käskyjäsi,  vaan he rikkoivat sinun oikeutesi - se ihminen, joka ne pitää, on niistä  elävä - mutta he käänsivät uppiniskaisina selkänsä ja olivat niskureita  eivätkä totelleet.</span> <span class="verse"><a name="30">30</a>Sinä kärsit heitä monta vuotta ja varoitit heitä Hengelläsi  profeettaisi kautta, mutta he eivät ottaneet sitä korviinsa.  Niin sinä  annoit heidät pakanallisten kansojen käsiin.</span> <span class="verse"><a name="31">31</a>Mutta sinä suuressa laupeudessasi et tehnyt loppua heistä etkä  hyljännyt heitä; sillä sinä olet armahtavainen ja laupias Jumala.</span> <span class="verse"><a name="32">32</a>Ja nyt, Jumalamme, sinä suuri, väkevä ja peljättävä Jumala, joka  pidät liiton ja säilytät laupeuden: älä katso vähäksi kaikkea sitä  vaivaa, joka on kohdannut meitä, meidän kuninkaitamme, päämiehiämme,  pappejamme, profeettojamme, isiämme ja koko sinun kansaasi, Assurin  kuningasten ajoista aina tähän päivään saakka.</span> <span class="verse"><a name="33">33</a>Sinä olet vanhurskas kaikessa, mikä on meitä kohdannut; sillä sinä  olet ollut uskollinen teoissasi, mutta me olemme olleet jumalattomat.</span> <span class="verse"><a name="34">34</a>Meidän kuninkaamme, päämiehemme, pappimme ja isämme eivät ole  seuranneet sinun lakiasi eivätkä tarkanneet sinun käskyjäsi ja  säädöksiäsi, jotka sinä olit heille antanut.</span> <span class="verse"><a name="35">35</a>Ja vaikka he elivät omassa valtakunnassansa ja siinä antimien  runsaudessa, jonka sinä olit heille antanut, ja avarassa ja lihavassa  maassa, jonka sinä olit heille antanut, eivät he kuitenkaan palvelleet  sinua eivätkä kääntyneet pois pahoista teoistansa.</span> <span class="verse"><a name="36">36</a>Katso, me olemme nyt orjia; siinä maassa, jonka sinä meidän  isillemme annoit, että he söisivät sen hedelmiä ja antimia, siinä meidän  täytyy orjina olla.</span> <span class="verse"><a name="37">37</a>Sen runsas sato tulee niille kuninkaille, jotka sinä meidän  syntiemme tähden olet pannut meitä hallitsemaan; he vallitsevat meitä ja  meidän karjaamme, niinkuin tahtovat, ja me olemme suuressa  ahdistuksessa."</span> </p></div</div></div></body></html>