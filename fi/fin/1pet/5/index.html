<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Vanhimpia teidän joukossanne minä siis kehoitan, minä, joka myös olen vanhin ja Kristuksen kärsimysten todistaja ja osallinen myös siihen kirkkauteen, joka vastedes on ilmestyvä:</span> <span class="verse"><a name="2">2</a>kaitkaa teille uskottua Jumalan laumaa, ei pakosta, vaan vapaaehtoisesti, Jumalan tahdon mukaan, ei häpeällisen voiton tähden, vaan sydämen halusta,</span> <span class="verse"><a name="3">3</a>ei herroina halliten niitä, jotka ovat teidän osallenne tulleet, vaan ollen laumalle esikuvina,</span> <span class="verse"><a name="4">4</a>niin te, ylipaimenen ilmestyessä, saatte kirkkauden kuihtumattoman seppeleen.</span> <span class="verse"><a name="5">5</a>Samoin te, nuoremmat, olkaa vanhemmille alamaiset ja pukeutukaa kaikki keskinäiseen nöyryyteen, sillä "Jumala on ylpeitä vastaan, mutta nöyrille hän antaa armon".</span> <span class="verse"><a name="6">6</a>Nöyrtykää siis Jumalan väkevän käden alle, että hän ajallansa teidät korottaisi,</span> <span class="verse"><a name="7">7</a>ja "heittäkää kaikki murheenne hänen päällensä, sillä hän pitää teistä huolen".</span> <span class="verse"><a name="8">8</a>Olkaa raittiit, valvokaa. Teidän vastustajanne, perkele, käy ympäri niinkuin kiljuva jalopeura, etsien, kenen hän saisi niellä.</span> <span class="verse"><a name="9">9</a>Vastustakaa häntä lujina uskossa, tietäen, että samat kärsimykset täytyy teidän veljiennekin maailmassa kestää.</span> <span class="verse"><a name="10">10</a>Mutta kaiken armon Jumala, joka on kutsunut teidät iankaikkiseen kirkkauteensa Kristuksessa, vähän aikaa kärsittyänne, hän on teidät valmistava, teitä tukeva, vahvistava ja lujittava.</span> <span class="verse"><a name="11">11</a>Hänen olkoon valta aina ja iankaikkisesti! Amen.</span> <span class="verse"><a name="12">12</a>Silvanuksen, uskollisen veljen, kautta - jona häntä pidän - olen lyhyesti teille tämän kirjoittanut, kehoittaen teitä ja vakuuttaen, että se armo, jossa te olette, on Jumalan totinen armo.</span> <span class="verse"><a name="13">13</a>Tervehdyksen lähettää teille Babylonissa oleva seurakunta, valittu niinkuin tekin, ja minun poikani Markus.</span> <span class="verse"><a name="14">14</a>Tervehtikää toisianne rakkauden suunannolla. Rauha teille kaikille, jotka Kristuksessa olette!</span> </p></div</div></div></body></html>