<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jonah">Jonah</a> &gt <strong>Chapter 3</strong></div><p><span class="verse"><a name="1">1</a>Joonalle tuli toistamiseen tämä Herran sana:</span> <span class="verse"><a name="2">2</a>"Nouse ja mene Niiniveen, siihen suureen kaupunkiin, ja saarnaa sille  se saarna, minkä minä sinulle puhun".</span> <span class="verse"><a name="3">3</a>Niin Joona nousi ja meni Niiniveen Herran sanan mukaan. Ja Niinive  oli suuri kaupunki Jumalan edessä: kolme päivänmatkaa.</span> <span class="verse"><a name="4">4</a>Ja Joona käveli kaupungissa aluksi yhden päivänmatkan ja saarnasi  sanoen: "Vielä neljäkymmentä päivää, ja Niinive hävitetään".</span> <span class="verse"><a name="5">5</a>Niin Niiniven miehet uskoivat Jumalaan, kuuluttivat paaston ja  pukeutuivat säkkeihin, niin suuret kuin pienet.</span> <span class="verse"><a name="6">6</a>Ja kun tieto tästä tuli Niiniven kuninkaalle, nousi hän  valtaistuimeltaan, riisui yltään vaippansa, verhoutui säkkiin ja istui  tuhkaan.</span> <span class="verse"><a name="7">7</a>Ja hän huudatti Niinivessä: "Kuninkaan ja hänen ylimystensä määräys  kuuluu: Älkööt ihmiset älköötkä eläimet - raavaat ja lampaat - maistako  mitään, käykö laitumella tai vettä juoko.</span> <span class="verse"><a name="8">8</a>Verhoutukoot ihmiset ja eläimet säkkeihin, huutakoot väkevästi  Jumalaa ja kääntykööt itsekukin pois pahalta tieltänsä sekä  väkivallasta, mikä heidän käsiänsä tahraa.</span> <span class="verse"><a name="9">9</a>Ehkäpä Jumala jälleen katuu ja kääntyy vihansa hehkusta, niin ettemme  huku."</span> <span class="verse"><a name="10">10</a>Kun Jumala näki heidän tekonsa, että he kääntyivät pois pahalta  tieltänsä, niin Jumala katui sitä pahaa, minkä hän oli sanonut tekevänsä  heille, eikä tehnyt sitä.</span> </p></div</div></div></body></html>