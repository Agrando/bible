<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/jonah/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/jonah">Jonah</a> &gt <strong>Chapter 4</strong></div><p><span class="verse"><a name="1">1</a>Mutta Joona pahastui tästä kovin, ja hän vihastui.</span> <span class="verse"><a name="2">2</a>Ja hän rukoili Herraa ja sanoi: "Voi Herra! Enkö minä sitä sanonut,  kun olin vielä omassa maassani? Siksihän minä ehätin pakenemaan  Tarsiiseen. Sillä minä tiesin, että sinä olet armahtavainen ja laupias  Jumala, pitkämielinen ja armosta rikas, ja että sinä kadut pahaa.</span> <span class="verse"><a name="3">3</a>Ja nyt, Herra, ota minun henkeni, sillä kuolema on minulle parempi  kuin elämä."</span> <span class="verse"><a name="4">4</a>Mutta Herra sanoi: "Onko vihastumisesi oikea?"</span> <span class="verse"><a name="5">5</a>Niin Joona lähti kaupungista ja asettui kaupungin itäpuolelle. Hän  teki itsellensä sinne lehtimajan ja kävi istumaan sen alle varjoon,  kunnes näkisi, miten kaupungin oli käyvä.</span> <span class="verse"><a name="6">6</a>Mutta Herra Jumala toimitti risiinikasvin kasvamaan Joonan pään  ylitse, varjostamaan hänen päätänsä ja päästämään häntä hänen  mielipahastaan. Ja Joona iloitsi suuresti risiinikasvista.</span> <span class="verse"><a name="7">7</a>Mutta seuraavana päivänä, aamun sarastaessa, Jumala toimitti madon  kalvamaan risiinikasvia, niin että se kuivui.</span> <span class="verse"><a name="8">8</a>Ja auringon noustua Jumala toimitti tulikuuman itätuulen, ja aurinko  paahtoi Joonaa päähän, niin että häntä näännytti. Niin hän toivotti  itsellensä kuolemaa ja sanoi: "Parempi on minulle kuolema kuin elämä".</span> <span class="verse"><a name="9">9</a>Mutta Jumala sanoi Joonalle: "Onko vihastumisesi risiinikasvin tähden  oikea?" Tämä vastasi: "Oikea on vihastumiseni kuolemaan asti".</span> <span class="verse"><a name="10">10</a>Niin Herra sanoi: "Sinä armahdat risiinikasvia, josta et ole vaivaa  nähnyt ja jota et ole kasvattanut, joka yhden yön lapsena syntyi ja  yhden yön lapsena kuoli.</span> </p></div</div></div></body></html>