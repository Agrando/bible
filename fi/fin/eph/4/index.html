<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Niin kehoitan siis minä, joka olen vankina Herrassa, teitä vaeltamaan, niinkuin saamanne kutsumuksen arvo vaatii,</span> <span class="verse"><a name="2">2</a>kaikessa nöyryydessä ja hiljaisuudessa ja pitkämielisyydessä kärsien toinen toistanne rakkaudessa</span> <span class="verse"><a name="3">3</a>ja pyrkien säilyttämään hengen yhteyden rauhan yhdyssiteellä:</span> <span class="verse"><a name="4">4</a>yksi ruumis ja yksi henki, niinkuin te olette kutsututkin yhteen ja samaan toivoon, jonka te kutsumuksessanne saitte;</span> <span class="verse"><a name="5">5</a>yksi Herra, yksi usko, yksi kaste;</span> <span class="verse"><a name="6">6</a>yksi Jumala ja kaikkien Isä, joka on yli kaikkien ja kaikkien kautta ja kaikissa.</span> <span class="verse"><a name="7">7</a>Mutta itsekullekin meistä on armo annettu Kristuksen lahjan mitan mukaan.</span> <span class="verse"><a name="8">8</a>Sentähden on sanottu: "Hän astui ylös korkeuteen, hän otti vankeja saaliikseen, hän antoi lahjoja ihmisille".</span> <span class="verse"><a name="9">9</a>Mutta että hän astui ylös, mitä se on muuta, kuin että hän oli astunut alaskin, maan alimpiin paikkoihin?</span> <span class="verse"><a name="10">10</a>Hän, joka on astunut alas, on se, joka myös astui ylös, kaikkia taivaita ylemmäksi, täyttääkseen kaikki.</span> <span class="verse"><a name="11">11</a>Ja hän antoi muutamat apostoleiksi, toiset profeetoiksi, toiset evankelistoiksi, toiset paimeniksi ja opettajiksi,</span> <span class="verse"><a name="12">12</a>tehdäkseen pyhät täysin valmiiksi palveluksen työhön, Kristuksen ruumiin rakentamiseen,</span> <span class="verse"><a name="13">13</a>kunnes me kaikki pääsemme yhteyteen uskossa ja Jumalan Pojan tuntemisessa, täyteen miehuuteen, Kristuksen täyteyden täyden iän määrään,</span> <span class="verse"><a name="14">14</a>ettemme enää olisi alaikäisiä, jotka ajelehtivat ja joita viskellään kaikissa opintuulissa ja ihmisten arpapelissä ja eksytyksen kavalissa juonissa;</span> <span class="verse"><a name="15">15</a>vaan että me, totuutta noudattaen rakkaudessa, kaikin tavoin kasvaisimme häneen, joka on pää, Kristus,</span> <span class="verse"><a name="16">16</a>josta koko ruumis, yhteen liitettynä ja koossa pysyen jokaisen jänteensä avulla, kasvaa rakentuakseen rakkaudessa sen voiman määrän mukaan, mikä kullakin osalla on.</span> <span class="verse"><a name="17">17</a>Sen minä siis sanon ja varoitan Herrassa: älkää enää vaeltako, niinkuin pakanat vaeltavat mielensä turhuudessa,</span> <span class="verse"><a name="18">18</a>nuo, jotka, pimentyneinä ymmärrykseltään ja vieraantuneina Jumalan elämästä heissä olevan tietämättömyyden tähden ja sydämensä paatumuksen tähden,</span> <span class="verse"><a name="19">19</a>ovat päästäneet tuntonsa turtumaan ja heittäytyneet irstauden valtaan, harjoittamaan kaikkinaista saastaisuutta, ahneudessa.</span> <span class="verse"><a name="20">20</a>Mutta näin te ette ole oppineet Kristusta tuntemaan,</span> <span class="verse"><a name="21">21</a>jos muutoin olette hänestä kuulleet ja hänessä opetusta saaneet, niinkuin totuus on Jeesuksessa:</span> <span class="verse"><a name="22">22</a>että teidän tulee panna pois vanha ihmisenne, jonka mukaan te ennen vaelsitte ja joka turmelee itsensä petollisia himoja seuraten,</span> <span class="verse"><a name="23">23</a>ja uudistua mielenne hengeltä</span> <span class="verse"><a name="24">24</a>ja pukea päällenne uusi ihminen, joka Jumalan mukaan on luotu totuuden vanhurskauteen ja pyhyyteen.</span> <span class="verse"><a name="25">25</a>Pankaa sentähden pois valhe ja puhukaa totta, kukin lähimmäisensä kanssa, sillä me olemme toinen toisemme jäseniä.</span> <span class="verse"><a name="26">26</a>"Vihastukaa, mutta älkää syntiä tehkö." Älkää antako auringon laskea vihanne yli,</span> <span class="verse"><a name="27">27</a>älkääkä antako perkeleelle sijaa.</span> <span class="verse"><a name="28">28</a>Joka on varastanut, älköön enää varastako, vaan tehköön ennemmin työtä ja toimittakoon käsillään sitä, mikä hyvää on, että hänellä olisi, mitä antaa tarvitsevalle.</span> <span class="verse"><a name="29">29</a>Mikään rietas puhe älköön suustanne lähtekö, vaan ainoastaan sellainen, mikä on rakentavaista ja tarpeellista ja on mieluista niille, jotka kuulevat.</span> <span class="verse"><a name="30">30</a>Älkääkä saattako murheelliseksi Jumalan Pyhää Henkeä, joka on teille annettu sinetiksi lunastuksen päivään saakka.</span> <span class="verse"><a name="31">31</a>Kaikki katkeruus ja kiivastus ja viha ja huuto ja herjaus, kaikki pahuus olkoon kaukana teistä.</span> <span class="verse"><a name="32">32</a>Olkaa sen sijaan toisianne kohtaan ystävällisiä, hyväsydämisiä, anteeksiantavaisia toinen toisellenne, niinkuin Jumalakin on Kristuksessa teille anteeksi antanut.</span> </p></div</div></div></body></html>