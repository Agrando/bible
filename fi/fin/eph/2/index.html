<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Ja Jumala on eläviksi tehnyt teidät, jotka olitte kuolleet rikoksiinne ja synteihinne,</span> <span class="verse"><a name="2">2</a>joissa te ennen vaelsitte tämän maailman menon mukaan, ilmavallan hallitsijan, sen hengen hallitsijan, mukaan, joka nyt tekee työtään tottelemattomuuden lapsissa,</span> <span class="verse"><a name="3">3</a>joiden joukossa mekin kaikki ennen vaelsimme lihamme himoissa, noudattaen lihan ja ajatusten mielitekoja, ja olimme luonnostamme vihan lapsia niinkuin muutkin;</span> <span class="verse"><a name="4">4</a>mutta Jumala, joka on laupeudesta rikas, suuren rakkautensa tähden, jolla hän on meitä rakastanut,</span> <span class="verse"><a name="5">5</a>on tehnyt meidät, jotka olimme kuolleet rikoksiimme, eläviksi Kristuksen kanssa - armosta te olette pelastetut -</span> <span class="verse"><a name="6">6</a>ja yhdessä hänen kanssaan herättänyt ja yhdessä hänen kanssaan asettanut meidät taivaallisiin Kristuksessa Jeesuksessa,</span> <span class="verse"><a name="7">7</a>osoittaakseen tulevina maailmanaikoina armonsa ylenpalttista runsautta, hyvyydessään meitä kohtaan Kristuksessa Jeesuksessa.</span> <span class="verse"><a name="8">8</a>Sillä armosta te olette pelastetut uskon kautta, ette itsenne kautta - se on Jumalan lahja -</span> <span class="verse"><a name="9">9</a>ette tekojen kautta, ettei kukaan kerskaisi.</span> <span class="verse"><a name="10">10</a>Sillä me olemme hänen tekonsa, luodut Kristuksessa Jeesuksessa hyviä töitä varten, jotka Jumala on edeltäpäin valmistanut, että me niissä vaeltaisimme.</span> <span class="verse"><a name="11">11</a>Muistakaa sentähden, että te ennen, te lihanne puolesta pakanat, jotka olette saaneet ympärileikkaamattomien nimen niiltä, joita, lihaan käsillä tehdyn ympärileikkauksen mukaisesti, sanotaan ympärileikatuiksi -</span> <span class="verse"><a name="12">12</a>että te siihen aikaan olitte ilman Kristusta, olitte vailla Israelin kansalaisoikeutta ja vieraat lupauksen liitoille, ilman toivoa ja ilman Jumalaa maailmassa;</span> <span class="verse"><a name="13">13</a>mutta nyt, kun olette Kristuksessa Jeesuksessa, olette te, jotka ennen olitte kaukana, päässeet lähelle Kristuksen veressä.</span> <span class="verse"><a name="14">14</a>Sillä hän on meidän rauhamme, hän, joka teki molemmat yhdeksi ja purki erottavan väliseinän, nimittäin vihollisuuden,</span> <span class="verse"><a name="15">15</a>kun hän omassa lihassaan teki tehottomaksi käskyjen lain säädöksinensä, luodakseen itsessänsä nuo kaksi yhdeksi uudeksi ihmiseksi, tehden rauhan,</span> <span class="verse"><a name="16">16</a>ja yhdessä ruumiissa sovittaakseen molemmat Jumalan kanssa ristin kautta, kuolettaen itsensä kautta vihollisuuden.</span> <span class="verse"><a name="17">17</a>Ja hän tuli ja julisti rauhaa teille, jotka kaukana olitte, ja rauhaa niille, jotka lähellä olivat;</span> <span class="verse"><a name="18">18</a>sillä hänen kauttansa on meillä molemmilla pääsy yhdessä Hengessä Isän tykö.</span> <span class="verse"><a name="19">19</a>Niin ette siis enää ole vieraita ettekä muukalaisia, vaan te olette pyhien kansalaisia ja Jumalan perhettä,</span> <span class="verse"><a name="20">20</a>apostolien ja profeettain perustukselle rakennettuja, kulmakivenä itse Kristus Jeesus,</span> <span class="verse"><a name="21">21</a>jossa koko rakennus liittyy yhteen ja kasvaa pyhäksi temppeliksi Herrassa;</span> <span class="verse"><a name="22">22</a>ja hänessä tekin yhdessä muitten kanssa rakennutte Jumalan asumukseksi Hengessä.</span> </p></div</div></div></body></html>