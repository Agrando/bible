<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Lapset, olkaa vanhemmillenne kuuliaiset Herrassa, sillä se on oikein.</span> <span class="verse"><a name="2">2</a>"Kunnioita isääsi ja äitiäsi" - tämä on ensimmäinen käsky, jota seuraa lupaus -</span> <span class="verse"><a name="3">3</a>"että menestyisit ja kauan eläisit maan päällä".</span> <span class="verse"><a name="4">4</a>Ja te isät, älkää kiihoittako lapsianne vihaan, vaan kasvattakaa heitä Herran kurissa ja nuhteessa.</span> <span class="verse"><a name="5">5</a>Palvelijat, olkaa kuuliaiset maallisille isännillenne, pelossa ja vavistuksessa, sydämenne yksinkertaisuudessa, niinkuin Kristukselle,</span> <span class="verse"><a name="6">6</a>ei silmänpalvelijoina, ihmisille mieliksi, vaan Kristuksen palvelijoina, sydämestänne tehden, mitä Jumala tahtoo,</span> <span class="verse"><a name="7">7</a>hyvällä mielellä palvellen, niinkuin palvelisitte Herraa ettekä ihmisiä,</span> <span class="verse"><a name="8">8</a>tietäen, että mitä hyvää kukin tekee, sen hän saa takaisin Herralta, olkoonpa orja tai vapaa.</span> <span class="verse"><a name="9">9</a>Ja te isännät, tehkää samoin heille, jättäkää pois uhkaileminen, sillä tiedättehän, että sekä heidän että teidän Herranne on taivaissa ja ettei hän katso henkilöön.</span> <span class="verse"><a name="10">10</a>Lopuksi, vahvistukaa Herrassa ja hänen väkevyytensä voimassa.</span> <span class="verse"><a name="11">11</a>Pukekaa yllenne Jumalan koko sota-asu, voidaksenne kestää perkeleen kavalat juonet.</span> <span class="verse"><a name="12">12</a>Sillä meillä ei ole taistelu verta ja lihaa vastaan, vaan hallituksia vastaan, valtoja vastaan, tässä pimeydessä hallitsevia maailmanvaltiaita vastaan, pahuuden henkiolentoja vastaan taivaan avaruuksissa.</span> <span class="verse"><a name="13">13</a>Sentähden ottakaa päällenne Jumalan koko sota-asu, voidaksenne pahana päivänä tehdä vastarintaa ja kaikki suoritettuanne pysyä pystyssä.</span> <span class="verse"><a name="14">14</a>Seisokaa siis kupeet totuuteen vyötettyinä, ja olkoon pukunanne vanhurskauden haarniska,</span> <span class="verse"><a name="15">15</a>ja kenkinä jaloissanne alttius rauhan evankeliumille.</span> <span class="verse"><a name="16">16</a>Kaikessa ottakaa uskon kilpi, jolla voitte sammuttaa kaikki pahan palavat nuolet,</span> <span class="verse"><a name="17">17</a>ja ottakaa vastaan pelastuksen kypäri ja Hengen miekka, joka on Jumalan sana.</span> <span class="verse"><a name="18">18</a>Ja tehkää tämä kaikella rukouksella ja anomisella, rukoillen joka aika Hengessä ja sitä varten valvoen kaikessa kestäväisyydessä ja anomisessa kaikkien pyhien puolesta;</span> <span class="verse"><a name="19">19</a>ja minunkin puolestani, että minulle, kun suuni avaan, annettaisiin oikeat sanat rohkeasti julistaakseni evankeliumin salaisuutta,</span> <span class="verse"><a name="20">20</a>jonka tähden minä olen lähettiläänä kahleissa, että minä siitä rohkeasti puhuisin, niinkuin minun puhua tulee.</span> <span class="verse"><a name="21">21</a>Mutta että tekin tietäisitte tilani, kuinka minun on, niin on Tykikus, rakas veljeni ja uskollinen palvelija Herrassa, antava teille siitä kaikesta tiedon.</span> <span class="verse"><a name="22">22</a>Minä lähetän hänet teidän tykönne juuri sitä varten, että saisitte tietää meidän tilamme ja että hän lohduttaisi teidän sydämiänne.</span> <span class="verse"><a name="23">23</a>Rauha veljille ja rakkaus, uskon kanssa, Isältä Jumalalta ja Herralta Jeesukselta Kristukselta!</span> <span class="verse"><a name="24">24</a>Armo olkoon kaikkien kanssa, jotka rakastavat meidän Herraamme Jeesusta Kristusta - katoamattomuudessa.</span> </p></div</div></div></body></html>