<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 22</strong></div><p><span class="verse"><a name="1">1</a>Ja Daavid sanoi: "Tässä olkoon Herran Jumalan temppeli ja tässä  alttari Israelin polttouhria varten".</span> <span class="verse"><a name="2">2</a>Niin Daavid käski koota muukalaiset, jotka olivat Israelin maassa. Ja  hän asetti kivenhakkaajia hakkaamaan kiviä Jumalan temppelin  rakentamiseksi.</span> <span class="verse"><a name="3">3</a>Ja Daavid hankki paljon rautaa portinovien nauloiksi ja sinkilöiksi  ja niin paljon vaskea, ettei se ollut punnittavissa,</span> <span class="verse"><a name="4">4</a>ja suunnattomat määrät setripuita, sillä siidonilaiset ja tyyrolaiset  toivat paljon setripuita Daavidille.</span> <span class="verse"><a name="5">5</a>Sillä Daavid ajatteli: "Minun poikani Salomo on nuori ja hento, ja  Herralle rakennettava temppeli on tehtävä ylen suuri, niin että sitä  mainitaan ja kiitetään kaikissa maissa. Minä siis hankin hänelle  varastot." Niin Daavid hankki ennen kuolemaansa suuret varastot.</span> <span class="verse"><a name="6">6</a>Ja hän kutsui poikansa Salomon ja käski hänen rakentaa temppelin  Herralle, Israelin Jumalalle.</span> <span class="verse"><a name="7">7</a>Ja Daavid sanoi Salomolle: "Poikani, minä aioin itse rakentaa  temppelin Herran, Jumalani, nimelle.</span> <span class="verse"><a name="8">8</a>Mutta minulle tuli tämä Herran sana: 'Sinä olet vuodattanut paljon  verta ja käynyt suuria sotia. Sinä et ole rakentava temppeliä minun  nimelleni, koska olet vuodattanut niin paljon verta maahan minun  edessäni.</span> <span class="verse"><a name="9">9</a>Katso, sinulle on syntyvä poika; hänestä on tuleva rauhan mies, ja  minä annan hänen päästä rauhaan kaikilta hänen ympärillään asuvilta  vihollisilta, sillä Salomo on oleva hänen nimensä ja minä annan rauhan  ja levon Israelille hänen päivinänsä.</span> <span class="verse"><a name="10">10</a>Hän on rakentava temppelin minun nimelleni. Hän on oleva minun  poikani, ja minä olen oleva hänen isänsä. Ja minä vahvistan hänen  kuninkuutensa valtaistuimen ikuisiksi ajoiksi.'</span> <span class="verse"><a name="11">11</a>Olkoon siis Herra sinun kanssasi, poikani, että menestyisit ja  saisit rakennetuksi temppelin Herralle, Jumalallesi, niinkuin hän on  sinusta puhunut.</span> <span class="verse"><a name="12">12</a>Antakoon vain Herra sinulle älyä ja ymmärrystä ja asettakoon sinut  Israelia hallitsemaan ja noudattamaan Herran, Jumalasi, lakia.</span> <span class="verse"><a name="13">13</a>Silloin sinä menestyt, jos tarkoin noudatat niitä käskyjä ja  oikeuksia, jotka Herra antoi Moosekselle Israelia varten. Ole luja ja  rohkea, älä pelkää äläkä arkaile.</span> <span class="verse"><a name="14">14</a>Katso, vaivanalaisenakin minä olen hankkinut Herran temppeliä varten  satatuhatta talenttia kultaa ja tuhat kertaa tuhat talenttia hopeata  sekä vaskea ja rautaa niin paljon, ettei se ole punnittavissa, sillä  sitä on ylen paljon. Minä olen myös hankkinut hirsiä ja kiviä, ja sinä  saat hankkia vielä lisää.</span> <span class="verse"><a name="15">15</a>Paljon on sinulla myöskin työmiehiä, kivenhakkaajia, muurareita,  puuseppiä ja kaikkinaisen työn taitajia.</span> <span class="verse"><a name="16">16</a>Kullalla, hopealla, vaskella ja raudalla ei ole määrää.  Nouse,  ryhdy työhön, ja Herra olkoon sinun kanssasi!"</span> <span class="verse"><a name="17">17</a>Ja Daavid käski kaikkia Israelin päämiehiä auttamaan poikaansa  Salomoa, sanoen:</span> <span class="verse"><a name="18">18</a>"Onhan Herra, teidän Jumalanne, ollut teidän kanssanne ja suonut  teidän päästä joka taholla rauhaan; sillä hän on antanut maan asukkaat  minun käsiini ja maa on tehty alamaiseksi Herralle ja hänen kansallensa.</span> <span class="verse"><a name="19">19</a>Kääntäkää siis sydämenne ja sielunne etsimään Herraa, Jumalaanne;  nouskaa ja rakentakaa Herran, Jumalan, pyhäkkö, että Herran liitonarkki  ja Jumalan pyhät kalut voitaisiin viedä temppeliin, joka on rakennettava  Herran nimelle."</span> </p></div</div></div></body></html>