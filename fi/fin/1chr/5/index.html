<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>Ruubenin, Israelin esikoisen, pojat olivat - hän oli näet esikoinen,  mutta koska hän saastutti isänsä vuoteen, annettiin hänen esikoisuutensa  Joosefin, Israelin pojan, pojille, kuitenkin niin, ettei heitä merkitty  sukuluetteloon esikoisina,</span> <span class="verse"><a name="2">2</a>sillä Juuda tuli voimallisimmaksi veljiensä joukossa, ja yhdestä  hänen jälkeläisistään tuli ruhtinas, mutta esikoisuus joutui Joosefille  -</span> <span class="verse"><a name="3">3</a>Ruubenin, Israelin esikoisen, pojat olivat Hanok ja Pallu, Hesron ja  Karmi.</span> <span class="verse"><a name="4">4</a>Jooelin pojat olivat: hänen poikansa Semaja, tämän poika Goog, tämän  poika Siimei,</span> <span class="verse"><a name="5">5</a>tämän poika Miika, tämän poika Reaja, tämän poika Baal</span> <span class="verse"><a name="6">6</a>ja tämän poika Beera, jonka Assurin kuningas Tillegat-Pilneser vei  pakkosiirtolaisuuteen; hän oli ruubenilaisten ruhtinas.</span> <span class="verse"><a name="7">7</a>Ja hänen veljensä olivat sukujensa mukaan, kun heidät merkittiin  sukuluetteloon heidän polveutumisensa mukaan: Jegiel, päämies, Sakarja,</span> <span class="verse"><a name="8">8</a>Bela, Aasaan poika, joka oli Seman poika, joka Jooelin poika; hän  asui Aroerissa ja aina Neboon ja Baal-Meoniin asti.</span> <span class="verse"><a name="9">9</a>Ja idässä hän asui erämaahan saakka, joka alkaa Eufrat-virrasta;  sillä heillä oli suuria karjalaumoja Gileadin maassa.</span> <span class="verse"><a name="10">10</a>Mutta Saulin päivinä he kävivät sotaa hagrilaisia vastaan, ja kun  nämä olivat joutuneet heidän käsiinsä, asettuivat he heidän telttoihinsa  Gileadin koko itäistä rajaseutua myöten.</span> <span class="verse"><a name="11">11</a>Gaadilaiset asuivat heidän kanssaan rajakkain Baasanin maassa  Salkaan saakka:</span> <span class="verse"><a name="12">12</a>Jooel päämiehenä ja Saafam toisena, sitten Janai ja Saafat  Baasanissa.</span> <span class="verse"><a name="13">13</a>Ja heidän veljensä olivat, perhekuntiensa mukaan: Miikael, Mesullam,  Seba, Joorai, Jakan, Siia ja Eeber, kaikkiaan seitsemän.</span> <span class="verse"><a name="14">14</a>Nämä olivat Abihailin pojat, joka oli Huurin poika, joka Jaaroahin  poika, joka Gileadin poika, joka Miikaelin poika, joka Jesisain poika,  joka Jahdon poika, joka Buusin poika.</span> <span class="verse"><a name="15">15</a>Ahi, Abdielin poika, joka oli Guunin poika, oli heidän  perhekuntiensa päämies.</span> <span class="verse"><a name="16">16</a>Ja he asuivat Gileadissa, Baasanissa ja sen tytärkaupungeissa sekä  kaikilla Saaronin laidunmailla, niin kauas kuin ne ulottuivat.</span> <span class="verse"><a name="17">17</a>Kaikki nämä merkittiin sukuluetteloon Juudan kuninkaan Jootamin ja  Israelin kuninkaan Jerobeamin päivinä.</span> <span class="verse"><a name="18">18</a>Ruubenilaiset, gaadilaiset ja toinen puoli Manassen sukukuntaa -  sotakuntoisia miehiä, jotka kantoivat kilpeä ja miekkaa ja jännittivät  jousta ja olivat taisteluun harjaantuneita, neljäkymmentäneljä tuhatta  seitsemänsataa kuusikymmentä sotakelpoista miestä -</span> <span class="verse"><a name="19">19</a>kävivät sotaa hagrilaisia, Jeturia, Naafista ja Noodabia vastaan.</span> <span class="verse"><a name="20">20</a>Ja he saivat apua näitä vastaan, niin että hagrilaiset ja kaikki,  jotka olivat heidän kanssaan, joutuivat heidän käsiinsä; sillä he  huusivat taistelussa Jumalan puoleen, ja hän kuuli heidän rukouksensa,  koska he turvasivat häneen.</span> <span class="verse"><a name="21">21</a>Ja he veivät saaliinaan heidän karjansa, viisikymmentä tuhatta  kamelia, kaksisataa viisikymmentä tuhatta lammasta ja kaksituhatta  aasia, sekä satatuhatta ihmistä.</span> <span class="verse"><a name="22">22</a>Paljon oli surmattuina kaatuneita, sillä sota oli Jumalan sota. Ja  he asettuivat asumaan heidän sijaansa aina pakkosiirtolaisuuteen saakka.</span> <span class="verse"><a name="23">23</a>Toinen puoli Manassen sukukuntaa asui siinä maassa, Baasanista aina  Baal-Hermoniin ja Seniriin ja Hermon-vuoreen saakka; heitä oli paljon.</span> <span class="verse"><a name="24">24</a>Ja nämä olivat heidän perhekuntiensa päämiehet: Eefer, Jisi, Eliel,  Asriel, Jeremia, Hoodavja ja Jahdiel, sotaurhoja, kuuluisia miehiä,  perhekuntiensa päämiehiä.</span> <span class="verse"><a name="25">25</a>Mutta he tulivat uskottomiksi isiensä Jumalaa kohtaan ja juoksivat  haureudessa maan kansojen jumalain jäljessä, niiden kansojen, jotka  Jumala oli hävittänyt heidän edestänsä.</span> <span class="verse"><a name="26">26</a>Niin Israelin Jumala herätti Puulin, Assurin kuninkaan, hengen ja  Tillegat-Pilneserin, Assurin kuninkaan, hengen ja kuljetutti heidät,  ruubenilaiset, gaadilaiset ja toisen puolen Manassen sukukuntaa,  pakkosiirtolaisuuteen ja antoi viedä heidät Halahiin, Haaboriin, Haaraan  ja Goosanin joen rannoille, missä he tänäkin päivänä ovat.</span> </p></div</div></div></body></html>