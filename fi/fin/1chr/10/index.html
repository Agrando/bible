<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>Mutta filistealaiset taistelivat Israelia vastaan; ja Israelin miehet  pakenivat filistealaisia, ja heitä kaatui surmattuina Gilboan vuorella.</span> <span class="verse"><a name="2">2</a>Ja filistealaiset pääsivät Saulin ja hänen poikiensa kintereille, ja  filistealaiset surmasivat Joonatanin, Abinadabin ja Malkisuan, Saulin  pojat.</span> <span class="verse"><a name="3">3</a>Ja kun taistelu kiihtyi ankaraksi Saulia vastaan ja jousimiehet  keksivät hänet, joutui hän hätään jousimiesten ahdistaessa.</span> <span class="verse"><a name="4">4</a>Ja Saul sanoi aseenkantajallensa: "Paljasta miekkasi ja lävistä sillä  minut, etteivät nuo ympärileikkaamattomat tulisi pitämään minua  pilkkanaan". Mutta hänen aseenkantajansa ei tahtonut, sillä hän pelkäsi  kovin. Niin Saul itse otti miekan ja heittäytyi siihen.</span> <span class="verse"><a name="5">5</a>Mutta kun hänen aseenkantajansa näki, että Saul oli kuollut,  heittäytyi hänkin miekkaansa ja kuoli.</span> <span class="verse"><a name="6">6</a>Niin kuolivat Saul ja hänen kolme poikaansa ynnä koko hänen  perheensä; he kuolivat yhdessä.</span> <span class="verse"><a name="7">7</a>Ja kun kaikki Israelin miehet, jotka asuivat tasangolla, huomasivat,  että he olivat paenneet ja että Saul poikinensa oli kuollut, jättivät he  kaupunkinsa ja pakenivat, ja filistealaiset tulivat ja asettuivat  niihin.</span> <span class="verse"><a name="8">8</a>Seuraavana päivänä filistealaiset tulivat ryöstämään surmattuja ja  löysivät Saulin ja hänen poikansa kaatuneina Gilboan vuorelta.</span> <span class="verse"><a name="9">9</a>Niin he ryöstivät hänet ja ottivat hänen päänsä ja hänen aseensa ja  lähettivät ne ympäri filistealaisten maata, julistaaksensa voitonsanomaa  epäjumalillensa ja kansalle.</span> <span class="verse"><a name="10">10</a>Ja he asettivat hänen aseensa jumalansa temppeliin, ja hänen  pääkallonsa he kiinnittivät Daagonin temppeliin.</span> <span class="verse"><a name="11">11</a>Kun koko Gileadin Jaabes kuuli, mitä kaikkea filistealaiset olivat  tehneet Saulille,</span> <span class="verse"><a name="12">12</a>nousivat he, kaikki asekuntoiset miehet, ja ottivat Saulin ja hänen  poikainsa ruumiit ja toivat ne Jaabekseen. Sitten he hautasivat heidän  luunsa tammen alle Jaabekseen ja paastosivat seitsemän päivää.</span> <span class="verse"><a name="13">13</a>Niin kuoli Saul, koska hän oli ollut uskoton Herraa kohtaan eikä  ollut ottanut vaaria Herran sanasta, ja myös sentähden, että hän oli  kysynyt vainajahengeltä neuvoa,</span> <span class="verse"><a name="14">14</a>mutta ei ollut kysynyt neuvoa Herralta. Sentähden Herra surmasi  hänet ja siirsi kuninkuuden Daavidille, Iisain pojalle.</span> </p></div</div></div></body></html>