<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>Sen jälkeen Daavid voitti filistealaiset ja nöyryytti heidät; ja hän  otti Gatin ja sen tytärkaupungit filistealaisten käsistä.</span> <span class="verse"><a name="2">2</a>Hän voitti myös mooabilaiset, ja niin mooabilaiset tulivat Daavidin  veronalaisiksi palvelijoiksi.</span> <span class="verse"><a name="3">3</a>Samoin Daavid voitti Hadareserin, Sooban kuninkaan, Hamatin  suunnalla, kun tämä oli menossa lujittamaan valtaansa Eufrat-virran  rannoille.</span> <span class="verse"><a name="4">4</a>Ja Daavid otti häneltä tuhat vaunuhevosta, seitsemäntuhatta  ratsumiestä ja kaksikymmentä tuhatta jalkamiestä, ja Daavid katkoi  kaikilta vaunuhevosilta vuohisjänteet; ainoastaan sata vaunuhevosta hän  niistä säästi.</span> <span class="verse"><a name="5">5</a>Ja kun Damaskon aramilaiset tulivat auttamaan Hadareseria, Sooban  kuningasta, voitti Daavid kaksikymmentäkaksi tuhatta aramilaista.</span> <span class="verse"><a name="6">6</a>Ja Daavid asetti maaherroja Damaskon Aramiin; ja aramilaiset tulivat  Daavidin veronalaisiksi palvelijoiksi. Näin Herra antoi Daavidille  voiton, mihin tahansa tämä meni.</span> <span class="verse"><a name="7">7</a>Ja Daavid otti ne kultavarustukset, jotka Hadareserin palvelijoilla  oli yllään, ja vei ne Jerusalemiin.</span> <span class="verse"><a name="8">8</a>Mutta Hadareserin kaupungeista, Tibhatista ja Kuunista, Daavid otti  sangen paljon vaskea. Siitä Salomo teetti vaskimeren, pylväät ja  vaskikalut.</span> <span class="verse"><a name="9">9</a>Kun Toou, Hamatin kuningas, kuuli, että Daavid oli voittanut  Hadareserin, Sooban kuninkaan, koko sotajoukon,</span> <span class="verse"><a name="10">10</a>lähetti hän poikansa Hadoramin kuningas Daavidin luo tervehtimään  häntä ja onnittelemaan häntä siitä, että hän oli taistellut Hadareserin  kanssa ja voittanut hänet; Hadareser oli näet ollut Tooun vastustaja. Ja  hänellä oli mukanaan kaikkinaisia kulta-, hopea- ja vaskikaluja.</span> <span class="verse"><a name="11">11</a>Nekin kuningas Daavid pyhitti Herralle samoin kuin hopean ja kullan,  minkä hän oli ottanut kaikilta kansoilta: Edomilta, Mooabilta,  ammonilaisilta, filistealaisilta ja Amalekilta.</span> <span class="verse"><a name="12">12</a>Ja kun Abisai, Serujan poika, oli Suolalaaksossa voittanut  edomilaiset, kahdeksantoista tuhatta miestä,</span> <span class="verse"><a name="13">13</a>asetti hän maaherroja Edomiin, ja kaikki edomilaiset tulivat  Daavidin palvelijoiksi. Näin Herra antoi Daavidille voiton, mihin  tahansa tämä meni.</span> <span class="verse"><a name="14">14</a>Ja Daavid hallitsi koko Israelia ja teki kaikelle kansallensa sitä,  mikä oikeus ja vanhurskaus on.</span> <span class="verse"><a name="15">15</a>Jooab, Serujan poika, oli sotajoukon ylipäällikkönä, ja Joosafat,  Ahiludin poika, oli kanslerina.</span> <span class="verse"><a name="16">16</a>Saadok, Ahitubin poika, ja Abimelek, Ebjatarin poika, olivat  pappeina, ja Savsa oli kirjurina.</span> <span class="verse"><a name="17">17</a>Benaja, Joojadan poika, oli kreettien ja pleettien päällikkönä;  mutta Daavidin pojat olivat ensimmäiset kuninkaan rinnalla.</span> </p></div</div></div></body></html>