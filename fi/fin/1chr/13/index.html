<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 13</strong></div><p><span class="verse"><a name="1">1</a>Ja Daavid neuvotteli tuhannen- ja sadanpäämiesten, kaikkien  ruhtinasten, kanssa.</span> <span class="verse"><a name="2">2</a>Ja Daavid sanoi kaikelle Israelin seurakunnalle: "Jos se on teistä  hyvä ja jos se tulee Herralta, meidän Jumalaltamme, niin lähettäkäämme  joka taholle sana veljillemme, jotka ovat jääneet kaikkiin Israelin  maakuntiin, ja papeille ja leeviläisille, jotka asuvat heidän luonaan  laidunmaittensa kaupungeissa, että he kokoontuvat meidän luoksemme,</span> <span class="verse"><a name="3">3</a>ja siirtäkäämme Jumalamme arkki luoksemme, sillä Saulin päivinä emme  siitä välittäneet".</span> <span class="verse"><a name="4">4</a>Silloin koko seurakunta vastasi, että niin oli tehtävä, sillä se oli  oikein koko kansan silmissä.</span> <span class="verse"><a name="5">5</a>Niin Daavid kokosi kaiken Israelin, aina Egyptin Siihorista asti ja  aina sieltä, mistä mennään Hamatiin, tuomaan Jumalan arkkia  Kirjat-Jearimista.</span> <span class="verse"><a name="6">6</a>Ja Daavid ja koko Israel meni Baalatiin, Kirjat-Jearimiin, joka on  Juudassa, tuomaan sieltä Jumalan arkkia, jonka Herra oli ottanut  nimiinsä, hän, jonka istuinta kerubit kannattavat.</span> <span class="verse"><a name="7">7</a>Ja he panivat Jumalan arkin uusiin vaunuihin ja veivät sen pois  Abinadabin talosta, ja Ussa ja Ahjo ohjasivat vaunuja.</span> <span class="verse"><a name="8">8</a>Ja Daavid ynnä koko Israel karkeloi kaikin voimin Jumalan edessä  laulaen sekä soittaen kanteleita, harppuja, vaskirumpuja, kymbaaleja ja  torvia.</span> <span class="verse"><a name="9">9</a>Mutta kun he tulivat Kiidonin puimatantereen luo, ojensi Ussa kätensä  tarttuaksensa arkkiin, sillä härät kompastuivat.</span> <span class="verse"><a name="10">10</a>Silloin Herran viha syttyi Ussaa kohtaan, ja hän löi hänet  sentähden, että hän oli ojentanut kätensä arkkiin, ja niin hän kuoli  siihen, Jumalan eteen.</span> <span class="verse"><a name="11">11</a>Mutta Daavid pahastui siitä, että Herra niin oli murtanut Ussan.  Siitä sen paikan nimenä on Peres-Ussa vielä tänäkin päivänä.</span> <span class="verse"><a name="12">12</a>Ja Daavid pelkäsi sinä päivänä Jumalaa, niin että hän sanoi: "Kuinka  minä voin tuoda Jumalan arkin tyköni?"</span> <span class="verse"><a name="13">13</a>Eikä Daavid siirtänyt arkkia luoksensa Daavidin kaupunkiin, vaan hän  toimitti sen syrjään gatilaisen Oobed-Edomin taloon.</span> <span class="verse"><a name="14">14</a>Ja Jumalan arkki jäi kolmeksi kuukaudeksi Oobed-Edomin talon luo  omaan majaansa. Ja Herra siunasi Oobed-Edomin taloa ja kaikkea, mitä  hänellä oli.</span> </p></div</div></div></body></html>