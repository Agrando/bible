<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 29</strong></div><p><span class="verse"><a name="1">1</a>Sitten kuningas Daavid sanoi koko seurakunnalle: "Minun poikani  Salomo, ainoa Jumalan valittu, on nuori ja hento, ja työ on suuri, sillä  tämä linna ei ole aiottu ihmiselle, vaan Herralle Jumalalle.</span> <span class="verse"><a name="2">2</a>Sentähden minä olen kaikin voimin hankkinut Jumalani temppeliä varten  kultaa kultaesineihin, hopeata hopeaesineihin, vaskea vaskiesineihin,  rautaa rautaesineihin ja puuta puuesineihin, onykskiviä ja muita  jalokiviä, mustankiiltävää ja kirjavaa kiveä, kaikkinaisia kalliita  kiviä ja marmorikiveä suuret määrät.</span> <span class="verse"><a name="3">3</a>Koska minun Jumalani temppeli on minulle rakas, minä vielä luovutan  omistamani kullan ja hopean Jumalani temppeliä varten, kaiken lisäksi,  minkä olen pyhäkköä varten hankkinut:</span> <span class="verse"><a name="4">4</a>kolmetuhatta talenttia kultaa, Oofirin kultaa, ja seitsemäntuhatta  talenttia puhdistettua hopeata huoneitten seinien silaamiseksi,</span> <span class="verse"><a name="5">5</a>kultaa kultaesineihin ja hopeata hopeaesineihin ja kaikkinaisiin  taitomiesten kätten töihin. Tahtooko kukaan muu tänä päivänä tuoda  vapaaehtoisesti, täysin käsin, lahjoja Herralle?"</span> <span class="verse"><a name="6">6</a>Silloin tulivat vapaaehtoisesti perhekunta-päämiehet, Israelin  sukukuntien ruhtinaat, tuhannen- ja sadanpäämiehet ja kuninkaan töiden  ylivalvojat.</span> <span class="verse"><a name="7">7</a>Ja he antoivat Jumalan temppelissä tehtäviin töihin viisituhatta  talenttia ja kymmenentuhatta dareikkia kultaa, kymmenentuhatta talenttia  hopeata, kahdeksantoista tuhatta talenttia vaskea ja satatuhatta  talenttia rautaa.</span> <span class="verse"><a name="8">8</a>Ja jolla oli hallussaan jalokiviä, antoi ne Herran temppelin  aarteisiin, geersonilaisen Jehielin huostaan.</span> <span class="verse"><a name="9">9</a>Ja kansa iloitsi heidän alttiudestaan, sillä he antoivat ehyellä  sydämellä vapaaehtoiset lahjansa Herralle; ja kuningas Daavid oli myös  suuresti iloissansa.</span> <span class="verse"><a name="10">10</a>Ja Daavid kiitti Herraa koko seurakunnan läsnäollessa; Daavid sanoi:  "Ole kiitetty, Herra, meidän isämme Israelin Jumala, iankaikkisesta  iankaikkiseen.</span> <span class="verse"><a name="11">11</a>Sinun, Herra, on suuruus ja väkevyys ja loisto ja kunnia ja  kirkkaus, sillä sinun on kaikki taivaassa ja maan päällä. Sinun, Herra,  on valtakunta, ja sinä olet korotettu kaiken pääksi.</span> <span class="verse"><a name="12">12</a>Rikkaus ja kunnia tulevat sinulta, sinä hallitset kaikki, ja sinun  kädessäsi on voima ja väkevyys. Sinun vallassasi on tehdä mikä tahansa  suureksi ja väkeväksi.</span> <span class="verse"><a name="13">13</a>Me siis kiitämme sinua, meidän Jumalaamme; me ylistämme sinun ihanaa  nimeäsi.</span> <span class="verse"><a name="14">14</a>Sillä mitä olen minä, ja mitä on minun kansani, kyetäksemme antamaan  tällaisia vapaaehtoisia lahjoja? Vaan kaikki tulee sinulta, ja omasta  kädestäsi olemme sen sinulle antaneet.</span> <span class="verse"><a name="15">15</a>Sillä me olemme muukalaisia ja vieraita sinun edessäsi, niinkuin  kaikki meidän isämmekin; niinkuin varjo ovat meidän päivämme maan päällä  eikä ole, mihin toivonsa panna.</span> <span class="verse"><a name="16">16</a>Herra, meidän Jumalamme, kaikki tämä runsaus, jonka me olemme  hankkineet rakentaaksemme temppelin sinulle, sinun pyhälle nimellesi, on  sinun kädestäsi, ja sinun on kaikki tyynni.</span> <span class="verse"><a name="17">17</a>Ja minä tiedän, Jumalani, että sinä tutkit sydämen ja mielistyt  vilpittömyyteen. Vilpittömällä sydämellä minä olen antanut kaikki nämä  vapaaehtoiset lahjat, ja nyt minä olen ilolla nähnyt, kuinka sinun  täällä oleva kansasi on antanut sinulle vapaaehtoiset lahjansa.</span> <span class="verse"><a name="18">18</a>Herra, meidän isäimme Aabrahamin, Iisakin ja Israelin Jumala,  säilytä tällaisina ainiaan kansasi sydämen ajatukset ja aivoitukset ja  ohjaa heidän sydämensä puoleesi.</span> <span class="verse"><a name="19">19</a>Ja anna minun pojalleni Salomolle ehyt sydän noudattamaan sinun  käskyjäsi, todistuksiasi ja säädöksiäsi, toimittamaan kaikki tämä ja  rakentamaan tämä linna, jota varten minä olen valmistuksia tehnyt."</span> <span class="verse"><a name="20">20</a>Sitten Daavid sanoi kaikelle seurakunnalle: "Kiittäkää Herraa,  Jumalaanne". Ja kaikki seurakunta kiitti Herraa, isiensä Jumalaa, ja he  kumartuivat maahan ja osoittivat kunniaa Herralle ja kuninkaalle.</span> <span class="verse"><a name="21">21</a>Ja seuraavana päivänä he teurastivat teuraita Herralle ja uhrasivat  polttouhreja Herralle: tuhat härkää, tuhat oinasta ja tuhat karitsaa ja  niihin kuuluvat juomauhrit sekä teurasuhreja suuren joukon koko Israelin  puolesta.</span> <span class="verse"><a name="22">22</a>Niin he söivät ja joivat Herran edessä sinä päivänä suuresti iloiten  ja tekivät toistamiseen Salomon, Daavidin pojan, kuninkaaksi ja  voitelivat hänet Herralle ruhtinaaksi, ja Saadokin papiksi.</span> <span class="verse"><a name="23">23</a>Ja Salomo istui Herran valtaistuimelle kuninkaaksi isänsä Daavidin  sijaan, ja hän menestyi; ja koko Israel totteli häntä.</span> <span class="verse"><a name="24">24</a>Samoin kaikki päämiehet, urhot ja myös kaikki kuningas Daavidin  pojat kättä lyöden lupautuivat kuningas Salomon alamaisiksi.</span> <span class="verse"><a name="25">25</a>Herra teki Salomon ylen suureksi koko Israelin silmissä ja antoi  hänelle kuninkuuden loiston, jonka kaltaista ei ollut yhdelläkään  kuninkaalla Israelissa ollut ennen häntä.</span> <span class="verse"><a name="26">26</a>Daavid, Iisain poika, oli hallinnut koko Israelia.</span> <span class="verse"><a name="27">27</a>Ja aika, jonka hän hallitsi Israelia, oli neljäkymmentä vuotta;  Hebronissa hän hallitsi seitsemän vuotta, ja Jerusalemissa hän hallitsi  kolmekymmentä kolme vuotta.</span> <span class="verse"><a name="28">28</a>Ja hän kuoli päästyänsä korkeaan ikään, elämästä, rikkaudesta ja  kunniasta kyllänsä saaneena, ja hänen poikansa Salomo tuli kuninkaaksi  hänen sijaansa.</span> <span class="verse"><a name="29">29</a>Daavidin vaiheet, sekä aikaisemmat että myöhemmät, ovat  kirjoitettuina näkijä Samuelin historiassa, profeetta Naatanin  historiassa ja tietäjä Gaadin historiassa;</span> </p></div</div></div></body></html>