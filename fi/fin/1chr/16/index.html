<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Kun he olivat tuoneet Jumalan arkin ja asettaneet sen majaan, jonka  Daavid oli sille pystyttänyt, uhrasivat he polttouhreja ja yhteysuhreja  Jumalan edessä.</span> <span class="verse"><a name="2">2</a>Ja kun Daavid oli uhrannut polttouhrin ja yhteysuhrit, siunasi hän  kansan Herran nimeen.</span> <span class="verse"><a name="3">3</a>Ja hän jakoi kaikille israelilaisille, sekä miehille että naisille,  kullekin leipäkakun, kappaleen lihaa ja rypälekakun.</span> <span class="verse"><a name="4">4</a>Ja hän asetti Herran arkin eteen leeviläisiä palvelemaan ja  kunnioittamaan, kiittämään ja ylistämään Herraa, Israelin Jumalaa:</span> <span class="verse"><a name="5">5</a>Aasafin johtajaksi, toiseksi Sakarjan, sitten Jegielin, Semiramotin,  Jehielin, Mattitjan, Eliabin, Benajan, Oobed-Edomin ja Jegielin  soittamaan harpuilla ja kanteleilla, Aasafin helistäessä kymbaaleja</span> <span class="verse"><a name="6">6</a>ja pappien, Benajan ja Jahasielin, soittaessa yhtämittaa torvia  Jumalan liitonarkin edessä.</span> <span class="verse"><a name="7">7</a>Silloin, sinä päivänä, ensi kerran Daavid asetti Aasafin ja hänen  veljensä kiittämään Herraa näin:</span> <span class="verse"><a name="8">8</a>"Kiittäkää Herraa, julistakaa hänen nimeänsä, tehkää hänen suuret  tekonsa tiettäviksi kansojen keskuudessa.</span> <span class="verse"><a name="9">9</a>Laulakaa hänelle, veisatkaa hänelle, puhukaa kaikista hänen  ihmeistänsä.</span> <span class="verse"><a name="10">10</a>Hänen pyhä nimensä olkoon teidän kerskauksenne; iloitkoon niiden  sydän, jotka etsivät Herraa.</span> <span class="verse"><a name="11">11</a>Kysykää Herraa ja hänen voimaansa, etsikää alati hänen kasvojansa.</span> <span class="verse"><a name="12">12</a>Muistakaa hänen ihmetöitänsä, jotka hän on tehnyt, hänen ihmeitänsä  ja hänen suunsa tuomioita,</span> <span class="verse"><a name="13">13</a>te Israelin, hänen palvelijansa, siemen, Jaakobin lapset, te hänen  valittunsa.</span> <span class="verse"><a name="14">14</a>Hän, Herra, on meidän Jumalamme; hänen tuomionsa käyvät yli kaiken  maan.</span> <span class="verse"><a name="15">15</a>Muistakaa hänen liittonsa iankaikkisesti, hamaan tuhansiin polviin,  sana, jonka hän on säätänyt,</span> <span class="verse"><a name="16">16</a>liitto, jonka hän teki Aabrahamin kanssa, ja hänen lisakille  vannomansa vala.</span> <span class="verse"><a name="17">17</a>Hän vahvisti sen käskyksi Jaakobille, Israelille iankaikkiseksi  liitoksi.</span> <span class="verse"><a name="18">18</a>Hän sanoi: 'Sinulle minä annan Kanaanin maan, se olkoon teidän  perintöosanne'.</span> <span class="verse"><a name="19">19</a>Teitä oli vähäinen joukko, vain harvoja, ja te olitte muukalaisia  siellä.</span> <span class="verse"><a name="20">20</a>Ja he vaelsivat kansasta kansaan ja yhdestä valtakunnasta toiseen  kansaan.</span> <span class="verse"><a name="21">21</a>Hän ei sallinut kenenkään heitä vahingoittaa, ja hän rankaisi  kuninkaita heidän tähtensä:</span> <span class="verse"><a name="22">22</a>'Älkää koskeko minun voideltuihini, älkää tehkö pahaa minun  profeetoilleni'.</span> <span class="verse"><a name="23">23</a>Veisatkaa Herralle, kaikki maa, julistakaa päivästä päivään hänen  pelastustekojansa.</span> <span class="verse"><a name="24">24</a>Ilmoittakaa pakanain seassa hänen kunniaansa, hänen ihmeitänsä  kaikkien kansojen seassa.</span> <span class="verse"><a name="25">25</a>Sillä Herra on suuri ja sangen ylistettävä, hän on peljättävä yli  kaikkien jumalain.</span> <span class="verse"><a name="26">26</a>Sillä kaikki kansojen jumalat ovat epäjumalia, mutta Herra on tehnyt  taivaat.</span> <span class="verse"><a name="27">27</a>Kirkkaus ja kunnia on hänen kasvojensa edessä, väkevyys ja riemu  hänen asuinsijassaan.</span> <span class="verse"><a name="28">28</a>Antakaa Herralle, te kansojen sukukunnat, antakaa Herralle kunnia ja  väkevyys.</span> <span class="verse"><a name="29">29</a>Antakaa Herralle hänen nimensä kunnia, tuokaa lahjoja ja tulkaa  hänen kasvojensa eteen, kumartakaa Herraa pyhässä kaunistuksessa.</span> <span class="verse"><a name="30">30</a>Vaviskaa hänen kasvojensa edessä, kaikki maa. Maan piiri pysyy  lujana, se ei horju.</span> <span class="verse"><a name="31">31</a>Iloitkoot taivaat, ja riemuitkoon maa; ja sanottakoon pakanain  seassa: 'Herra on kuningas!'</span> <span class="verse"><a name="32">32</a>Pauhatkoon meri ja kaikki, mitä siinä on; ihastukoot kedot ja  kaikki, mitä niissä on,</span> <span class="verse"><a name="33">33</a>riemuitkoot silloin metsän puut Herran edessä, sillä hän tulee  tuomitsemaan maata.</span> <span class="verse"><a name="34">34</a>Kiittäkää Herraa, sillä hän on hyvä, sillä hänen armonsa pysyy  iankaikkisesti.</span> <span class="verse"><a name="35">35</a>Ja sanokaa: 'Pelasta meidät, sinä pelastuksemme Jumala, kokoa ja  vapahda meidät pakanain seasta, että me kiittäisimme sinun pyhää nimeäsi  ja kerskaisimme sinun ylistyksestäsi'.</span> <span class="verse"><a name="36">36</a>Ylistetty olkoon Herra, Israelin Jumala, iankaikkisesta  iankaikkiseen." Ja kaikki kansa sanoi: "Amen", ja ylisti Herraa.</span> <span class="verse"><a name="37">37</a>Ja hän asetti Aasafin ja hänen veljensä sinne Herran liitonarkin  eteen tekemään vakituista palvelusta arkin edessä, kunakin päivänä sen  päivän palveluksen,</span> <span class="verse"><a name="38">38</a>mutta Oobed-Edomin ja heidän veljensä, yhteensä kuusikymmentä  kahdeksan, nimittäin Oobed-Edomin, Jeditunin pojan, ja Hoosan,  ovenvartijoiksi.</span> <span class="verse"><a name="39">39</a>Ja pappi Saadokin ja hänen veljensä, papit, hän asetti Herran  asumuksen eteen, uhrikukkulalle, joka on Gibeonissa,</span> <span class="verse"><a name="40">40</a>uhraamaan polttouhreja Herralle polttouhrialttarilla, aina aamuin ja  illoin, kaikki niinkuin on kirjoitettuna Herran laissa, jonka hän on  antanut Israelille.</span> <span class="verse"><a name="41">41</a>Ja heidän kanssaan olivat Heeman ja Jedutun ynnä muut valitut,  nimeltä mainitut, kiittämässä Herraa siitä, että hänen armonsa pysyy  iankaikkisesti.</span> <span class="verse"><a name="42">42</a>Näiden, Heemanin ja Jedutunin, hallussa oli torvet ja kymbaalit  soittajia varten ynnä muut soittimet Jumalan virttä varten. Ja Jedutunin  pojat vartioivat ovia.</span> <span class="verse"><a name="43">43</a>Sitten kaikki kansa lähti kukin kotiinsa, ja Daavid kääntyi takaisin  tervehtimään perhettänsä.</span> </p></div</div></div></body></html>