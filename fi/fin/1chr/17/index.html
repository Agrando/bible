<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 17</strong></div><p><span class="verse"><a name="1">1</a>Kerran, kun Daavid istui linnassansa, sanoi Daavid profeetta  Naatanille: "Katso, minä asun setripuisessa palatsissa, mutta Herran  liitonarkki on telttakankaan alla". Naatan sanoi Daavidille:</span> <span class="verse"><a name="2">2</a>"Tee vain kaikki, mitä mielessäsi on, sillä Jumala on sinun  kanssasi".</span> <span class="verse"><a name="3">3</a>Mutta sinä yönä tapahtui, että Naatanille tuli tämä Jumalan sana:</span> <span class="verse"><a name="4">4</a>"Mene ja sano minun palvelijalleni Daavidille: Näin sanoo Herra: Et  sinä ole rakentava minulle huonetta asuakseni.</span> <span class="verse"><a name="5">5</a>Minä en ole asunut huoneessa siitä päivästä asti, jona johdatin  Israelin tänne, tähän päivään saakka, vaan minä olen muuttanut teltasta  telttaan ja asumuksesta asumukseen.</span> <span class="verse"><a name="6">6</a>Olenko minä koskaan, missä olenkin vaeltanut kaikessa Israelissa,  kenellekään Israelin tuomareista, joita olen asettanut kaitsemaan  kansaani, sanonut näin: Miksi ette ole rakentaneet minulle setripuista  huonetta?</span> <span class="verse"><a name="7">7</a>Sano siis minun palvelijalleni Daavidille: Näin sanoo Herra Sebaot:  Minä olen ottanut sinut laitumelta, lammasten jäljestä, kansani Israelin  ruhtinaaksi.</span> <span class="verse"><a name="8">8</a>Ja minä olen ollut sinun kanssasi kaikkialla, missä sinä vaelsit, ja  olen hävittänyt kaikki vihollisesi sinun tieltäsi.  Ja minä teen sinulle  nimen, suurimpien nimien vertaisen maan päällä.</span> <span class="verse"><a name="9">9</a>Ja minä valmistan sijan kansalleni Israelille ja istutan sen niin,  että se asuu paikallansa eikä enää ole levoton eivätkä vääryyden tekijät  sitä enää vaivaa niinkuin ennen,</span> <span class="verse"><a name="10">10</a>siitä ajasta saakka, jolloin minä asetin tuomareita kansalleni  Israelille. Ja minä nöyryytän kaikki sinun vihollisesi. Ja minä ilmoitan  sinulle, että Herra on rakentava sinulle huoneen.</span> <span class="verse"><a name="11">11</a>Kun sinun päiväsi ovat päättyneet ja sinä lähdet isiesi tykö,  korotan minä sinun seuraajaksesi jälkeläisesi, joka on yksi sinun  pojistasi; ja minä vahvistan hänen kuninkuutensa.</span> <span class="verse"><a name="12">12</a>Hän on rakentava minulle huoneen, ja minä vahvistan hänen  valtaistuimensa ikuisiksi ajoiksi.</span> <span class="verse"><a name="13">13</a>Minä olen oleva hänen isänsä, ja hän on oleva minun poikani; ja  armoani minä en ota häneltä pois, niinkuin otin siltä, joka oli sinun  edelläsi.</span> <span class="verse"><a name="14">14</a>Ja minä pidän hänet pystyssä huoneessani ja valtakunnassani iäti, ja  hänen valtaistuimensa on oleva iäti vahva."</span> <span class="verse"><a name="15">15</a>Aivan näillä sanoilla ja tämän näyn mukaan Naatan puhui Daavidille.</span> <span class="verse"><a name="16">16</a>Niin kuningas Daavid meni ja asettui Herran eteen ja sanoi: "Mikä  olen minä, Herra Jumala, ja mikä on minun sukuni, että olet saattanut  minut tähän asti?</span> <span class="verse"><a name="17">17</a>Mutta tämäkin on ollut vähän sinun silmissäsi, Jumala, ja niin sinä  olet puhunut palvelijasi suvulle myöskin kaukaisista asioista ja olet  nähnyt minut nousevina ihmispolvina, Herra Jumala.</span> <span class="verse"><a name="18">18</a>Mitä Daavid enää sinulle puhuisi kunniasta, jota olet osoittanut  palvelijallesi? Sinähän tunnet palvelijasi.</span> <span class="verse"><a name="19">19</a>Herra, palvelijasi tähden ja oman mielesi mukaan sinä olet tehnyt  kaiken tämän suuren ja ilmoittanut kaikki nämä suuret asiat.</span> <span class="verse"><a name="20">20</a>Herra, kaiken sen mukaan, mitä me olemme korvillamme kuulleet, ei  ole sinun vertaistasi, eikä ole muuta jumalaa kuin sinä.</span> <span class="verse"><a name="21">21</a>Ja missä on maan päällä toista kansaa sinun kansasi Israelin  vertaista, jota Jumala itse on käynyt lunastamaan kansaksensa, ja niin  sinä olet tehnyt itsellesi suuren ja peljättävän nimen karkoittamalla  pakanat kansasi tieltä, jonka sinä Egyptistä lunastit.</span> <span class="verse"><a name="22">22</a>Ja sinä olet asettanut kansasi Israelin omaksi kansaksesi ikuisiksi  ajoiksi, ja sinä, Herra, olet tullut heidän Jumalaksensa.</span> <span class="verse"><a name="23">23</a>Niin olkoon nyt, Herra, se sana, jonka sinä olet puhunut  palvelijastasi ja hänen suvustansa, vahva ikuisiksi ajoiksi.  Tee,  niinkuin olet puhunut.</span> <span class="verse"><a name="24">24</a>Silloin sinun nimesi on oleva vahva ja tuleva suureksi ikuisiksi  ajoiksi, ja se on oleva: Herra Sebaot, Israelin Jumala, Jumala  Israelissa. Ja palvelijasi Daavidin suku on pysyvä sinun edessäsi.</span> <span class="verse"><a name="25">25</a>Sillä sinä, minun Jumalani, olet ilmoittanut palvelijallesi  rakentavasi hänelle huoneen. Siitä palvelijasi on saanut rohkeuden  rukoilla sinun edessäsi.</span> <span class="verse"><a name="26">26</a>Ja nyt, Herra, sinä olet Jumala; ja kun olet luvannut palvelijallesi  tämän hyvän,</span> <span class="verse"><a name="27">27</a>niin suvaitse nyt siunata palvelijasi sukua, että se pysyisi iäti  sinun edessäsi. Sillä mitä sinä, Herra, siunaat, se on oleva siunattu  iäti."</span> </p></div</div></div></body></html>