<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 20</strong></div><p><span class="verse"><a name="1">1</a>Vuoden vaihteessa, kuningasten sotaanlähtöaikana, vei Jooab  sotajoukon sotaretkelle; ja hän hävitti ammonilaisten maata ja piiritti  Rabbaa. Mutta Daavid itse jäi Jerusalemiin. Sitten Jooab valtasi Rabban  ja hävitti sen.</span> <span class="verse"><a name="2">2</a>Ja Daavid otti heidän kuninkaansa kruunun hänen päästänsä ja havaitsi  sen painavan talentin kultaa, ja siinä oli kallis kivi; se pantiin  Daavidin päähän. Ja hän vei kaupungista hyvin paljon saalista.</span> <span class="verse"><a name="3">3</a>Ja kansan, joka siellä oli, hän vei pois ja pani sahaamaan kiviä,  pani rautahakkujen ja kivisahojen ääreen. Näin Daavid teki kaikille  ammonilaisten kaupungeille. Sitten Daavid ja kaikki väki palasi  Jerusalemiin.</span> <span class="verse"><a name="4">4</a>Sen jälkeen syttyi taistelu filistealaisia vastaan Geserissä.  Silloin huusalainen Sibbekai surmasi Sippain, joka oli Raafan  jälkeläisiä, ja niin heidät nöyryytettiin.</span> <span class="verse"><a name="5">5</a>Taas oli taistelu filistealaisia vastaan, ja Elhanan, Jaaorin poika,  surmasi Lahmin, gatilaisen Goljatin veljen, jonka peitsen varsi oli  niinkuin kangastukki.</span> <span class="verse"><a name="6">6</a>Taas oli taistelu Gatissa. Siellä oli suurikasvuinen mies, jolla oli  kuusi sormea ja kuusi varvasta, yhteensä kaksikymmentä neljä; hänkin  polveutui Raafasta.</span> <span class="verse"><a name="7">7</a>Ja kun hän häpäisi Israelia, surmasi hänet Joonatan, Daavidin veljen  Simean poika.</span> <span class="verse"><a name="8">8</a>Nämä polveutuivat gatilaisesta Raafasta; he kaatuivat Daavidin ja  hänen palvelijainsa käden kautta.</span> </p></div</div></div></body></html>