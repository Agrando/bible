<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Sitten koko Israel kokoontui Daavidin tykö Hebroniin, ja he sanoivat:  "Katso, me olemme sinun luutasi ja lihaasi.</span> <span class="verse"><a name="2">2</a>Jo kauan sitten, Saulin vielä ollessa kuninkaana, sinä saatoit  Israelin lähtemään ja tulemaan. Ja sinulle on Herra, sinun Jumalasi,  sanonut: 'Sinä olet kaitseva minun kansaani Israelia, ja sinä olet oleva  minun kansani Israelin ruhtinas'."</span> <span class="verse"><a name="3">3</a>Ja kaikki Israelin vanhimmat tulivat kuninkaan tykö Hebroniin, ja  Daavid teki heidän kanssaan liiton Hebronissa Herran edessä. Ja sitten  he voitelivat Daavidin Israelin kuninkaaksi sen sanan mukaan, jonka  Herra oli puhunut Samuelin kautta.</span> <span class="verse"><a name="4">4</a>Ja Daavid ja koko Israel menivät Jerusalemiin, se on Jebukseen, ja  siellä olivat jebusilaiset, jotka asuivat siinä maassa.</span> <span class="verse"><a name="5">5</a>Jebuksen asukkaat sanoivat Daavidille: "Tänne sinä et tule".  Mutta  Daavid valloitti Siionin vuorilinnan, se on Daavidin kaupungin.</span> <span class="verse"><a name="6">6</a>Ja Daavid sanoi: "Joka ensimmäisenä surmaa jebusilaisen, hän on oleva  päämies ja päällikkö". Jooab, Serujan poika, tuli ensimmäisenä sinne  ylös, ja niin hänestä tuli päämies.</span> <span class="verse"><a name="7">7</a>Sitten Daavid asettui vuorilinnaan; sentähden kutsuttiin sitä  Daavidin kaupungiksi.</span> <span class="verse"><a name="8">8</a>Ja hän rakensi kaupunkia yltympäri, Millosta reunoihin asti; ja Jooab  rakensi entiselleen muun osan kaupunkia.</span> <span class="verse"><a name="9">9</a>Ja Daavid tuli yhä suuremmaksi, ja Herra Sebaot oli hänen kanssansa.</span> <span class="verse"><a name="10">10</a>Nämä ovat ensimmäiset Daavidin urhoista, jotka voimakkaasti  auttoivat häntä kuninkuuteen yhdessä koko Israelin kanssa, tehdäkseen  hänet Israelin kuninkaaksi Herran sanan mukaan.</span> <span class="verse"><a name="11">11</a>Tämä on Daavidin urhojen luettelo: Jaasobeam, hakmonilaisen poika,  niiden kolmen päällikkö, hän, joka heilutti keihästään kolmensadan  kaatuneen yli yhdellä kertaa.</span> <span class="verse"><a name="12">12</a>Hänen jälkeensä Eleasar, Doodon poika, ahohilainen, yksi niistä  kolmesta urhosta.</span> <span class="verse"><a name="13">13</a>Hän oli Daavidin kanssa Pas-Dammimissa, kun filistealaiset olivat  kokoontuneet sinne sotimaan. Ja siellä oli peltopalsta täynnä ohraa. Ja  väki pakeni filistealaisia;</span> <span class="verse"><a name="14">14</a>mutta he asettuivat keskelle palstaa, saivat sen pelastetuksi ja  voittivat filistealaiset; ja niin Herra antoi suuren voiton.</span> <span class="verse"><a name="15">15</a>Kerran lähti kolme niistä kolmestakymmenestä päälliköstä Daavidin  luo kalliolinnaan, Adullamin luolalle. Ja filistealaisten joukko oli  leiriytynyt Refaimin tasangolle.</span> <span class="verse"><a name="16">16</a>Mutta Daavid oli silloin vuorilinnassa, ja filistealaisten vartiosto  oli Beetlehemissä.</span> <span class="verse"><a name="17">17</a>Ja Daavidin rupesi tekemään mieli vettä, ja hän sanoi: "Jospa joku  toisi minulle vettä juodakseni Beetlehemin kaivosta, joka on portin  edustalla!"</span> <span class="verse"><a name="18">18</a>Silloin murtautuivat nämä kolme filistealaisten leirin läpi ja  ammensivat vettä Beetlehemin kaivosta portin edustalta, kantoivat ja  toivat sen Daavidille. Mutta Daavid ei tahtonut sitä juoda, vaan  vuodatti sen juomauhriksi Herralle</span> <span class="verse"><a name="19">19</a>ja sanoi: "Pois se! Jumala varjelkoon minut sitä tekemästä.  Joisinko minä näiden miesten verta, heidän henkeänsä, sillä henkensä  uhalla he toivat sen." Eikä hän tahtonut juoda sitä.  Tämän tekivät ne  kolme urhoa.</span> <span class="verse"><a name="20">20</a>Absai, Jooabin veli, oli niiden kolmen päällikkö; hän heilutti  keihästään kolmensadan kaatuneen yli. Ja hän oli kuulu niiden kolmen  joukossa.</span> <span class="verse"><a name="21">21</a>Hän oli kahdenkertaisessa arvossa pidetty niiden kolmen joukossa ja  oli heidän päämiehensä, mutta hän ei vetänyt vertoja niille kolmelle.</span> <span class="verse"><a name="22">22</a>Benaja, Joojadan poika, joka oli urhoollisen ja suurista teoistaan  kuuluisan miehen poika, oli kotoisin Kabseelista. Hän surmasi ne kaksi  mooabilaista sankaria, ja hän laskeutui alas ja tappoi lumituiskun  aikana leijonan kaivoon.</span> <span class="verse"><a name="23">23</a>Myöskin surmasi hän egyptiläisen miehen, sen suurikasvuisen, viittä  kyynärää pitkän miehen. Egyptiläisellä oli kädessä keihäs, joka oli  niinkuin kangastukki, mutta hän meni häntä vastaan ainoastaan sauva  kädessä. Ja hän tempasi keihään egyptiläisen kädestä ja tappoi hänet  hänen omalla keihäällään.</span> <span class="verse"><a name="24">24</a>Tällaisia teki Benaja, Joojadan poika. Ja hän oli kuulu niiden  kolmen urhon joukossa.</span> <span class="verse"><a name="25">25</a>Hän oli arvossa pidetty niiden kolmenkymmenen joukossa, mutta hän ei  vetänyt vertoja niille kolmelle. Ja Daavid asetti hänet  henkivartiostonsa päälliköksi.</span> <span class="verse"><a name="26">26</a>Sotaurhot olivat: Asael, Jooabin veli; Elhanan, Doodon poika,  Beetlehemistä;</span> <span class="verse"><a name="27">27</a>harorilainen Sammot; pelonilainen Heeles;</span> <span class="verse"><a name="28">28</a>tekoalainen Iira, Ikkeksen poika; anatotilainen Abieser;</span> <span class="verse"><a name="29">29</a>huusalainen Sibbekai; ahohilainen Iilai;</span> <span class="verse"><a name="30">30</a>netofalainen Maharai; netofalainen Heeled, Baanan poika;</span> <span class="verse"><a name="31">31</a>Iitai, Riibain poika, benjaminilaisten Gibeasta, piratonilainen  Benaja;</span> <span class="verse"><a name="32">32</a>Huurai Nahale-Gaasista; arabalainen Abiel;</span> <span class="verse"><a name="33">33</a>baharumilainen Asmavet; saalbonilainen Eljahba;</span> <span class="verse"><a name="34">34</a>gisonilainen Bene-Haasem; hararilainen Joonatan, Saagen poika;</span> <span class="verse"><a name="35">35</a>hararilainen Abiam, Saakarin poika; Elifal, Uurin poika;</span> <span class="verse"><a name="36">36</a>mekeralainen Heefer; pelonilainen Ahia;</span> <span class="verse"><a name="37">37</a>karmelilainen Hesro; Naarai, Esbain poika;</span> <span class="verse"><a name="38">38</a>Jooel, Naatanin veli; Mibhar, Hagrin poika;</span> <span class="verse"><a name="39">39</a>ammonilainen Selek; beerotilainen Nahrai, Jooabin, Serujan pojan  aseenkantaja;</span> <span class="verse"><a name="40">40</a>jeteriläinen Iira; jeteriläinen Gaareb;</span> <span class="verse"><a name="41">41</a>heettiläinen Uuria; Saabad, Ahlain poika;</span> <span class="verse"><a name="42">42</a>ruubenilainen Adina, Siisan poika, ruubenilaisten päämies, ja hänen  kanssaan kolmekymmentä muuta;</span> <span class="verse"><a name="43">43</a>Haanan, Maakan poika, ja mitniläinen Joosafat;</span> <span class="verse"><a name="44">44</a>astarotilainen Ussia; Saama ja Jegiel, aroerilaisen Hootamin pojat;</span> <span class="verse"><a name="45">45</a>Jediael, Simrin poika, ja hänen veljensä Jooha, tiisiläinen;</span> <span class="verse"><a name="46">46</a>Eliel-Mahavim sekä Jeribai ja Joosavja, Elnaamin pojat, ja  mooabilainen Jitma;</span> <span class="verse"><a name="47">47</a>Eliel, Oobed ja Jaasiel-Mesobaja.</span> </p></div</div></div></body></html>