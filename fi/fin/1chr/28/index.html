<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1chr/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1chr">1 Chronicles</a> &gt <strong>Chapter 28</strong></div><p><span class="verse"><a name="1">1</a>Ja Daavid kokosi Jerusalemiin kaikki Israelin päämiehet, sukukuntien  päämiehet, osastojen päälliköt, jotka palvelivat kuningasta, tuhannen-  ja sadanpäämiehet, kuninkaan ja hänen poikiensa kaiken omaisuuden ja  karjan ylihoitajat, hovimiehet, sankarit ja kaikki sotaurhot.</span> <span class="verse"><a name="2">2</a>Ja kuningas Daavid nousi seisomaan ja sanoi: "Kuulkaa minua, veljeni  ja kansani. Minä olin aikonut rakentaa huoneen Herran liitonarkin  leposijaksi ja meidän Jumalamme jalkojen astinlaudaksi ja olin  valmistautunut rakentamaan.</span> <span class="verse"><a name="3">3</a>Mutta Jumala sanoi minulle: 'Älä sinä rakenna temppeliä minun  nimelleni, sillä sinä olet sotilas ja olet vuodattanut verta'.</span> <span class="verse"><a name="4">4</a>Kuitenkin valitsi Herra, Israelin Jumala, minut kaikesta isäni  suvusta olemaan Israelin kuninkaana ikuisesti. Sillä Juudan hän valitsi  ruhtinaaksi ja Juudan heimosta minun isäni suvun, ja isäni poikien  joukossa olin minä hänelle otollinen, niin että hän teki minut koko  Israelin kuninkaaksi.</span> <span class="verse"><a name="5">5</a>Ja kaikkien minun poikieni joukosta, sillä Herra on antanut minulle  monta poikaa, hän valitsi poikani Salomon istumaan Herran valtakunnan  valtaistuimella ja hallitsemaan Israelia.</span> <span class="verse"><a name="6">6</a>Ja hän sanoi minulle: 'Sinun poikasi Salomo on rakentava minun  temppelini ja esikartanoni; sillä minä olen valinnut hänet pojakseni ja  minä olen oleva hänen isänsä.</span> <span class="verse"><a name="7">7</a>Ja minä vahvistan hänen kuninkuutensa iankaikkisesti, jos hän on luja  ja pitää minun käskyni ja oikeuteni, niinkuin hän nyt tekee.'</span> <span class="verse"><a name="8">8</a>Ja nyt minä sanon koko Israelin, Herran seurakunnan, läsnäollessa ja  meidän Jumalamme kuullen: Noudattakaa ja tutkikaa kaikkia Herran,  Jumalanne, käskyjä, että saisitte pitää omananne tämän hyvän maan ja  jättäisitte sen perinnöksi lapsillenne teidän jälkeenne ikuisiksi  ajoiksi.</span> <span class="verse"><a name="9">9</a>Ja sinä, minun poikani Salomo, opi tuntemaan isäsi Jumala ja palvele  häntä ehyellä sydämellä ja alttiilla mielellä, sillä Herra tutkii kaikki  sydämet ja ymmärtää kaikki ajatukset ja aivoitukset. Jos häntä etsit,  niin sinä löydät hänet, mutta jos luovut hänestä, niin hän hylkää sinut  iankaikkisesti.</span> <span class="verse"><a name="10">10</a>Katso siis eteesi, sillä Herra on valinnut sinut rakentamaan  temppelipyhäkön. Ole luja ja ryhdy työhön."</span> <span class="verse"><a name="11">11</a>Senjälkeen Daavid antoi pojallensa Salomolle temppelin eteisen, sen  rakennusten, varastohuoneiden, yläsalien, sisähuoneiden ja armoistuimen  huoneen mallin</span> <span class="verse"><a name="12">12</a>sekä määräykset kaikesta, mitä hänellä oli mielessään: Herran  temppelin esikartanoista ja kaikista kammioista yltympäri, Jumalan  temppelin ja pyhien lahjojen aarrekammioista,</span> <span class="verse"><a name="13">13</a>kuin myös pappien ja leeviläisten osastoista, kaikesta Herran  temppelissä toimitettavasta palveluksesta ja kaikista Herran temppelin  palveluksessa tarvittavista kaluista: kullasta,</span> <span class="verse"><a name="14">14</a>jokaisen palveluksessa tarvittavan kultakalun painosta, kaikista  hopeakaluista, jokaisen palveluksessa tarvittavan hopeakalun painosta;</span> <span class="verse"><a name="15">15</a>kullasta tehtävien lampunjalkojen ja niiden kunkin lampun kullan  painosta, jokaisen lampunjalan ja sen lamppujen painosta; samoin  hopeasta tehtävien lampunjalkojen painosta, jokaisen lampunjalan ja sen  lamppujen painosta, jokaisen lampunjalan käytön mukaan;</span> <span class="verse"><a name="16">16</a>edelleen näkyleipäpöytien kullan painosta, kunkin pöydän erikseen,  samoin hopeasta tehtävien pöytien hopeasta;</span> <span class="verse"><a name="17">17</a>haarukkain, maljojen ja kannujen puhtaasta kullasta, samoin  kultapikareista, kunkin pikarin painosta, ja hopeapikareista, kunkin  pikarin painosta;</span> <span class="verse"><a name="18">18</a>myöskin suitsutusalttarin puhdistetun kullan painosta ja vaunujen  mallista, kultakerubeista, joitten tuli levittää siipensä ja peittää  Herran liitonarkki.</span> <span class="verse"><a name="19">19</a>"Tämä kaikki on kirjoituksessa, joka on lähtenyt Herran kädestä; hän  on opettanut minulle kaikki tämän mallin mukaan tehtävät työt."</span> <span class="verse"><a name="20">20</a>Ja Daavid sanoi pojallensa Salomolle: "Ole luja ja rohkea ja ryhdy  työhön, älä pelkää äläkä arkaile, sillä Herra Jumala, minun Jumalani, on  oleva sinun kanssasi. Hän ei jätä sinua eikä hylkää sinua, kunnes olet  saanut valmiiksi kaikki Herran temppelissä tehtävät työt.</span> <span class="verse"><a name="21">21</a>Ja katso, pappien ja leeviläisten osastot ovat valmiit kaikkinaiseen  palvelukseen Jumalan temppelissä, ja sinulla on kaikkiin töihin  käytettävinäsi niitä, jotka alttiisti ja taidolla tekevät kaikkinaista  palvelusta, niin myös päämiehet ja koko kansa kaikkiin tehtäviisi."</span> </p></div</div></div></body></html>