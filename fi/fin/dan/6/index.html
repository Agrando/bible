<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 6</strong></div><p><span class="verse"><a name="1">1</a>Daarejaves näki hyväksi asettaa valtakuntaansa sata kaksikymmentä  satraappia, että heitä olisi kaikkialla valtakunnassa.</span> <span class="verse"><a name="2">2</a>Ja heitä ylempänä oli kolme valtaherraa, joista Daniel oli yksi.  Heille tuli satraappien tehdä tili, ettei kuningas kärsisi vahinkoa.</span> <span class="verse"><a name="3">3</a>Mutta Daniel oli etevämpi muita valtaherroja sekä satraappeja, sillä  hänessä oli erinomainen henki; ja kuningas aikoi asettaa hänet koko  valtakunnan päämieheksi.</span> <span class="verse"><a name="4">4</a>Silloin toiset valtaherrat sekä satraapit etsivät Danielia vastaan  syytä valtakunnan hallinnossa. Mutta he eivät voineet löytää mitään  syytä eikä rikkomusta, sillä hän oli uskollinen, eikä hänestä  laiminlyöntiä eikä rikkomusta löydetty.</span> <span class="verse"><a name="5">5</a>Silloin nämä miehet sanoivat: "Me emme löydä tuossa Danielissa mitään  syytä - ellemme löydä sitä hänen jumalanpalveluksessaan".</span> <span class="verse"><a name="6">6</a>Senjälkeen nämä valtaherrat ja satraapit riensivät kiiruusti  kuninkaan tykö ja sanoivat hänelle näin: "Kuningas Daarejaves eläköön  iankaikkisesti!</span> <span class="verse"><a name="7">7</a>Kaikki kuninkaalliset valtaherrat, maaherrat, satraapit,  hallitusmiehet ja käskynhaltijat ovat keskenänsä neuvotelleet, että  olisi annettava kuninkaallinen julistus ja vahvistettava kielto, että  kuka ikinä kolmenkymmenen päivän kuluessa rukoilee jotakin yhdeltäkään  jumalalta tai ihmiseltä, paitsi sinulta, kuningas, se heitettäköön  jalopeurain luolaan.</span> <span class="verse"><a name="8">8</a>Nyt, kuningas! Säädä kielto ja kirjoita kirjoitus, jota meedialaisten  ja persialaisten peruuttamattoman lain mukaan ei voida muuttaa."</span> <span class="verse"><a name="9">9</a>Niin kuningas Daarejaves kirjoitti kirjoituksen ja kiellon.</span> <span class="verse"><a name="10">10</a>Niin pian kuin Daniel oli saanut tietää, että kirjoitus oli  kirjoitettu, meni hän taloonsa, jonka yläsalin ikkunat olivat avatut  Jerusalemiin päin. Ja hän lankesi kolmena hetkenä päivässä polvillensa,  rukoili ja kiitti Jumalaansa, aivan niinkuin hän ennenkin oli tehnyt.</span> <span class="verse"><a name="11">11</a>Silloin nuo miehet riensivät kiiruusti sinne ja tapasivat Danielin  rukoilemasta ja avuksi huutamasta Jumalaansa.</span> <span class="verse"><a name="12">12</a>Sitten he astuivat kuninkaan eteen ja muistuttivat kuninkaan  kiellosta: "Etkö ole kirjoittanut kieltoa, että kuka ikinä  kolmenkymmenen päivän kuluessa rukoilee jotakin yhdeltäkään jumalalta  tai ihmiseltä, paitsi sinulta, kuningas, se heitettäköön jalopeurain  luolaan?" Kuningas vastasi ja sanoi: "Kielto on luja, meedialaisten ja  persialaisten peruuttamattoman lain mukaan".</span> <span class="verse"><a name="13">13</a>Silloin he vastasivat ja sanoivat kuninkaalle: "Daniel, joka on  juutalaisia pakkosiirtolaisia, ei välitä sinusta, kuningas, eikä  kiellosta, jonka olet kirjoittanut, vaan kolmena hetkenä päivässä hän  toimittaa rukouksensa".</span> <span class="verse"><a name="14">14</a>Mutta kun kuningas sen kuuli, tuli hän sangen murheelliseksi, ja hän  mietti, miten voisi pelastaa Danielin; auringon laskuun asti hän vaivasi  itseään vapauttaaksensa hänet.</span> <span class="verse"><a name="15">15</a>Silloin ne miehet riensivät kiiruusti kuninkaan tykö ja sanoivat  kuninkaalle: "Tiedä, kuningas, meedialaisten ja persialaisten laki on,  ettei mitään kuninkaan vahvistamaa kieltoa tai julistusta peruuteta".</span> <span class="verse"><a name="16">16</a>Silloin kuningas käski tuoda Danielin ja heittää hänet jalopeurain  luolaan. Ja kuningas puhui Danielille ja sanoi: "Sinun Jumalasi, jota  sinä lakkaamatta palvelet, pelastakoon sinut". Sitten tuotiin kivi ja  pantiin luolan suulle,</span> <span class="verse"><a name="17">17</a>ja kuningas sinetöi sen omallaan ja ylimystensä sineteillä, ettei  Danielin asiassa muutosta tapahtuisi.</span> <span class="verse"><a name="18">18</a>Sitten kuningas meni palatsiinsa ja vietti yönsä paastoten eikä  sallinut tuoda eteensä naisia, ja hänen unensa pakeni häneltä.</span> <span class="verse"><a name="19">19</a>Aamun sarastaessa kuningas sitten nousi ja meni kiiruusti  jalopeurain luolalle.</span> <span class="verse"><a name="20">20</a>Ja lähestyessään luolaa hän huusi Danielille murheellisella äänellä,  ja kuningas lausui ja sanoi Danielille: "Daniel, sinä elävän Jumalan  palvelija, onko sinun Jumalasi, jota lakkaamatta palvelet, voinut  pelastaa sinut jalopeuroilta?"</span> <span class="verse"><a name="21">21</a>Silloin Daniel vastasi kuninkaalle: "Kuningas eläköön  iankaikkisesti!</span> <span class="verse"><a name="22">22</a>Minun Jumalani on lähettänyt enkelinsä ja sulkenut jalopeurain  kidat, niin etteivät ne ole minua vahingoittaneet, sillä minut on  havaittu nuhteettomaksi hänen edessänsä, enkä minä ole sinuakaan  vastaan, kuningas, rikosta tehnyt."</span> <span class="verse"><a name="23">23</a>Silloin kuningas ihastui suuresti ja käski ottaa Danielin ylös  luolasta. Ja kun Daniel oli otettu ylös luolasta, ei hänessä havaittu  mitään vammaa; sillä hän oli turvannut Jumalaansa.</span> <span class="verse"><a name="24">24</a>Ja kuningas käski tuoda ne miehet, jotka olivat syyttäneet Danielia,  ja heittää heidät lapsineen ja vaimoineen jalopeurain luolaan; eivätkä  he ehtineet luolan pohjaan, ennenkuin jalopeurat hyökkäsivät heidän  kimppuunsa ja murskasivat kaikki heidän luunsa.</span> <span class="verse"><a name="25">25</a>Sitten kuningas Daarejaves kirjoitti kaikille kansoille,  kansakunnille ja kielille, mitä koko maan päällä asuu: "Suuri olkoon  teidän rauhanne!</span> <span class="verse"><a name="26">26</a>Minä olen antanut käskyn, että minun valtakuntani koko valtapiirissä  vavistakoon ja peljättäköön Danielin Jumalaa.  Sillä hän on elävä Jumala  ja pysyy iankaikkisesti. Hänen valtakuntansa ei häviä, eikä hänen  herrautensa lopu.</span> <span class="verse"><a name="27">27</a>Hän pelastaa ja vapahtaa, hän tekee tunnustekoja ja ihmeitä  taivaassa ja maan päällä, hän, joka pelasti Danielin jalopeurain  kynsistä."</span> <span class="verse"><a name="28">28</a>Ja tämä Daniel oli korkeassa arvossa ja kunniassa Daarejaveksen  valtakunnassa sekä persialaisen Kooreksen valtakunnassa.</span> </p></div</div></div></body></html>