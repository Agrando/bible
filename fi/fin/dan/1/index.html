<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 1</strong></div><p><span class="verse"><a name="1">1</a>Joojakimin, Juudan kuninkaan, kolmantena hallitusvuotena tuli  Nebukadnessar, Baabelin kuningas, Jerusalemin edustalle ja piiritti  sitä.</span> <span class="verse"><a name="2">2</a>Ja Herra antoi hänen käsiinsä Joojakimin, Juudan kuninkaan, sekä osan  Jumalan huoneen astioita, ja hän vei ne Sinearin maahan, jumalansa  huoneeseen. Ja hän vei astiat jumalansa aarrekammioon.</span> <span class="verse"><a name="3">3</a>Ja kuningas käski ylimmäisen hoviherransa Aspenaan tuoda  israelilaisia poikia, jotka olivat kuninkaallista sukua tai  ylimysperheistä,</span> <span class="verse"><a name="4">4</a>nuorukaisia, joissa ei ollut mitään virheä ja jotka olivat  kaunismuotoisia, jotka kykenivät käsittämään kaikkea viisautta, olivat  terävä-älyisiä ja hyväoppisia ja jotka olisivat kelvollisia palvelemaan  kuninkaan hovissa; heille hänen tuli opettaa kaldealaisten kirjoitusta  ja kieltä.</span> <span class="verse"><a name="5">5</a>Ja kuningas määräsi heille jokapäiväiseksi ravinnoksi ruokaa  kuninkaan pöydästä ja viiniä, jota hän itse joi. Niin heitä oli  kasvatettava kolme vuotta, ja niiden kuluttua heidän tuli astua  kuninkaan palvelukseen.</span> <span class="verse"><a name="6">6</a>Heidän joukossaan olivat juutalaiset pojat Daniel, Hananja, Miisael  ja Asarja.</span> <span class="verse"><a name="7">7</a>Ja hoviherrain päällikkö pani heille nimet: Danielille hän pani nimen  Beltsassar, Hananjalle nimen Sadrak, Miisaelille nimen Meesak ja  Asarjalle nimen Abednego.</span> <span class="verse"><a name="8">8</a>Mutta Daniel päätti lujasti olla saastuttamatta itseään kuninkaan  pöydän ruualla ja viinillä, jota tämä joi, ja anoi hoviherrain  päälliköltä, ettei hänen tarvitsisi itseään saastuttaa.</span> <span class="verse"><a name="9">9</a>Ja Jumala salli Danielin saada suosion ja armon hoviherrain päällikön  edessä.</span> <span class="verse"><a name="10">10</a>Mutta hoviherrain päällikkö sanoi Danielille: "Minä pelkään, että  jos herrani, kuningas, joka on määrännyt teidän ruokanne ja juomanne,  huomaa teidän kasvonne laihemmiksi kuin muiden ikäistenne nuorukaisten,  niin te saatatte minun pääni vaaraan kuninkaan edessä".</span> <span class="verse"><a name="11">11</a>Silloin Daniel sanoi katsastajalle, jonka hoviherrain päällikkö oli  määrännyt pitämään silmällä Danielia, Hananjaa, Miisaelia ja Asarjaa:</span> <span class="verse"><a name="12">12</a>"Koettele palvelijoitasi kymmenen päivää, ja annettakoon meille  vihannesruokaa syödäksemme ja vettä juodaksemme.</span> <span class="verse"><a name="13">13</a>Sitten tarkastettakoon sinun edessäsi, miltä me näytämme ja miltä  näyttävät ne nuorukaiset, jotka syövät kuninkaan pöydän ruokaa; ja tee  sitten palvelijoillesi sen mukaan, mitä silloin havaitset."</span> <span class="verse"><a name="14">14</a>Ja hän kuuli heitä tässä asiassa ja koetteli heitä kymmenen päivää.</span> <span class="verse"><a name="15">15</a>Mutta kymmenen päivän kuluttua havaittiin heidät muodoltaan  kauniimmiksi ja ruumiiltaan lihavammiksi kuin yksikään niistä  nuorukaisista, jotka söivät kuninkaan pöydän ruokaa.</span> <span class="verse"><a name="16">16</a>Ja niin katsastaja jätti pois heille määrätyn ruuan ja heidän  juotavansa viinin ja antoi heille vihannesruokaa.</span> <span class="verse"><a name="17">17</a>Ja Jumala antoi näille neljälle nuorukaiselle taidon käsittää kaikki  kirjoitukset ja kaiken viisauden; ja Daniel ymmärsi myös kaikkinaiset  näyt ja unet.</span> <span class="verse"><a name="18">18</a>Kun sitten ne päivät olivat kuluneet, joiden jälkeen kuningas oli  käskenyt tuoda heidät esiin, niin hoviherrain päällikkö toi heidät  Nebukadnessarin eteen.</span> <span class="verse"><a name="19">19</a>Kun nyt kuningas keskusteli heidän kanssaan, ei ollut heidän  joukossansa yhtäkään Danielin, Hananjan, Miisaelin ja Asarjan vertaista.  Niin he tulivat kuninkaan palvelijoiksi.</span> <span class="verse"><a name="20">20</a>Ja kaikissa viisautta ja ymmärrystä vaativissa asioissa, joita  kuningas heiltä kyseli, hän havaitsi heidät kymmentä vertaa etevämmiksi  kuin kaikki tietäjät ja noidat, mitä koko hänen valtakunnassaan oli.</span> <span class="verse"><a name="21">21</a>Ja Daniel oli siellä kuningas Kooreksen ensimmäiseen vuoteen asti.</span> </p></div</div></div></body></html>