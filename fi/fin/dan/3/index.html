<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 3</strong></div><p><span class="verse"><a name="1">1</a>Kuningas Nebukadnessar teetti kultaisen kuvapatsaan, jonka korkeus  oli kuusikymmentä kyynärää ja leveys kuusi kyynärää, ja pystytti sen  Duuran lakeudelle Baabelin maakuntaan.</span> <span class="verse"><a name="2">2</a>Ja kuningas Nebukadnessar lähetti kokoamaan satraapit, maaherrat,  käskynhaltijat, neuvonantajat, aarteiden hoitajat, lainoppineet,  tuomarit ja kaikki muut maakuntain virkamiehet, että he tulisivat sen  kuvapatsaan vihkiäisiin, jonka kuningas Nebukadnessar oli pystyttänyt.</span> <span class="verse"><a name="3">3</a>Silloin kokoontuivat satraapit, maaherrat, käskynhaltijat,  neuvonantajat, aarteiden hoitajat, lainoppineet, tuomarit ja kaikki muut  maakuntain virkamiehet sen kuvapatsaan vihkiäisiin, jonka kuningas  Nebukadnessar oli pystyttänyt, ja he asettuivat sen kuvapatsaan eteen,  jonka  Nebukadnessar oli pystyttänyt.</span> <span class="verse"><a name="4">4</a>Ja kuuluttaja huusi voimallisesti: "Teille, kansat, sukukunnat ja  kielet, julistetaan:</span> <span class="verse"><a name="5">5</a>heti kun te kuulette torvien, huilujen, kitarain, harppujen,  psalttarien, säkkipillien ja kaikkinaisten muiden soittimien äänen,  langetkaa maahan ja kumartaen rukoilkaa kultaista kuvapatsasta, jonka  kuningas Nebukadnessar on pystyttänyt.</span> <span class="verse"><a name="6">6</a>Mutta joka ei lankea maahan ja kumarra, se heitetään sillä hetkellä  tuliseen pätsiin."</span> <span class="verse"><a name="7">7</a>Sentähden, heti kun kaikki kansat kuulivat torvien, huilujen,  kitarain, harppujen, psalttarien, säkkipillien ja kaikkinaisten muiden  soittimien äänen, lankesivat kaikki kansat, sukukunnat ja kielet maahan  ja kumartaen rukoilivat kultaista kuvapatsasta, jonka kuningas  Nebukadnessar oli pystyttänyt.</span> <span class="verse"><a name="8">8</a>Silloin astui heti kaldealaisia miehiä esiin syyttämään juutalaisia.</span> <span class="verse"><a name="9">9</a>He lausuivat ja sanoivat kuningas Nebukadnessarille: "Kuningas  eläköön iankaikkisesti!</span> <span class="verse"><a name="10">10</a>Sinä, kuningas, olet antanut käskyn, että jokainen, joka kuulee  torvien, huilujen, kitarain, harppujen, psalttarien, säkkipillien ja  kaikkinaisten muiden soittimien äänen, langetkoon maahan ja kumartaen  rukoilkoon kultaista kuvapatsasta,</span> <span class="verse"><a name="11">11</a>ja että joka ei lankea maahan ja kumarra, se heitetään tuliseen  pätsiin.</span> <span class="verse"><a name="12">12</a>On juutalaisia miehiä, joiden hoitoon sinä olet antanut Baabelin  maakunnan hallinnon, Sadrak, Meesak ja Abednego: nämä miehet eivät  välitä sinun käskystäsi, kuningas; he eivät palvele sinun jumaliasi  eivätkä kumartaen rukoile kultaista kuvapatsasta, jonka sinä olet  pystyttänyt."</span> <span class="verse"><a name="13">13</a>Silloin Nebukadnessar vihan vimmassa käski tuoda Sadrakin, Meesakin  ja Abednegon. Kun nämä miehet oli tuotu kuninkaan eteen,</span> <span class="verse"><a name="14">14</a>lausui Nebukadnessar ja sanoi heille: "Aivanko tahallanne te,  Sadrak, Meesak ja Abednego, ette tahdo palvella minun jumalaani ettekä  kumartaen rukoilla kultaista kuvapatsasta, jonka minä olen pystyttänyt?</span> <span class="verse"><a name="15">15</a>Nyt, jos te siinä silmänräpäyksessä, kun kuulette torvien, huilujen,  kitarain, harppujen, psalttarien, säkkipillien ja kaikkinaisten muiden  soittimien äänen, olette valmiit lankeamaan maahan ja kumartaen  rukoilemaan kuvapatsasta, jonka minä olen teettänyt, niin hyvä! Mutta  ellette kumarra, niin teidät heti paikalla heitetään tuliseen pätsiin;  ja kuka on se jumala, joka pelastaa teidät minun kädestäni?"</span> <span class="verse"><a name="16">16</a>Sadrak, Meesak ja Abednego vastasivat ja sanoivat kuninkaalle:  "Nebukadnessar! Ei ole tarpeellista meidän vastata sinulle tähän  sanaakaan.</span> <span class="verse"><a name="17">17</a>Jos niin käy, voi meidän Jumalamme kyllä pelastaa meidät tulisesta  pätsistä, ja hän pelastaa myös sinun kädestäsi, kuningas.</span> <span class="verse"><a name="18">18</a>Ja vaikka ei pelastaisikaan, niin tiedä se, kuningas, että me emme  palvele sinun jumaliasi emmekä kumartaen rukoile kultaista kuvapatsasta,  jonka sinä olet pystyttänyt."</span> <span class="verse"><a name="19">19</a>Silloin Nebukadnessar tuli kiukkua täyteen Sadrakia, Meesakia ja  Abednegoa kohtaan ja hänen hahmonsa muuttui. Ja hän käski ja sanoi, että  pätsi oli kuumennettava seitsemän kertaa kuumemmaksi kuin tavallisesti.</span> <span class="verse"><a name="20">20</a>Ja hän käski sotajoukkonsa väkevimpien miesten sitoa Sadrakin,  Meesakin ja Abednegon ja heittää heidät tuliseen pätsiin.</span> <span class="verse"><a name="21">21</a>Silloin nämä sidottiin vaippoineen, takkeineen, päähineineen ja  muine vaatteineen ja heitettiin tuliseen pätsiin.</span> <span class="verse"><a name="22">22</a>Koska nyt kuninkaan sana oli niin ankara ja pätsi niin kovin  kuumennettu, tappoi tulen liekki ne miehet, jotka veivät ylös Sadrakin,  Meesakin ja Abednegon.</span> <span class="verse"><a name="23">23</a>Mutta nämä kolme miestä, Sadrak, Meesak ja Abednego, suistuivat  sidottuina tuliseen pätsiin.</span> <span class="verse"><a name="24">24</a>Silloin kuningas Nebukadnessar hämmästyi ja nousi kiiruusti ylös ja  lausui hallitusmiehilleen sanoen: "Emmekö heittäneet kolme miestä  sidottuina tuleen?" He vastasivat ja sanoivat kuninkaalle: "Totisesti,  kuningas!"</span> <span class="verse"><a name="25">25</a>Hän vastasi ja sanoi: "Katso, minä näen neljä miestä kävelevän  vapaina tulessa, eivätkä he ole vahingoittuneet, ja neljäs on näöltänsä  niinkuin jumalan poika".</span> <span class="verse"><a name="26">26</a>Silloin Nebukadnessar meni tulisen pätsin aukolle, lausui ja sanoi:  "Sadrak, Meesak ja Abednego, te korkeimman Jumalan palvelijat, astukaa  ulos ja tulkaa tänne". Sadrak, Meesak ja Abednego astuivat silloin ulos  tulesta.</span> <span class="verse"><a name="27">27</a>Satraapit, maaherrat, käskynhaltijat ja kuninkaan hallitusmiehet  kokoontuivat ja näkivät, ettei tuli ollut voinut mitään näiden miesten  ruumiille, etteivät heidän päänsä hiukset olleet kärventyneet eivätkä  heidän vaatteensa vioittuneet; eikä heissä tuntunut tulen käryä.</span> <span class="verse"><a name="28">28</a>Silloin Nebukadnessar lausui ja sanoi: "Kiitetty olkoon Sadrakin,  Meesakin ja Abednegon Jumala, joka lähetti enkelinsä ja pelasti  palvelijansa, jotka häneen turvasivat eivätkä totelleet kuninkaan  käskyä, vaan antoivat ruumiinsa alttiiksi, ennemmin kuin palvelivat   kumartaen rukoilivat muuta jumalaa kuin omaa Jumalaansa.</span> <span class="verse"><a name="29">29</a>Ja minä annan käskyn, että jokainen, olkoon hän mitä kansaa,  kansakuntaa ja kieltä tahansa, joka puhuu pilkaten Sadrakin, Meesakin ja  Abednegon Jumalasta, hakattakoon kappaleiksi, ja hänen talonsa tehtäköön  soraläjäksi; sillä ei ole muuta jumalaa, joka niin voi pelastaa kuin  tämä."</span> <span class="verse"><a name="30">30</a>Sitten kuningas asetti Sadrakin, Meesakin ja Abednegon suureen  valtaan Baabelin maakunnassa.</span> <span class="verse"><a name="31">31</a>"Kuningas Nebukadnessar kaikille kansoille, kansakunnille ja  kielille, jotka asuvat kaiken maan päällä: suuri olkoon teidän rauhanne!</span> <span class="verse"><a name="32">32</a>Minä olen nähnyt hyväksi ilmoittaa ne tunnusteot ja ihmeet, jotka  korkein Jumala on minulle tehnyt.</span> <span class="verse"><a name="33">33</a>Kuinka suuret ovat hänen tunnustekonsa ja kuinka voimalliset hänen  ihmeensä! Hänen valtakuntansa on iankaikkinen valtakunta ja hänen  valtansa pysyy suvusta sukuun."</span> </p></div</div></div></body></html>