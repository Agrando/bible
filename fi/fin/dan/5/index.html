<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 5</strong></div><p><span class="verse"><a name="1">1</a>Kuningas Belsassar laittoi suuret pidot tuhannelle ylimyksellensä, ja  hän joi viiniä näiden tuhannen edessä.</span> <span class="verse"><a name="2">2</a>Kun viini oli makeimmillaan, käski Belsassar tuoda ne kulta- ja  hopea-astiat, jotka hänen isänsä Nebukadnessar oli ottanut Jerusalemin  temppelistä, että kuningas ja hänen ylimyksensä, hänen puolisonsa ja  sivuvaimonsa joisivat niistä.</span> <span class="verse"><a name="3">3</a>Silloin tuotiin ne kulta-astiat, jotka oli otettu temppelistä,  Jumalan huoneesta, Jerusalemista, ja niistä joivat kuningas ja hänen  ylimyksensä, hänen puolisonsa ja sivuvaimonsa.</span> <span class="verse"><a name="4">4</a>He joivat viiniä ja ylistivät kultaisia ja hopeisia, vaskisia,  rautaisia, puisia ja kivisiä jumalia.</span> <span class="verse"><a name="5">5</a>Sillä hetkellä ilmestyivät ihmiskäden sormet ja kirjoittivat  kuninkaan palatsin kalkitulle seinälle, vastapäätä lampunjalkaa, ja  kuningas näki käden, joka kirjoitti.</span> <span class="verse"><a name="6">6</a>Silloin kuninkaan kasvot kalpenivat, ja hänen ajatuksensa  peljästyttivät hänet; hänen lanteittensa nivelet herposivat, ja hänen  polvensa tutisivat.</span> <span class="verse"><a name="7">7</a>Kuningas huusi kovalla äänellä ja käski tuoda noidat, kaldealaiset ja  tähtienselittäjät. Kuningas lausui ja sanoi Baabelin tietäjille: "Kuka  ikinä voi lukea tämän kirjoituksen ja ilmoittaa minulle sen selityksen,  hänet puetaan purppuraan, ja hänen kaulaansa pannaan kultakäädyt, ja hän  on oleva yksi valtakunnan kolmesta valtamiehestä".</span> <span class="verse"><a name="8">8</a>Silloin tulivat kaikki kuninkaan viisaat, mutta he eivät voineet  lukea kirjoitusta eivätkä ilmoittaa kuninkaalle sen selitystä.</span> <span class="verse"><a name="9">9</a>Kuningas Belsassar peljästyi silloin suuresti, ja hänen kasvonsa  kalpenivat, ja hänen ylimyksensä tyrmistyivät.</span> <span class="verse"><a name="10">10</a>Kuninkaan äiti tuli kuninkaan ja hänen ylimystensä puheen tähden  pitohuoneeseen. Kuninkaan äiti lausui ja sanoi: "Eläköön kuningas  iankaikkisesti! Älkööt sinun ajatuksesi peljättäkö sinua, älköötkä  kasvosi kalvetko.</span> <span class="verse"><a name="11">11</a>Sinun valtakunnassasi on mies, jossa on pyhien jumalien henki ja  jolla sinun isäsi päivinä havaittiin olevan valistus ja ymmärrys ynnä  viisaus, samankaltainen kuin jumalien; hänet asetti isäsi, kuningas  Nebukadnessar, tietäjäin, noitien, kaldealaisten ja tähtienselittäjäin  päämieheksi - sinun isäsi, kuningas -</span> <span class="verse"><a name="12">12</a>sentähden, että erinomainen henki ja tieto ynnä myös taito selittää  unia, arvata arvoituksia ja ratkaista ongelmia havaittiin juuri hänessä,  Danielissa, jolle kuningas oli antanut nimen Beltsassar. Kutsuttakoon  nyt Daniel, niin hän ilmoittaa selityksen."</span> <span class="verse"><a name="13">13</a>Silloin Daniel tuotiin kuninkaan eteen. Kuningas lausui ja sanoi  Danielille: "Oletko sinä Daniel, joka on niitä juutalaisia  pakkosiirtolaisia, mitkä minun isäni, kuningas, on tuonut Juudasta?</span> <span class="verse"><a name="14">14</a>Minä olen kuullut sinusta, että sinussa on jumalien henki ja että  sinussa on havaittu valistus, taito ja erinomainen viisaus.</span> <span class="verse"><a name="15">15</a>Ja nyt tuotiin minun eteeni viisaat ja noidat lukemaan tätä  kirjoitusta ja ilmoittamaan minulle sen selitys, mutta he eivät voineet  sen selitystä ilmoittaa.</span> <span class="verse"><a name="16">16</a>Mutta sinun minä olen kuullut voivan antaa selityksiä ja ratkaista  ongelmia. Nyt siis, jos voit lukea kirjoituksen ja ilmoittaa minulle sen  selityksen, niin sinut puetaan purppuraan, ja kultakäädyt pannaan sinun  kaulaasi, ja sinä olet oleva yksi valtakunnan kolmesta valtamiehestä."</span> <span class="verse"><a name="17">17</a>Silloin Daniel vastasi ja sanoi kuninkaalle: "Lahjasi pidä itse, ja  antimesi anna toiselle. Mutta kirjoituksen minä luen kuninkaalle ja  ilmoitan hänelle sen selityksen.</span> <span class="verse"><a name="18">18</a>Sinä kuningas! Korkein Jumala antoi sinun isällesi Nebukadnessarille  kuninkuuden, voiman, kunnian ja valtasuuruuden.</span> <span class="verse"><a name="19">19</a>Ja sen voiman tähden, jonka hän oli hänelle antanut, vapisivat  kaikki kansat, kansakunnat ja kielet ja pelkäsivät hänen edessään. Hän  tappoi, kenen hän tahtoi, hän jätti henkiin, kenen hän tahtoi, hän  ylensi, kenen hän tahtoi, hän alensi, kenen hän tahtoi.</span> <span class="verse"><a name="20">20</a>Mutta kun hänen sydämensä paisui ja hänen henkensä kävi korskeaksi  ja ylpeäksi, syöstiin hänet kuninkaalliselta valtaistuimeltansa, ja  hänen kunniansa otettiin häneltä pois.</span> <span class="verse"><a name="21">21</a>Hänet ajettiin pois ihmisten seasta, ja hänen sydämensä tuli  eläinten sydämen kaltaiseksi; hänen asuntonsa oli villiaasien parissa,  ja hän joutui syömään ruohoa niinkuin raavaat; hänen ruumiinsa kastui  taivaan kasteesta, kunnes hän tuli tuntemaan, että korkein Jumala  hallitsee ihmisten valtakuntaa ja asettaa sen päämieheksi, kenen hän  tahtoo.</span> <span class="verse"><a name="22">22</a>Mutta sinä, hänen poikansa Belsassar, et ole nöyryyttänyt sydäntäsi,  vaikka tämän kaiken tiesit;</span> <span class="verse"><a name="23">23</a>vaan sinä olet korottanut itsesi taivaan Herraa vastaan: hänen  huoneensa astiat on tuotu sinun eteesi, ja sinä ja sinun ylimyksesi,  sinun puolisosi ja sivuvaimosi olette juoneet niistä viiniä, ja sinä  olet ylistänyt hopeisia ja kultaisia, vaskisia, rautaisia, puisia ja  kivisiä jumalia, jotka eivät näe, eivät kuule eivätkä mitään tiedä.  Mutta sitä Jumalaa, jonka kädessä on sinun henkesi ja kaikki sinun  tiesi, sinä et ole kunnioittanut.</span> <span class="verse"><a name="24">24</a>Sentähden on tämä käsi lähetetty hänen tyköänsä ja tämä kirjoitus  kirjoitettu.</span> <span class="verse"><a name="25">25</a>Ja tämä on kirjoitus, joka on tuonne kirjoitettu: 'Mene, mene,  tekel, ufarsin'.</span> <span class="verse"><a name="26">26</a>Ja tämä on sen selitys: mene merkitsee: Jumala on laskenut sinun  valtakuntasi luvun ja on tehnyt siitä lopun.</span> <span class="verse"><a name="27">27</a>Tekel: sinut on vaa'alla punnittu ja köykäiseksi havaittu.</span> <span class="verse"><a name="28">28</a>Peres: sinun valtakuntasi on pirstottu ja annettu meedialaisille ja  persialaisille."</span> <span class="verse"><a name="29">29</a>Silloin Belsassar antoi käskyn, että Daniel oli puettava purppuraan  ja kultakäädyt pantava hänen kaulaansa ja julistettava, että hän oli  oleva yksi valtakunnan kolmesta valtamiehestä.</span> <span class="verse"><a name="30">30</a>Samana yönä tapettiin Belsassar, kaldealaisten kuningas,</span> <span class="verse"><a name="31">31</a>ja Daarejaves, meedialainen, sai haltuunsa valtakunnan ollessaan  noin kuudenkymmenen kahden vuoden ikäinen.</span> </p></div</div></div></body></html>