<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 2</strong></div><p><span class="verse"><a name="1">1</a>Nebukadnessarin toisena hallitusvuotena näki Nebukadnessar unia, ja  hänen mielensä oli levoton eikä hän enää saanut unta.</span> <span class="verse"><a name="2">2</a>Silloin kuningas käski kutsua tietäjät ja noidat, velhot ja  kaldealaiset ilmoittamaan kuninkaalle hänen unensa; ja he tulivat ja  astuivat kuninkaan eteen.</span> <span class="verse"><a name="3">3</a>Ja kuningas sanoi heille: "Minä olen nähnyt unen, ja mieleni on  levoton, kunnes saan tietää sen unen.</span> <span class="verse"><a name="4">4</a>Silloin kaldealaiset puhuivat kuninkaalle araminkielellä: "Eläköön  kuningas iankaikkisesti! Sano uni palvelijoillesi, niin me ilmoitamme  sen selityksen."</span> <span class="verse"><a name="5">5</a>Kuningas vastasi ja sanoi kaldealaisille: "Tämä minun sanani on  peruuttamaton: Ellette ilmoita minulle unta ja sen selitystä, niin  teidät hakataan kappaleiksi ja teidän talonne tehdään soraläjiksi.</span> <span class="verse"><a name="6">6</a>Mutta jos te ilmoitatte minulle unen ja sen selityksen, niin te  saatte minulta lahjoja ja antimia ja suuren kunnian.  Sentähden  ilmoittakaa minulle uni ja sen selitys."</span> <span class="verse"><a name="7">7</a>He vastasivat toistamiseen ja sanoivat: "Kuningas sanokoon unen  palvelijoilleen, niin me ilmoitamme sen selityksen".</span> <span class="verse"><a name="8">8</a>Kuningas vastasi ja sanoi: "Minä huomaan selvästi, että te vain  koetatte voittaa aikaa, koska näette peruuttamattomaksi tämän minun  sanani,</span> <span class="verse"><a name="9">9</a>että ellette ilmoita minulle unta, on teillä edessä vain yksi tuomio.  Sillä te olette sopineet keskenänne, että puhutte minun edessäni  valheellista ja turmiollista puhetta toivoen, että aika muuttuu.  Sentähden sanokaa minulle uni; silloin minä tiedän, että te osaatte  ilmoittaa minulle selityksen siihen."</span> <span class="verse"><a name="10">10</a>Kaldealaiset vastasivat kuninkaan edessä ja sanoivat: "Ei ole maan  päällä ihmistä, joka kykenisi selittämään sen, mitä kuningas sanoi. Eikä  yksikään suuri ja voimallinen kuningas ole koskaan vaatinut  tämänkaltaista asiaa keneltäkään tietäjältä, noidalta tai  kaldealaiselta.</span> <span class="verse"><a name="11">11</a>Sillä asia, jota kuningas vaatii, on vaikea, eikä ole ketään, joka  voisi sen kuninkaalle selittää, paitsi jumalat, joiden asuinsija ei ole  ihmisten tykönä."</span> <span class="verse"><a name="12">12</a>Tästä kuningas suuttui ja julmistui kovin ja käski tappaa kaikki  Baabelin viisaat.</span> <span class="verse"><a name="13">13</a>Kun tästä oli käsky annettu ja viisaat piti tapettaman, etsittiin  Danielia ja hänen tovereitaan tapettaviksi.</span> <span class="verse"><a name="14">14</a>Silloin Daniel antoi viisaan ja taitavan vastauksen Arjokille,  kuninkaan henkivartioväen päällikölle, joka oli lähtenyt tappamaan  Baabelin viisaita.</span> <span class="verse"><a name="15">15</a>Hän vastasi ja sanoi Arjokille, kuninkaan päällikölle: "Miksi on  kuningas antanut niin ankaran käskyn?" Silloin Arjok kertoi Danielille  asian.</span> <span class="verse"><a name="16">16</a>Niin Daniel meni palatsiin ja pyysi kuningasta antamaan hänelle  aikaa, että hän saisi ilmoittaa kuninkaalle selityksen.</span> <span class="verse"><a name="17">17</a>Sitten Daniel meni kotiinsa ja kertoi asian tovereillensa  Hananjalle, Miisaelille ja Asarjalle</span> <span class="verse"><a name="18">18</a>kehoittaen heitä rukoilemaan armoa taivaan Jumalalta tämän salatun  asian tähden, ettei Danielia ja hänen tovereitansa tapettaisi muiden  Baabelin viisaitten kanssa.</span> <span class="verse"><a name="19">19</a>Silloin salaisuus ilmoitettiin Danielille yöllisessä näyssä.  Niin  Daniel kiitti taivaan Jumalaa.</span> <span class="verse"><a name="20">20</a>Daniel lausui ja sanoi: "Olkoon Jumalan nimi kiitetty iankaikkisesta  iankaikkiseen, sillä hänen on viisaus ja voima.</span> <span class="verse"><a name="21">21</a>Hän muuttaa ajat ja hetket, hän syöksee kuninkaat vallasta ja  korottaa kuninkaat valtaan, hän antaa viisaille viisauden ja  taidollisille ymmärryksen.</span> <span class="verse"><a name="22">22</a>Hän paljastaa syvät ja salatut asiat, hän tietää, mitä pimeydessä  on, ja valkeus asuu hänen tykönänsä.</span> <span class="verse"><a name="23">23</a>Sinua, minun isieni Jumala, minä kiitän ja ylistän siitä, että olet  antanut minulle viisauden ja voiman ja että nyt annoit minun tietää,  mitä me sinulta rukoilimme. Sillä sinä annoit meidän tietää kuninkaan  asian."</span> <span class="verse"><a name="24">24</a>Sitten Daniel meni Arjokin tykö, jolla oli kuninkaan määräys tappaa  Baabelin viisaat. Hän meni ja sanoi hänelle näin: "Älä tapa Baabelin  viisaita; vie minut kuninkaan eteen, niin minä ilmoitan kuninkaalle  selityksen".</span> <span class="verse"><a name="25">25</a>Silloin Arjok vei kiiruusti Danielin kuninkaan eteen ja sanoi tälle  näin: "Minä olen löytänyt juutalaisten pakkosiirtolaisten joukosta  miehen, joka ilmoittaa kuninkaalle selityksen".</span> <span class="verse"><a name="26">26</a>Kuningas vastasi ja sanoi Danielille, jonka nimenä oli Beltsassar:  "Voitko sinä ilmoittaa minulle unen, jonka minä näin, ja sen  selityksen?"</span> <span class="verse"><a name="27">27</a>Daniel vastasi kuninkaalle ja sanoi: "Salaisuutta, jonka kuningas  tahtoo tietää, eivät viisaat, noidat, tietäjät eivätkä tähtienselittäjät  voi ilmoittaa kuninkaalle.</span> <span class="verse"><a name="28">28</a>Mutta on Jumala taivaassa; hän paljastaa salaisuudet ja ilmoittaa  kuningas Nebukadnessarille, mitä on tapahtuva aikojen lopussa. Tämä on  sinun unesi, sinun pääsi näky, joka sinulla oli vuoteessasi.</span> <span class="verse"><a name="29">29</a>Kun sinä, kuningas, olit vuoteessasi, nousi mieleesi ajatus, mitä  tämän jälkeen on tapahtuva; ja hän, joka paljastaa salaisuudet, ilmoitti  sinulle, mitä tapahtuva on.</span> <span class="verse"><a name="30">30</a>Ja tämä salaisuus on paljastettu minulle, ei oman viisauteni  voimasta, ikäänkuin minulla olisi sitä enemmän kuin kenelläkään muulla  ihmisellä, vaan sentähden että selitys ilmoitettaisiin kuninkaalle ja  sinä saisit selville sydämesi ajatukset.</span> <span class="verse"><a name="31">31</a>Sinä näit, kuningas, katso, oli iso kuvapatsas. Se kuvapatsas oli  suuri, ja sen kirkkaus oli ylenpalttinen. Se seisoi sinun edessäsi, ja  se oli hirvittävä nähdä.</span> <span class="verse"><a name="32">32</a>Kuvan pää oli parasta kultaa, sen rinta ja käsivarret hopeata, sen  vatsa ja lanteet vaskea.</span> <span class="verse"><a name="33">33</a>Sen sääret olivat rautaa, sen jalat osaksi rautaa, osaksi savea.</span> <span class="verse"><a name="34">34</a>Sinun sitä katsellessasi irtautui kivilohkare - ei ihmiskäden  voimasta - ja iski kuvapatsasta jalkoihin, jotka olivat rautaa ja savea,  ja murskasi ne.</span> <span class="verse"><a name="35">35</a>Silloin musertuivat yhdellä haavaa rauta, savi, vaski, hopea ja  kulta, ja niiden kävi kuin akanain kesäisillä puimatantereilla: tuuli  vei ne, eikä niistä löydetty jälkeäkään.  Mutta kivestä, joka oli  kuvapatsaan murskannut, tuli suuri vuori, ja se täytti koko maan.</span> <span class="verse"><a name="36">36</a>Tämä oli se uni, ja nyt sanomme kuninkaalle sen selityksen.</span> <span class="verse"><a name="37">37</a>Sinä, kuningas, olet kuningasten kuningas, jolle taivaan Jumala on  antanut vallan, voiman, väkevyyden ja kunnian</span> <span class="verse"><a name="38">38</a>ja jonka käteen hän on antanut ihmiset, missä ikinä heitä asuu, ja  kedon eläimet ja taivaan linnut, asettaen sinut kaikkien niiden  valtiaaksi: sinä olet se kultainen pää.</span> <span class="verse"><a name="39">39</a>Mutta sinun jälkeesi nousee toinen valtakunta, joka on halvempi kuin  sinun; ja sitten kolmas valtakunta, joka on vaskea ja joka hallitsee  kaikkea maata.</span> <span class="verse"><a name="40">40</a>Ja neljäs valtakunta on tuleva, luja kuin rauta; niinkuin rauta  musertaa ja särkee kaiken, niinkuin rauta murskaa, niin se on musertava  ja murskaava ne kaikki.</span> <span class="verse"><a name="41">41</a>Ja että sinä näit jalkain ja varvasten olevan osittain savenvalajan  savea, osittain rautaa, se merkitsee, että se on oleva hajanainen  valtakunta; kuitenkin on siinä oleva raudan lujuutta, niinkuin sinä näit  rautaa olevan saven seassa.</span> <span class="verse"><a name="42">42</a>Ja että jalkojen varpaat olivat osaksi rautaa, osaksi savea, se  merkitsee, että osa sitä valtakuntaa on oleva luja, osa sitä on oleva  hauras.</span> <span class="verse"><a name="43">43</a>Että sinä näit rautaa olevan saven seassa, se merkitsee, että vaikka  ne sekaantuvat toisiinsa ihmissiemenellä, ne eivät yhdisty toinen  toiseensa, niinkuin ei rautakaan sekaannu saveen.</span> <span class="verse"><a name="44">44</a>Mutta niiden kuningasten päivinä on taivaan Jumala pystyttävä  valtakunnan, joka on kukistumaton iankaikkisesti ja jonka valtaa ei  toiselle kansalle anneta. Se on musertava kaikki ne muut valtakunnat ja  tekevä niistä lopun, mutta se itse on pysyvä iankaikkisesti,</span> <span class="verse"><a name="45">45</a>niinkuin sinä näit, että kivilohkare irtautui vuoresta - ei  ihmiskäden voimasta - ja murskasi raudan, vasken, saven, hopean ja  kullan. Suuri Jumala on ilmoittanut kuninkaalle, mitä tämän jälkeen on  tapahtuva. Ja uni on tosi ja sen selitys luotettava."</span> <span class="verse"><a name="46">46</a>Silloin kuningas Nebukadnessar lankesi kasvoillensa ja kumartui  maahan Danielin edessä ja käski uhrata hänelle ruokauhria ja  suitsutusta.</span> <span class="verse"><a name="47">47</a>Kuningas vastasi Danielille ja sanoi: "Totisesti on teidän Jumalanne  jumalien Jumala ja kuningasten herra ja se, joka paljastaa salaisuudet;  sillä sinä olet voinut paljastaa tämän salaisuuden".</span> <span class="verse"><a name="48">48</a>Sitten kuningas korotti Danielin ja antoi hänelle paljon suuria  lahjoja ja asetti hänet koko Baabelin maakunnan herraksi ja kaikkien  Baabelin viisaitten ylimmäiseksi päämieheksi.</span> <span class="verse"><a name="49">49</a>Ja Danielin anomuksesta kuningas antoi Sadrakin, Meesakin ja  Abednegon hoitoon Baabelin maakunnan hallinnon. Mutta Daniel jäi  kuninkaan hoviin.</span> </p></div</div></div></body></html>