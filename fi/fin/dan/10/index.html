<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 10</strong></div><p><span class="verse"><a name="1">1</a>Persian kuninkaan Kooreksen kolmantena hallitusvuotena ilmoitettiin  sana Danielille, jota kutsuttiin Beltsassariksi; ja se sana on totuus ja  merkitsee suurta vaivaa. Ja hän ymmärsi sanan, ja hän käsitti näyn.</span> <span class="verse"><a name="2">2</a>Niinä päivinä minä, Daniel, murehdin kolmen viikon päivät.</span> <span class="verse"><a name="3">3</a>Herkullista ruokaa minä en syönyt, ei liha eikä viini tullut minun  suuhuni, enkä minä voidellut itseäni öljyllä, ennenkuin kolmen viikon  päivät olivat loppuun kuluneet.</span> <span class="verse"><a name="4">4</a>Ensimmäisen kuun kahdentenakymmenentenä neljäntenä päivänä minä olin  suuren virran, Hiddekelin, rannalla.</span> <span class="verse"><a name="5">5</a>Minä nostin silmäni ja näin, ja katso: oli eräs mies, puettuna  pellavavaatteisiin ja kupeet vyötettyinä Uufaan kullalla.</span> <span class="verse"><a name="6">6</a>Hänen ruumiinsa oli kuin krysoliitti, hänen kasvonsa olivat kuin  salaman leimaus, hänen silmänsä kuin tulisoihdut, hänen käsivartensa ja  jalkansa kuin kiiltävän vasken välke; ja hänen sanojensa ääni oli kuin  suuren kansanjoukon pauhina.</span> <span class="verse"><a name="7">7</a>Ja minä, Daniel, yksin näin sen näyn, mutta miehet, jotka olivat  minun kanssani, eivät näkyä nähneet; kuitenkin valtasi heidät suuri  pelko, ja he pakenivat ja lymysivät.</span> <span class="verse"><a name="8">8</a>Ja minä jäin yksin. Ja kun minä näin tämän suuren näyn, meni minulta  kaikki voima; minun verevä muotoni muuttui kaamean näköiseksi, eikä  minussa ollut voimaa mihinkään.</span> <span class="verse"><a name="9">9</a>Ja minä kuulin hänen sanainsa äänen; ja kuullessani hänen sanainsa  äänen minä vaivuin horroksiin kasvoilleni, kasvot maata vasten.</span> <span class="verse"><a name="10">10</a>Ja katso, käsi kosketti minua ja ravisti minut hereille, polvieni ja  kätteni varaan.</span> <span class="verse"><a name="11">11</a>Ja hän sanoi minulle: "Daniel, sinä otollinen mies, ota vaari niistä  sanoista, jotka minä sinulle puhun, ja nouse seisomaan, sillä minut on  nyt lähetetty sinun tykösi". Ja hänen puhuessansa minulle tämän sanan  minä nousin vavisten.</span> <span class="verse"><a name="12">12</a>Ja hän sanoi minulle: "Älä pelkää, Daniel, sillä ensimmäisestä  päivästä asti, jona sinä taivutit sydämesi ymmärrykseen ja nöyryyteen  Jumalasi edessä, ovat sinun sanasi tulleet kuulluiksi; ja sinun sanojesi  tähden minä olen tullut.</span> <span class="verse"><a name="13">13</a>Persian valtakunnan enkeliruhtinas seisoi vastustamassa minua  kaksikymmentäyksi päivää, mutta katso, Miikael, yksi ensimmäisistä  enkeliruhtinaista, tuli minun avukseni, sillä minä olin jäänyt yksin  sinne, Persian kuningasten tykö.</span> <span class="verse"><a name="14">14</a>Ja minä tulin opettamaan sinulle, mitä on tapahtuva sinun kansallesi  päivien lopulla; sillä vielä tämäkin näky koskee niitä päiviä."</span> <span class="verse"><a name="15">15</a>Ja hänen näitä minulle puhuessansa minä käänsin kasvoni maahan päin  ja olin ääneti.</span> <span class="verse"><a name="16">16</a>Ja katso, olento, ihmislasten muotoinen, kosketti minun huuliani;  silloin minä avasin suuni ja puhuin ja sanoin edessäni seisovalle:  "Herrani, nähdessäni näyn valtasi minut tuska, ja minulta meni kaikki  voima.</span> <span class="verse"><a name="17">17</a>Ja kuinka voi herrani palvelija, tällainen kuin minä, puhutella  sellaista, kuin minun herrani on? Sillä siitä asti ei minussa ole  voimaa, tuskin enää henkeäkään."</span> <span class="verse"><a name="18">18</a>Silloin kosketti minua jälleen se ihmisen muotoinen ja vahvisti  minua.</span> <span class="verse"><a name="19">19</a>Ja hän sanoi: "Älä pelkää, sinä otollinen mies, rauha olkoon  sinulle. Vahvistu! Vahvistu!" Ja hänen puhuessaan minulle minä  vahvistuin ja sanoin: "Puhukoon herrani, sillä sinä olet minua  vahvistanut".</span> <span class="verse"><a name="20">20</a>Ja hän sanoi: "Tiedätkö, mitä varten minä olen tullut sinun tykösi?  Nyt minä käyn jälleen sotimaan Persian enkeliruhtinasta vastaan, ja kun  minä olen päässyt hänestä, niin katso: tulee Jaavanin enkeliruhtinas.</span> <span class="verse"><a name="21">21</a>Mutta minä ilmoitan sinulle, mitä on kirjoitettuna totuuden  kirjassa. Eikä ole ketään muuta vahvistamassa minua heitä vastaan paitsi  teidän enkeliruhtinaanne Miikael.</span> </p></div</div></div></body></html>