<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 8</strong></div><p><span class="verse"><a name="1">1</a>Kuningas Belsassarin kolmantena hallitusvuotena näin minä, Daniel,  näyn, senjälkeen kuin minulla jo ennen oli ollut näky.</span> <span class="verse"><a name="2">2</a>Kun minä näyssä katselin, havaitsin minä olevani Suusanin linnassa,  Eelamin maakunnassa; ja kun minä näyssä katselin, olin minä Uulai-joen  rannalla.</span> <span class="verse"><a name="3">3</a>Minä nostin silmäni ja katsoin. Ja katso, oinas seisoi päin jokea, ja  sillä oli kaksi sarvea; ja sarvet olivat korkeat, ja toinen oli toista  korkeampi; ja korkeampi puhkesi esiin myöhemmin.</span> <span class="verse"><a name="4">4</a>Minä näin oinaan puskevan länteen, pohjoiseen ja etelään päin, eikä  yksikään eläin kestänyt sen edessä, eikä kukaan voinut pelastaa sen  vallasta. Se teki, mitä tahtoi; ja se tuli suureksi.</span> <span class="verse"><a name="5">5</a>Sitten minä tarkkasin, ja katso: tuli kauris päivän laskun puolelta,  kulki koko maan ylitse eikä maata koskettanut; ja kauriilla oli keskellä  otsaa uhkea sarvi.</span> <span class="verse"><a name="6">6</a>Ja se tuli aivan sen kaksisarvisen oinaan luokse, jonka minä olin  nähnyt seisovan päin jokea, ja karkasi sen kimppuun vihansa väessä.</span> <span class="verse"><a name="7">7</a>Ja minä näin sen käyvän kiinni oinaaseen ja kiukuissaan puskevan  oinasta ja murskaavan sen molemmat sarvet. Eikä oinaalla ollut voimaa  kestää sen edessä, vaan kauris heitti sen maahan ja tallasi sitä; eikä  ollut ketään, joka olisi voinut pelastaa oinaan sen vallasta.</span> <span class="verse"><a name="8">8</a>Ja kauris tuli ylen suureksi; mutta kun se oli väkevimmillään, särkyi  suuri sarvi, ja sen sijalle kasvoi neljä uhkeata sarvea, taivaan neljää  tuulta kohti.</span> <span class="verse"><a name="9">9</a>Ja yhdestä niistä puhkesi esiin sarvi, alussa vähäpätöinen.  Se  kasvoi suuresti etelään päin ja itään päin ja Ihanaan maahan päin.</span> <span class="verse"><a name="10">10</a>Ja se kasvoi taivaan sotajoukkoon asti ja pudotti maahan osan siitä  sotajoukosta ja tähdistä ja tallasi niitä.</span> <span class="verse"><a name="11">11</a>Hän ylpeili sotajoukon ruhtinastakin vastaan, ja tältä otettiin pois  jokapäiväinen uhri, ja hänen pyhäkkönsä paikka kukistettiin.</span> <span class="verse"><a name="12">12</a>Myös sotajoukko jokapäiväisen uhrin lisäksi annettiin rikollisesti  alttiiksi tuholle. Se sarvi heitti totuuden maahan, ja mitä se teki,  siinä se menestyi.</span> <span class="verse"><a name="13">13</a>Sitten minä kuulin yhden pyhän puhuvan, ja toinen pyhä sanoi sille,  joka puhui: "Kuinka pitkää aikaa tarkoittaa näky jokapäiväisestä uhrista  ja kauhistavasta rikoksesta: pyhäkön ja sotajoukon alttiiksi antamisesta  tallattavaksi?"</span> <span class="verse"><a name="14">14</a>Ja hän sanoi minulle: "Kahtatuhatta kolmeasataa iltaa ja aamua;  sitten pyhäkkö asetetaan jälleen oikeuteensa".</span> <span class="verse"><a name="15">15</a>Kun minä, Daniel, olin nähnyt tämän näyn ja koetin sitä ymmärtää,  niin katso, minun edessäni seisoi miehen muotoinen olento.</span> <span class="verse"><a name="16">16</a>Ja minä kuulin ihmisen äänen Uulain keskeltä, ja se huusi ja sanoi:  "Gabriel, selitä tälle se näky!"</span> <span class="verse"><a name="17">17</a>Silloin hän tuli aivan lähelle sitä paikkaa, jossa minä seisoin; ja  hänen tullessansa minut valtasi pelko, ja minä lankesin kasvoilleni. Ja  hän sanoi minulle: "Tarkkaa, ihmislapsi, sillä näky tarkoittaa lopun  aikaa".</span> <span class="verse"><a name="18">18</a>Ja kun hän puhui minulle, olin minä horroksissa, kasvot maata  vasten; mutta hän tarttui minuun ja nosti minut seisomaan.</span> <span class="verse"><a name="19">19</a>Sitten hän sanoi: "Katso, minä ilmoitan sinulle, mitä on tapahtuva  viimeisenä vihan aikana; sillä lopun aikaa tämä tarkoittaa.</span> <span class="verse"><a name="20">20</a>Kaksisarvinen oinas, jonka sinä näit, on: Meedian ja Persian  kuninkaat.</span> <span class="verse"><a name="21">21</a>Ja kauris on Jaavanin kuningas, ja suuri sarvi, joka sillä oli  keskellä otsaa, on ensimmäinen kuningas.</span> <span class="verse"><a name="22">22</a>Ja että se särkyi ja neljä nousi sen sijalle, se on: neljä  valtakuntaa nousee siitä kansasta, ei kuitenkaan niin väkevää kuin hän.</span> <span class="verse"><a name="23">23</a>Ja heidän valtansa lopulla, kun luopiot ovat täyttäneet syntiensä  mitan, nousee kuningas, kasvoilta röyhkeä ja juonissa taitava.</span> <span class="verse"><a name="24">24</a>Ja väkevä on hänen voimansa, vaikka ei tosin hänen omasta  voimastaan, ja ihmeellisen paljon hän saa aikaan hävitystä; ja hän  menestyy siinä, mitä hän tekee, ja hän tuottaa turmion väkeville ja  pyhien kansalle.</span> <span class="verse"><a name="25">25</a>Ja hänen oveluutensa tähden onnistuu petos hänen kädessään.  Hän  hautoo suuria sydämessään, ja keskellä rauhaa hän tuottaa turmion  monille. Ruhtinasten ruhtinastakin vastaan hän nousee, mutta ilman  ihmiskättä hänet muserretaan.</span> <span class="verse"><a name="26">26</a>Ja näky illoista ja aamuista, josta oli puhe, on tosi.  Mutta sinä  lukitse näky, sillä se tarkoittaa kaukaista aikaa."</span> <span class="verse"><a name="27">27</a>Ja minä, Daniel, olin raukea ja sairastin jonkin aikaa.  Sitten minä  nousin ja toimitin palvelusta kuninkaan tykönä; ja minä olin  hämmästyksissäni näyn tähden enkä sitä ymmärtänyt.</span> </p></div</div></div></body></html>