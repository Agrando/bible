<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 7</strong></div><p><span class="verse"><a name="1">1</a>Belsassarin, Baabelin kuninkaan, ensimmäisenä hallitusvuotena Daniel  näki unen, päänsä näyn, vuoteessansa. Sitten hän kirjoitti tämän unen.</span> <span class="verse"><a name="2">2</a>Kertomuksen alku on tämä: Daniel lausui ja sanoi: Minä näin yöllä  näyssäni, ja katso, taivaan neljä tuulta kuohutti suurta merta.</span> <span class="verse"><a name="3">3</a>Ja merestä nousi neljä suurta petoa, kukin erilainen kuin toinen.</span> <span class="verse"><a name="4">4</a>Ensimmäinen oli kuin leijona, mutta sillä oli kotkan siivet.  Minun  sitä katsellessani reväistiin siltä siivet, ja se nostettiin maasta  pystyyn ja asetettiin kahdelle jalalle niinkuin ihminen, ja sille  annettiin ihmisen sydän.</span> <span class="verse"><a name="5">5</a>Ja katso, oli toinen peto, joka oli karhun näköinen. Se nostettiin  toiselle kyljellensä, ja sillä oli suussa kolme kylkiluuta, hammasten  välissä; ja sille sanottiin näin: "Nouse ja syö paljon lihaa".</span> <span class="verse"><a name="6">6</a>Tämän jälkeen minä näin, ja katso, oli taas toinen peto, pantterin  kaltainen, ja sen selässä oli neljä linnunsiipeä.  Sillä pedolla oli  neljä päätä, ja sille annettiin valta.</span> <span class="verse"><a name="7">7</a>Sen jälkeen minä näin yöllisessä näyssäni, ja katso, oli neljäs peto,  kauhea, hirmuinen ja ylen väkevä; sillä oli suuret rautaiset hampaat, ja  se söi ja murskasi ja tallasi tähteet jalkoihinsa. Se oli erilainen kuin  kaikki edelliset pedot, ja sillä oli kymmenen sarvea.</span> <span class="verse"><a name="8">8</a>Minä tarkkasin sarvea, ja katso, eräs muu pieni sarvi puhkesi niiden  välistä, ja kolme edellisistä sarvista reväistiin pois sen edestä. Ja  katso, sillä sarvella oli silmät kuin ihmisen silmät, ja suu, joka  herjaten puhui.</span> <span class="verse"><a name="9">9</a>Minun sitä katsellessani valtaistuimet asetettiin, ja Vanhaikäinen  istuutui. Hänen vaatteensa olivat valkeat kuin lumi ja hänen päänsä  hiukset kuin puhdas villa. Hänen valtaistuimensa oli tulen liekkejä, ja  sen pyörät olivat palavaa tulta.</span> <span class="verse"><a name="10">10</a>Tulivirta vuoti, se kävi ulos hänestä; tuhannen tuhatta palveli  häntä, ja kymmenen tuhatta kertaa kymmenen tuhatta seisoi hänen  edessänsä. Oikeus istui tuomiolle, ja kirjat avattiin.</span> <span class="verse"><a name="11">11</a>Minä katselin, ja silloin, niiden herjaavien sanojen tähden, joita  sarvi puhui, minun katsellessani peto tapettiin, ja sen ruumis  hävitettiin ja heitettiin tuleen palamaan.</span> <span class="verse"><a name="12">12</a>Ja muiltakin pedoilta otettiin valta pois; niiden elämän pituus oli  määrätty aikaa ja hetkeä myöten.</span> <span class="verse"><a name="13">13</a>Minä näin yöllisessä näyssä, ja katso, taivaan pilvissä tuli Ihmisen  Pojan kaltainen; ja hän saapui Vanhaikäisen tykö, ja hänet saatettiin  tämän eteen.</span> <span class="verse"><a name="14">14</a>Ja hänelle annettiin valta, kunnia ja valtakunta, ja kaikki kansat,  kansakunnat ja kielet palvelivat häntä. Hänen valtansa on iankaikkinen  valta, joka ei lakkaa, ja hänen valtakuntansa on valtakunta, joka ei  häviä.</span> <span class="verse"><a name="15">15</a>Minä, Daniel, tunsin henkeni tulevan murheelliseksi ruumiissani, ja  minun näkemäni näyt peljättivät minua.</span> <span class="verse"><a name="16">16</a>Minä lähestyin yhtä siellä seisovista ja pyysin häneltä varmaa  tietoa kaikista näistä asioista. Niin hän vastasi minulle ja ilmoitti  minulle niiden selityksen:</span> <span class="verse"><a name="17">17</a>"Nuo suuret pedot, joita on neljä, ovat neljä kuningasta, jotka  nousevat maasta.</span> <span class="verse"><a name="18">18</a>Mutta Korkeimman pyhät saavat valtakunnan ja omistavat valtakunnan  iankaikkisesti - iankaikkisesta iankaikkiseen."</span> <span class="verse"><a name="19">19</a>Senjälkeen minä tahdoin saada varmuuden neljännestä pedosta, joka  oli erilainen kuin kaikki muut ja ylen hirmuinen; jolla oli rautaiset  hampaat ja vaskiset kynnet, joka söi ja murskasi ja tallasi tähteet  jalkoihinsa;</span> <span class="verse"><a name="20">20</a>sekä pedon pään kymmenestä sarvesta ynnä siitä sarvesta, joka  puhkesi ja jonka edestä kolme putosi; jolla sarvella oli silmät ja  herjauksia puhuva suu ja joka näytti suuremmalta kuin ne muut;</span> <span class="verse"><a name="21">21</a>se sarvi, jonka minä näin sotivan pyhiä vastaan ja voittavan heidät,</span> <span class="verse"><a name="22">22</a>siihen asti kunnes Vanhaikäinen tuli ja oikeus annettiin Korkeimman  pyhille ja aika joutui ja pyhät saivat omaksensa valtakunnan.</span> <span class="verse"><a name="23">23</a>Hän vastasi näin: "Neljäs peto on neljäs valtakunta, joka syntyy  maan päälle, erilainen kuin kaikki muut valtakunnat. Se syö kaiken maan  ja tallaa ja murskaa sen.</span> <span class="verse"><a name="24">24</a>Ja ne kymmenen sarvea ovat kymmenen kuningasta, jotka nousevat siitä  valtakunnasta. Ja heidän jälkeensä nousee eräs muu, ja hän on erilainen  kuin edelliset, ja hän kukistaa kolme kuningasta.</span> <span class="verse"><a name="25">25</a>Hän puhuu sanoja Korkeinta vastaan ja hävittää Korkeimman pyhiä. Hän  pyrkii muuttamaan ajat ja lain, ja ne annetaan hänen käteensä ajaksi ja  kahdeksi ajaksi ja puoleksi ajaksi.</span> <span class="verse"><a name="26">26</a>Sitten oikeus istuu tuomiolle, ja hänen valtansa otetaan pois ja  hävitetään ja tuhotaan loppuun asti.</span> <span class="verse"><a name="27">27</a>Ja valtakunta ja valta ja valtakuntien voima kaiken taivaan alla  annetaan Korkeimman pyhien kansalle. Hänen valtakuntansa on iankaikkinen  valtakunta, ja kaikki vallat palvelevat häntä ja ovat hänelle  alamaiset."</span> <span class="verse"><a name="28">28</a>Tähän loppuu kertomus. Minua, Danielia, peljättivät minun ajatukseni  suuresti, ja minun kasvoni kalpenivat, ja minä kätkin asian sydämeeni.</span> </p></div</div></div></body></html>