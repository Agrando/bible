<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/dan/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/dan">Daniel</a> &gt <strong>Chapter 12</strong></div><p><span class="verse"><a name="1">1</a>Siihen aikaan nousee Miikael, se suuri enkeliruhtinas, joka seisoo  sinun kansasi lasten suojana. Ja se on oleva ahdistuksen aika, jonka  kaltaista ei ole ollut siitä saakka, kuin kansoja on ollut, hamaan  siihen aikaan asti. Mutta siihen aikaan pelastetaan sinun kansasi,  kaikki, jotka kirjaan kirjoitetut ovat.</span> <span class="verse"><a name="2">2</a>Ja monet maan tomussa makaavista heräjävät, toiset iankaikkiseen  elämään, toiset häpeään ja iankaikkiseen kauhistukseen.</span> <span class="verse"><a name="3">3</a>Ja taidolliset loistavat, niinkuin taivaanvahvuus loistaa, ja ne,  jotka monta vanhurskauteen saattavat, niinkuin tähdet, aina ja  iankaikkisesti.</span> <span class="verse"><a name="4">4</a>Mutta sinä, Daniel, lukitse nämä sanat ja sinetöi tämä kirja lopun  aikaan asti. Monet sitä tutkivat, ja ymmärrys lisääntyy.</span> <span class="verse"><a name="5">5</a>Ja minä, Daniel, näin, ja katso, siellä seisoi kaksi muuta, toinen  virran tällä rannalla, toinen virran tuolla rannalla.</span> <span class="verse"><a name="6">6</a>Ja toinen sanoi pellavapukuiselle miehelle, joka oli virran vetten  yläpuolella: "Kuinka kauan on vielä näitten ihmeellisten asiain  loppuun?"</span> <span class="verse"><a name="7">7</a>Ja minä kuuntelin pellavapukuista miestä, joka oli virran vetten  yläpuolella, ja hän nosti oikean ja vasemman kätensä taivasta kohti ja  vannoi hänen kauttansa, joka elää iankaikkisesti: "Siihen on vielä aika,  kaksi aikaa ja puoli aikaa. Ja kun pyhän kansan yhden osan hajotus on  loppunut, silloin nämä kaikki täyttyvät."</span> <span class="verse"><a name="8">8</a>Ja minä kuulin, mutta en ymmärtänyt, ja minä sanoin: "Herrani, mikä  on oleva näitten päätös?"</span> <span class="verse"><a name="9">9</a>Niin hän sanoi: "Mene, Daniel, sillä ne sanat pysyvät lukittuina ja  sinetöityinä lopun aikaan asti.</span> <span class="verse"><a name="10">10</a>Monet puhdistetaan, kirkastetaan ja koetellaan, mutta jumalattomat  pysyvät jumalattomina, eikä yksikään jumalaton ymmärrä tätä, mutta  taidolliset ymmärtävät.</span> <span class="verse"><a name="11">11</a>Ja siitä ajasta, jolloin jokapäiväinen uhri poistetaan ja hävityksen  kauhistus asetetaan, on oleva tuhat kaksisataa yhdeksänkymmentä päivää.</span> <span class="verse"><a name="12">12</a>Autuas se, joka odottaa ja saavuttaa tuhat kolmesataa kolmekymmentä  viisi päivää.</span> </p></div</div></div></body></html>