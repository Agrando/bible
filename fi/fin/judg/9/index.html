<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 9</strong></div><p><span class="verse"><a name="1">1</a>Mutta Abimelek, Jerubbaalin poika, meni Sikemiin äitinsä veljien luo  ja puhui heille sekä kaikille, jotka olivat sukua hänen äitinsä isän  perheelle, ja sanoi:</span> <span class="verse"><a name="2">2</a>"Puhukaa kaikkien Sikemin miesten kuullen: Kumpi teille on parempi,  sekö, että teitä hallitsee seitsemänkymmentä miestä, kaikki Jerubbaalin  pojat, vai että teitä hallitsee yksi mies? Ja muistakaa, että minä olen  teidän luutanne ja lihaanne."</span> <span class="verse"><a name="3">3</a>Niin hänen äitinsä veljet puhuivat hänen puolestaan kaikkien Sikemin  miesten kuullen kaiken tämän. Ja heidän sydämensä taipui Abimelekin  puolelle, sillä he sanoivat: "Hän on meidän veljemme".</span> <span class="verse"><a name="4">4</a>Ja he antoivat hänelle seitsemänkymmentä hopeasekeliä Baal-Beritin  temppelistä. Niillä Abimelek palkkasi tyhjäntoimittajia ja  huikentelijoita, ja ne seurasivat häntä.</span> <span class="verse"><a name="5">5</a>Sitten hän lähti isänsä taloon Ofraan ja surmasi veljensä,  Jerubbaalin pojat, seitsemänkymmentä miestä, saman kiven päällä; mutta  Jootam, Jerubbaalin nuorin poika, jäi henkiin, sillä hän oli  piiloutunut.</span> <span class="verse"><a name="6">6</a>Sen jälkeen kokoontuivat kaikki Sikemin miehet ja koko Millon väki,  ja he menivät ja tekivät Abimelekin kuninkaaksi Muistomerkkitammen  luona, joka on Sikemissä.</span> <span class="verse"><a name="7">7</a>Kun se kerrottiin Jootamille, niin hän meni, asettui seisomaan  Garissimin vuoren laelle ja korotti äänensä, huusi ja sanoi heille:  "Kuulkaa minua, te Sikemin miehet, että Jumalakin kuulisi teitä.</span> <span class="verse"><a name="8">8</a>Puut lähtivät voitelemaan itsellensä kuningasta.  Ja he sanoivat  öljypuulle: 'Ole sinä meidän kuninkaamme'.</span> <span class="verse"><a name="9">9</a>Mutta öljypuu vastasi heille: 'Jättäisinkö lihavuuteni, josta jumalat  ja ihmiset minua ylistävät, mennäkseni huojumaan ylempänä muita puita!'</span> <span class="verse"><a name="10">10</a>Niin puut sanoivat viikunapuulle: 'Tule sinä ja ole meidän  kuninkaamme'.</span> <span class="verse"><a name="11">11</a>Mutta viikunapuu vastasi heille: 'Jättäisinkö makeuteni ja hyvät  antimeni, mennäkseni huojumaan ylempänä muita puita!'</span> <span class="verse"><a name="12">12</a>Niin puut sanoivat viinipuulle: 'Tule sinä ja ole meidän  kuninkaamme'.</span> <span class="verse"><a name="13">13</a>Mutta viinipuu vastasi heille: 'Jättäisinkö mehuni, joka saa jumalat  ja ihmiset iloisiksi, mennäkseni huojumaan ylempänä muita puita!'</span> <span class="verse"><a name="14">14</a>Niin kaikki puut sanoivat orjantappuralle: 'Tule sinä ja ole meidän  kuninkaamme'.</span> <span class="verse"><a name="15">15</a>Ja orjantappura vastasi puille: 'Jos todella aiotte voidella minut  kuninkaaksenne, niin tulkaa ja etsikää suojaa minun varjossani; mutta  ellette, niin tuli lähtee orjantappurasta ja kuluttaa Libanonin setrit'.</span> <span class="verse"><a name="16">16</a>Jos te nyt olette menetelleet uskollisesti ja rehellisesti  tehdessänne Abimelekin kuninkaaksi ja jos olette kohdelleet hyvin  Jerubbaalia ja hänen perhettänsä ja jos olette palkinneet häntä siitä,  mitä hänen kätensä ovat hyvää tehneet -</span> <span class="verse"><a name="17">17</a>sillä sotihan minun isäni teidän puolestanne ja pani alttiiksi  henkensä ja pelasti teidät Midianin käsistä,</span> <span class="verse"><a name="18">18</a>mutta te olette tänä päivänä nousseet minun isäni perhettä vastaan  ja surmanneet hänen poikansa, seitsemänkymmentä miestä, saman kiven  päällä ja tehneet Abimelekin, hänen orjattarensa pojan, Sikemin miesten  kuninkaaksi, koska hän on teidän veljenne -</span> <span class="verse"><a name="19">19</a>jos te siis olette tänä päivänä menetelleet uskollisesti ja  rehellisesti Jerubbaalia ja hänen perhettänsä kohtaan, niin olkoon  teillä iloa Abimelekista ja myöskin hänellä olkoon iloa teistä;</span> <span class="verse"><a name="20">20</a>mutta ellette ole, niin lähteköön tuli Abimelekista ja kuluttakoon  Sikemin miehet sekä Millon väen; ja samoin lähteköön tuli Sikemin  miehistä ja Millon väestä ja kuluttakoon Abimelekin."</span> <span class="verse"><a name="21">21</a>Sitten Jootam lähti pakoon ja pääsi pakenemaan Beeriin; hän asettui  sinne suojaan veljeltään Abimelekilta.</span> <span class="verse"><a name="22">22</a>Kun Abimelek oli hallinnut Israelia kolme vuotta,</span> <span class="verse"><a name="23">23</a>lähetti Jumala pahan hengen Abimelekin ja Sikemin miesten väliin,  niin että Sikemin miehet luopuivat Abimelekista,</span> <span class="verse"><a name="24">24</a>jotta Jerubbaalin seitsemällekymmenelle pojalle tehty väkivalta  tulisi kostetuksi ja heidän verensä tulisi Abimelekin, heidän veljensä,  päälle, joka oli heidät surmannut, ja Sikemin miesten päälle, jotka  olivat auttaneet häntä surmaamaan veljensä.</span> <span class="verse"><a name="25">25</a>Ja Sikemin miehet asettivat vuorten kukkuloille väijyjiä, ja nämä  ryöstivät jokaisen, joka kulki sitä tietä heidän ohitsensa. Se  kerrottiin Abimelekille.</span> <span class="verse"><a name="26">26</a>Mutta Gaal, Ebedin poika, tuli veljineen, ja he poikkesivat  Sikemiin; ja Sikemin miehet luottivat häneen.</span> <span class="verse"><a name="27">27</a>Ja he menivät kedolle ja korjasivat sadon viinitarhoistaan, polkivat  rypäleet ja pitivät ilojuhlan; he menivät jumalansa huoneeseen ja söivät  ja joivat ja kirosivat Abimelekia.</span> <span class="verse"><a name="28">28</a>Ja Gaal, Ebedin poika, sanoi: "Mikä on Abimelek, ja mikä on Sikem,  että me häntä palvelisimme? Eikö hän ole Jerubbaalin poika, eikö Sebul  ole hänen käskynhaltijansa? Palvelkaa Hamorin, Sikemin isän, miehiä.  Miksi me palvelisimme häntä?</span> <span class="verse"><a name="29">29</a>Olisipa minulla tuo kansa vallassani, niin minä toimittaisin pois  Abimelekin; ja Abimelekista hän sanoi: 'Lisää sotajoukkoasi ja tule!'"</span> <span class="verse"><a name="30">30</a>Mutta kun Sebul, kaupungin päällikkö, kuuli Gaalin, Ebedin pojan,  sanat, syttyi hänen vihansa.</span> <span class="verse"><a name="31">31</a>Ja hän lähetti salaa sanansaattajia Abimelekin luo sanomaan: "Katso,  Gaal, Ebedin poika, ja hänen veljensä ovat tulleet Sikemiin, ja nyt he  yllyttävät kaupunkia sinua vastaan.</span> <span class="verse"><a name="32">32</a>Nouse siis yöllä, sinä ja väki, joka on sinun kanssasi, ja asetu  kedolle väijyksiin.</span> <span class="verse"><a name="33">33</a>Ja karkaa aamulla varhain, auringon noustessa, kaupungin kimppuun.  Kun hän ja väki, joka on hänen kanssaan, silloin lähtee sinua vastaan,  niin tee hänelle, minkä voit."</span> <span class="verse"><a name="34">34</a>Silloin Abimelek ja kaikki väki, joka oli hänen kanssaan, lähti  liikkeelle yöllä, ja he asettuivat väijyksiin Sikemiä vastaan neljässä  joukossa.</span> <span class="verse"><a name="35">35</a>Ja Gaal, Ebedin poika, tuli ulos ja asettui kaupungin portin ovelle;  niin Abimelek ja väki, joka oli hänen kanssaan, nousi väijytyspaikasta.</span> <span class="verse"><a name="36">36</a>Kun Gaal näki väen, sanoi hän Sebulille: "Katso, väkeä tulee alas  vuorten kukkuloilta". Mutta Sebul vastasi hänelle: "Vuorten varjot  näyttävät sinusta miehiltä".</span> <span class="verse"><a name="37">37</a>Gaal puhui taas ja sanoi: "Katso, väkeä tulee alas Maannavalta; ja  toinen joukko tulee Tietäjätammelta päin".</span> <span class="verse"><a name="38">38</a>Silloin Sebul sanoi hänelle: "Missä on nyt sinun suuri suusi, kun  sanoit: 'Mikä on Abimelek, että me häntä palvelisimme?' Siinä on nyt se  väki, jota halveksit. Mene nyt ja taistele heitä vastaan."</span> <span class="verse"><a name="39">39</a>Niin Gaal lähti Sikemin miesten etunenässä ja taisteli Abimelekia  vastaan.</span> <span class="verse"><a name="40">40</a>Mutta Abimelek ajoi hänet pakoon, ja hän pääsi pakenemaan häntä; ja  heitä kaatui paljon, aina portin ovelle asti.</span> <span class="verse"><a name="41">41</a>Ja Abimelek jäi Arumaan; mutta Sebul karkoitti Gaalin ja hänen  veljensä pois Sikemistä.</span> <span class="verse"><a name="42">42</a>Seuraavana päivänä kansa lähti ulos kedolle, ja siitä ilmoitettiin  Abimelekille.</span> <span class="verse"><a name="43">43</a>Silloin hän otti väkensä ja jakoi sen kolmeen joukkoon ja asettui  väijyksiin kedolle. Ja kun hän näki kansan lähtevän kaupungista,  hyökkäsi hän heidän kimppuunsa ja surmasi heidät.</span> <span class="verse"><a name="44">44</a>Abimelek ja ne joukot, jotka olivat hänen kanssaan, karkasivat näet  esiin ja asettuivat kaupungin portin ovelle, samalla kuin muut kaksi  joukkoa karkasivat kaikkien niiden kimppuun, jotka olivat kedolla, ja  surmasivat heidät.</span> <span class="verse"><a name="45">45</a>Sitten Abimelek taisteli kaupunkia vastaan koko sen päivän,  valloitti kaupungin ja surmasi kansan, joka siellä oli. Ja hän hävitti  kaupungin ja kylvi suolaa sen paikalle.</span> <span class="verse"><a name="46">46</a>Kun kaikki Sikemin tornin miehet sen kuulivat, menivät he  Eel-Beritin temppelin holviin.</span> <span class="verse"><a name="47">47</a>Mutta kun Abimelekille kerrottiin, että kaikki Sikemin tornin miehet  olivat kokoontuneet sinne,</span> <span class="verse"><a name="48">48</a>niin Abimelek nousi Salmonin vuorelle, hän ja kaikki väki, joka oli  hänen kanssaan. Ja Abimelek otti kirveen käteensä ja löi poikki  puunoksan, nosti ja pani sen olalleen ja sanoi väelle, joka oli hänen  kanssaan: "Mitä näitte minun tekevän, se tehkää tekin joutuin".</span> <span class="verse"><a name="49">49</a>Niin väestäkin löi poikki oksansa kukin; sitten he seurasivat  Abimelekia, panivat oksat holvin päälle ja sytyttivät holvin heidän  päällään palamaan. Niin saivat surmansa myöskin kaikki Sikemin tornin  asukkaat, noin tuhat miestä ja naista.</span> <span class="verse"><a name="50">50</a>Sitten Abimelek meni Teebekseen, asettui leiriin Teebestä vastaan ja  valloitti sen.</span> <span class="verse"><a name="51">51</a>Mutta kaupungin keskellä oli luja torni, ja kaikki miehet ja naiset,  kaikki kaupungin asukkaat, pakenivat siihen. He sulkivat jälkeensä oven  ja nousivat tornin katolle.</span> <span class="verse"><a name="52">52</a>Niin Abimelek tuli tornin ääreen ja ryhtyi taisteluun sitä vastaan;  ja hän astui tornin ovelle polttaakseen sen tulella.</span> <span class="verse"><a name="53">53</a>Mutta eräs nainen heitti jauhinkiven Abimelekin päähän ja murskasi  hänen pääkallonsa.</span> <span class="verse"><a name="54">54</a>Silloin hän heti huusi palvelijalle, joka kantoi hänen aseitansa, ja  sanoi hänelle: "Paljasta miekkasi ja surmaa minut, ettei minusta  sanottaisi: 'Nainen tappoi hänet'". Ja hänen palvelijansa lävisti hänet,  ja hän kuoli.</span> <span class="verse"><a name="55">55</a>Kun Israelin miehet näkivät, että Abimelek oli kuollut, menivät he  kukin kotiinsa.</span> <span class="verse"><a name="56">56</a>Näin Jumala kosti Abimelekille sen pahan, minkä hän oli tehnyt  isäänsä kohtaan surmatessaan seitsemänkymmentä veljeään;</span> <span class="verse"><a name="57">57</a>ja kaiken Sikemin miesten tekemän pahan Jumala käänsi heidän omaan  päähänsä. Niin heidät saavutti Jootamin, Jerubbaalin pojan, kirous.</span> </p></div</div></div></body></html>