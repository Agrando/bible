<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 14</strong></div><p><span class="verse"><a name="1">1</a>Ja Simson meni alas Timnaan ja näki Timnassa naisen, filistealaisten  tyttäriä.</span> <span class="verse"><a name="2">2</a>Niin hän tuli sieltä ja kertoi sen isälleen ja äidilleen ja sanoi:  "Minä näin Timnassa naisen, filistealaisten tyttäriä; ottakaa hänet nyt  minulle vaimoksi".</span> <span class="verse"><a name="3">3</a>Hänen isänsä ja äitinsä sanoivat hänelle: "Eikö ole yhtään naista  veljiesi tyttärien joukossa ja minun koko kansassani, kun aiot mennä  ottamaan vaimon ympärileikkaamattomien filistealaisten joukosta?" Mutta  Simson sanoi isälleen: "Ota hänet minulle, sillä hän on mieluinen minun  silmissäni".</span> <span class="verse"><a name="4">4</a>Mutta hänen isänsä ja äitinsä eivät tienneet, että se tuli Herralta,  sillä hän etsi tilaisuutta filistealaisia vastaan.  Filistealaiset näet  hallitsivat siihen aikaan Israelia.</span> <span class="verse"><a name="5">5</a>Niin Simson meni isänsä ja äitinsä kanssa alas Timnaan. Mutta kun he  saapuivat Timnan viinitarhoille, niin katso, nuori leijona tuli kiljuen  häntä vastaan.</span> <span class="verse"><a name="6">6</a>Silloin Herran henki tuli häneen, niin että hän repäisi sen, niinkuin  olisi reväissyt vohlan, sulin käsin. Eikä hän ilmoittanut isälleen eikä  äidilleen, mitä oli tehnyt.</span> <span class="verse"><a name="7">7</a>Sitten hän meni sinne ja puhutteli naista, ja tämä oli mieluinen  Simsonin silmissä.</span> <span class="verse"><a name="8">8</a>Ja kun hän jonkun ajan kuluttua palasi sinne ottaakseen hänet,  poikkesi hän katsomaan leijonan raatoa, ja katso, leijonan ruumiissa oli  mehiläisparvi ja hunajaa.</span> <span class="verse"><a name="9">9</a>Ja hän kaapi hunajan kouriinsa ja kulki edelleen ja söi sitä.  Niin  hän tuli isänsä ja äitinsä luo ja antoi heille, ja he söivät. Mutta hän  ei sanonut heille, että oli kaapinut hunajan leijonan ruumiista.</span> <span class="verse"><a name="10">10</a>Sitten hänen isänsä meni naisen luo, ja Simson laittoi siellä pidot,  sillä niin oli nuorten miesten tapa.</span> <span class="verse"><a name="11">11</a>Mutta kun he näkivät hänet, valitsivat he kolmekymmentä sulhaspoikaa  olemaan hänen kanssaan.</span> <span class="verse"><a name="12">12</a>Niin Simson sanoi heille: "Minä panen teille arvoituksen; jos  selitätte sen minulle seitsemän pitopäivän kuluessa ja arvaatte oikein,  niin minä annan teille kolmekymmentä aivinapaitaa ja kolmekymmentä  juhlapukua.</span> <span class="verse"><a name="13">13</a>Mutta ellette voi sitä minulle selittää, niin te annatte minulle  kolmekymmentä aivinapaitaa ja kolmekymmentä juhlapukua."  Ja he sanoivat  hänelle: "Lausu arvoituksesi, että saamme sen kuulla".</span> <span class="verse"><a name="14">14</a>Silloin hän sanoi heille: "Lähti syötävä syömäristä, lähti väkevästä  makea". Mutta he eivät voineet kolmeen päivään selittää arvoitusta.</span> <span class="verse"><a name="15">15</a>Seitsemäntenä päivänä he sanoivat Simsonin vaimolle: "Viekoittele  miehesi selittämään meille arvoitus, muuten me poltamme sinut ja sinun  isäsi talon tulella. Oletteko kutsuneet meidät tänne köyhdyttääksenne  meitä, vai kuinka?"</span> <span class="verse"><a name="16">16</a>Niin Simsonin vaimo ahdisti häntä itkullaan ja sanoi: "Sinähän  vihaat minua etkä rakasta; sinä olet pannut arvoituksen minun  kansalaisilleni etkä selitä sitä minulle". Mutta hän vastasi hänelle:  "En ole selittänyt sitä edes isälleni enkä äidilleni, sinulleko sen  selittäisin!"</span> <span class="verse"><a name="17">17</a>Niin hän ahdisti häntä itkullaan ne seitsemän päivää, jotka heidän  pitonsa kestivät. Mutta seitsemäntenä päivänä Simson selitti hänelle,  koska vaimo häntä ahdisti. Ja vaimo selitti arvoituksen kansalaisilleen.</span> <span class="verse"><a name="18">18</a>Niin kaupungin miehet sanoivat hänelle seitsemäntenä päivänä,  ennenkuin aurinko laski: "Mikä on makeampaa kuin hunaja, ja mikä  leijonaa väkevämpi?" Hän vastasi heille: "Ellette olisi kyntäneet minun  vasikallani, ette olisi arvoitustani arvanneet".</span> <span class="verse"><a name="19">19</a>Silloin Herran Henki tuli häneen, ja hän meni Askeloniin, löi siellä  kuoliaaksi kolmekymmentä miestä, otti heiltä vaatteet ja antoi  juhlapuvut arvoituksen selittäjille. Ja hänen vihansa syttyi, ja hän  meni isänsä kotiin.</span> <span class="verse"><a name="20">20</a>Mutta Simsonin vaimo joutui sille sulhaspojista, joka oli ollut  yljän ystävänä.</span> </p></div</div></div></body></html>