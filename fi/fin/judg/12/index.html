<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 12</strong></div><p><span class="verse"><a name="1">1</a>Ja Efraimin miehet kutsuttiin koolle, ja he lähtivät pohjoiseen päin  ja sanoivat Jeftalle: "Miksi lähdit sotimaan ammonilaisia vastaan  kutsumatta meitä tulemaan kanssasi? Me poltamme tulella sinun talosi  pääsi päältä."</span> <span class="verse"><a name="2">2</a>Jefta vastasi heille: "Minulla ja minun kansallani oli kova taistelu  ammonilaisten kanssa; silloin minä kutsuin teitä, mutta te ette tulleet  auttamaan minua heidän käsistään.</span> <span class="verse"><a name="3">3</a>Ja kun minä näin, ettette tulleet auttamaan minua, panin minä henkeni  kämmenelleni ja lähdin ammonilaisia vastaan, ja Herra antoi heidät minun  käsiini. Miksi te olette nyt lähteneet minua vastaan, sotimaan minua  vastaan?"</span> <span class="verse"><a name="4">4</a>Ja Jefta kokosi kaikki Gileadin miehet ja ryhtyi taisteluun Efraimia  vastaan; ja Gileadin miehet voittivat efraimilaiset, jotka olivat  sanoneet: "Te olette karkureita Efraimista; Gilead on Efraimin ja  Manassen keskessä".</span> <span class="verse"><a name="5">5</a>Ja gileadilaiset valtasivat efraimilaisten tieltä Jordanin  kahlauspaikat. Kun sitten Efraimin pakolaiset sanoivat: "Antakaa minun  mennä yli", kysyivät Gileadin miehet kultakin: "Oletko efraimilainen?"  Jos hän vastasi: "En",</span> <span class="verse"><a name="6">6</a>niin he sanoivat hänelle: "Sano 'shibbolet'". Jos hän sanoi  "sibbolet", kun ei osannut ääntää oikein, ottivat he hänet kiinni ja  tappoivat Jordanin kahlauspaikoilla. Niin kaatui silloin Efraimista  neljäkymmentäkaksi tuhatta.</span> <span class="verse"><a name="7">7</a>Ja Jefta oli tuomarina Israelissa kuusi vuotta; sitten gileadilainen  Jefta kuoli, ja hänet haudattiin erääseen Gileadin kaupunkiin.</span> <span class="verse"><a name="8">8</a>Hänen jälkeensä oli Ibsan, Beetlehemistä, tuomarina Israelissa.</span> <span class="verse"><a name="9">9</a>Hänellä oli kolmekymmentä poikaa, ja hän naitti kolmekymmentä  tytärtänsä muualle ja toi muualta kolmekymmentä tyttöä pojilleen  vaimoiksi. Ja hän oli tuomarina Israelissa seitsemän vuotta.</span> <span class="verse"><a name="10">10</a>Sitten Ibsan kuoli, ja hänet haudattiin Beetlehemiin.</span> <span class="verse"><a name="11">11</a>Hänen jälkeensä oli sebulonilainen Eelon tuomarina Israelissa; hän  oli tuomarina Israelissa kymmenen vuotta.</span> <span class="verse"><a name="12">12</a>Sitten sebulonilainen Eelon kuoli, ja hänet haudattiin Aijaloniin,  Sebulonin maahan.</span> <span class="verse"><a name="13">13</a>Hänen jälkeensä oli piratonilainen Abdon, Hillelin poika, tuomarina  Israelissa.</span> <span class="verse"><a name="14">14</a>Hänellä oli neljäkymmentä poikaa ja kolmekymmentä pojanpoikaa, jotka  ratsastivat seitsemälläkymmenellä aasilla; hän oli tuomarina Israelissa  kahdeksan vuotta.</span> <span class="verse"><a name="15">15</a>Sitten piratonilainen Abdon, Hillelin poika, kuoli, ja hänet  haudattiin Piratoniin, Efraimin maahan, amalekilaisten vuoristoon.</span> </p></div</div></div></body></html>