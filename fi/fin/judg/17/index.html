<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 17</strong></div><p><span class="verse"><a name="1">1</a>Efraimin vuoristossa oli mies, nimeltä Miika.</span> <span class="verse"><a name="2">2</a>Hän sanoi äidillensä: "Ne tuhat ja sata hopeasekeliä, jotka sinulta  otettiin ja joiden tähden sinä lausuit vannotuksen minunkin kuulteni,  katso, ne rahat ovat minulla; minä ne otin".  Silloin sanoi hänen  äitinsä: "Herra siunatkoon sinua, poikani!"</span> <span class="verse"><a name="3">3</a>Niin hän antoi takaisin äidilleen ne tuhat ja sata hopeasekeliä.  Mutta hänen äitinsä sanoi: "Minä pyhitän nämä rahat Herralle ja luovutan  ne pojalleni veistetyn ja valetun jumalankuvan teettämistä varten. Nyt  minä annan ne sinulle takaisin."</span> <span class="verse"><a name="4">4</a>Mutta hän antoi rahat takaisin äidilleen. Ja hänen äitinsä otti  kaksisataa hopeasekeliä ja antoi ne kultasepälle, joka niistä teki  veistetyn ja valetun jumalankuvan. Se oli sitten Miikan talossa.</span> <span class="verse"><a name="5">5</a>Sillä miehellä, Miikalla, oli siis jumalanhuone, ja hän teetti  kasukan ja kotijumalien kuvia ja asetti yhden pojistaan itsellensä  papiksi.</span> <span class="verse"><a name="6">6</a>Siihen aikaan ei ollut kuningasta Israelissa, ja jokainen teki sitä,  mikä hänen omasta mielestään oli oikein.</span> <span class="verse"><a name="7">7</a>Juudan Beetlehemissä oli nuori mies, Juudan sukukuntaa; hän oli  leeviläinen ja asui siellä muukalaisena.</span> <span class="verse"><a name="8">8</a>Tämä mies lähti siitä kaupungista, Juudan Beetlehemistä, asuaksensa  muukalaisena, missä vain sopisi; ja vaeltaessaan tietänsä hän tuli  Efraimin vuoristoon, Miikan talolle asti.</span> <span class="verse"><a name="9">9</a>Miika kysyi häneltä: "Mistä sinä tulet?" Hän vastasi: "Minä olen  leeviläinen Juudan Beetlehemistä ja vaellan asuakseni muukalaisena,  missä vain sopii".</span> <span class="verse"><a name="10">10</a>Miika sanoi hänelle: "Asetu minun luokseni ja tule minun isäkseni ja  papikseni, niin minä annan sinulle vuosittain kymmenen hopeasekeliä ja  vaatetuksen ja elatuksesi". Niin leeviläinen tuli.</span> <span class="verse"><a name="11">11</a>Ja leeviläinen suostui asettumaan sen miehen luo, ja tämä piti sitä  nuorta miestä kuin omaa poikaansa.</span> <span class="verse"><a name="12">12</a>Miika asetti leeviläisen virkaan, ja nuoresta miehestä tuli hänen  pappinsa, ja hän jäi Miikan taloon.</span> <span class="verse"><a name="13">13</a>Ja Miika sanoi: "Nyt minä tiedän, että Herra tekee minulle hyvää,  sillä minulla on pappina leeviläinen".</span> </p></div</div></div></body></html>