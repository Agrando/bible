<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 20</strong></div><p><span class="verse"><a name="1">1</a>Ja kaikki israelilaiset lähtivät liikkeelle, ja kansa kokoontui  yhtenä miehenä Daanista aina Beersebaan saakka, niin myös Gileadin  maasta, Herran eteen Mispaan.</span> <span class="verse"><a name="2">2</a>Ja koko kansan päämiehet ja kaikki Israelin sukukunnat astuivat esiin  Jumalan kansan seurakunnassa: neljäsataa tuhatta miekalla varustettua  jalkamiestä.</span> <span class="verse"><a name="3">3</a>Ja benjaminilaiset saivat kuulla, että israelilaiset olivat menneet  Mispaan. Ja israelilaiset sanoivat: "Kertokaa, kuinka tämä pahateko  tapahtui".</span> <span class="verse"><a name="4">4</a>Niin se leeviläinen mies, murhatun vaimon mies, vastasi ja sanoi:  "Minä ja minun sivuvaimoni olimme tulleet Benjaminin Gibeaan yöpyäksemme  sinne.</span> <span class="verse"><a name="5">5</a>Silloin Gibean miehet nousivat minua vastaan ja piirittivät yöllä  talon, jossa minä olin. Minut he aikoivat tappaa, minun sivuvaimolleni  he tekivät väkivaltaa, niin että hän kuoli.</span> <span class="verse"><a name="6">6</a>Sitten minä tartuin sivuvaimooni ja paloittelin hänet ja lähetin  kappaleet kaikkialle Israelin perintömaahan, koska he olivat tehneet  ilkityön ja häpeällisen teon Israelissa.</span> <span class="verse"><a name="7">7</a>Katso, nyt olette kaikki tässä, te israelilaiset.  Keskustelkaa ja  neuvotelkaa tässä paikassa."</span> <span class="verse"><a name="8">8</a>Silloin nousi kaikki kansa yhtenä miehenä ja sanoi: "Älköön meistä  kukaan menkö majallensa, älköön kukaan poistuko kotiinsa.</span> <span class="verse"><a name="9">9</a>Tämän me nyt teemme Gibealle: me menemme sitä vastaan arvan mukaan.</span> <span class="verse"><a name="10">10</a>Ja me otamme kymmenen miestä sadasta, Israelin kaikista  sukukunnista, ja sata tuhannesta ja tuhat kymmenestätuhannesta,  hankkimaan muonaa kansalle, kun se menee kostamaan Benjaminin Gibealle  sen häpeällisen teon, minkä se on tehnyt Israelissa."</span> <span class="verse"><a name="11">11</a>Niin kokoontuivat kaikki Israelin miehet kaupunkia vastaan, kuin  yhdeksi mieheksi yhtyneinä.</span> <span class="verse"><a name="12">12</a>Ja Israelin sukukunnat lähettivät miehiä kaikkiin Benjaminin  sukuihin sanomaan: "Mikä pahateko onkaan teidän keskuudessanne tehty!</span> <span class="verse"><a name="13">13</a>Luovuttakaa nyt ne Gibean kelvottomat miehet, surmataksemme heidät  ja poistaaksemme pahan Israelista." Mutta benjaminilaiset eivät  tahtoneet kuulla veljiänsä, israelilaisia.</span> <span class="verse"><a name="14">14</a>Niin benjaminilaiset kokoontuivat kaupungeistaan Gibeaan  lähteäksensä sotaan israelilaisia vastaan.</span> <span class="verse"><a name="15">15</a>Sinä päivänä pidettiin benjaminilaisten katselmus, ja heitä oli  muista kaupungeista kaksikymmentäkuusi tuhatta miekkamiestä, paitsi  Gibean asukkaita, joita katselmuksessa oli seitsemänsataa valiomiestä.</span> <span class="verse"><a name="16">16</a>Kaikesta tästä väestä oli seitsemänsataa valiomiestä vasenkätistä;  jokainen näistä osasi lingota kiven hiuskarvalleen, hairahtumatta.</span> <span class="verse"><a name="17">17</a>Myös pidettiin Israelin miesten katselmus, ja heitä oli, paitsi  benjaminilaisia, neljäsataa tuhatta miekkamiestä, kaikki sotilaita.</span> <span class="verse"><a name="18">18</a>Ja he nousivat ja lähtivät Beeteliin ja kysyivät Jumalalta.  Israelilaiset sanoivat: "Kenen meistä on ensiksi lähdettävä taistelemaan  benjaminilaisia vastaan?" Herra vastasi: "Juuda ensiksi".</span> <span class="verse"><a name="19">19</a>Ja israelilaiset lähtivät liikkeelle seuraavana aamuna ja asettuivat  leiriin Gibean edustalle.</span> <span class="verse"><a name="20">20</a>Ja Israelin miehet lähtivät taistelemaan Benjaminia vastaan, ja  Israelin miehet asettuivat sotarintaan heitä vastaan Gibean edustalle.</span> <span class="verse"><a name="21">21</a>Mutta benjaminilaiset ryntäsivät ulos Gibeasta ja kaatoivat sinä  päivänä Israelista kaksikymmentäkaksi tuhatta miestä.</span> <span class="verse"><a name="22">22</a>Mutta kansa, Israelin miehet, rohkaisivat mielensä ja asettuivat  jälleen sotarintaan samalle paikalle, mihin olivat asettuneet  ensimmäisenä päivänä.</span> <span class="verse"><a name="23">23</a>Sillä kun israelilaiset menivät ja itkivät Herran edessä iltaan asti  ja kysyivät Herralta sanoen: "Onko minun vielä ryhdyttävä taisteluun  veljiäni, benjaminilaisia, vastaan?" niin Herra vastasi: "Menkää heitä  vastaan".</span> <span class="verse"><a name="24">24</a>Ja toisena päivänä israelilaiset lähenivät benjaminilaisia;</span> <span class="verse"><a name="25">25</a>niin benjaminilaiset toisena päivänä ryntäsivät Gibeasta heitä  vastaan ja kaatoivat israelilaisia vielä kahdeksantoista tuhatta miestä,  kaikki miekkamiehiä.</span> <span class="verse"><a name="26">26</a>Silloin kaikki israelilaiset, koko kansa, lähtivät ja tulivat  Beeteliin ja itkivät ja istuivat siellä Herran edessä ja paastosivat sen  päivän aina iltaan asti; ja he uhrasivat polttouhreja ja yhteysuhreja  Herran edessä.</span> <span class="verse"><a name="27">27</a>Ja israelilaiset kysyivät Herralta - sillä Jumalan liitonarkki oli  siihen aikaan siellä,</span> <span class="verse"><a name="28">28</a>ja Piinehas, Aaronin pojan Eleasarin poika, seisoi siihen aikaan sen  edessä - ja sanoivat: "Onko minun vielä lähdettävä taisteluun veljiäni,  benjaminilaisia, vastaan, vai onko minun siitä luovuttava?" Herra  vastasi: "Lähtekää; sillä huomenna minä annan heidät sinun käsiisi".</span> <span class="verse"><a name="29">29</a>Silloin Israel asetti väijytyksiä Gibean ympärille.</span> <span class="verse"><a name="30">30</a>Ja israelilaiset menivät kolmantena päivänä benjaminilaisia vastaan  ja asettuivat sotarintaan Gibeaa vastaan niinkuin edellisilläkin  kerroilla.</span> <span class="verse"><a name="31">31</a>Ja benjaminilaiset ryntäsivät ulos kansaa vastaan, mutta tulivat  eristetyiksi kaupungista; ja niinkuin edellisilläkin kerroilla he aluksi  saivat lyödyksi kansaa kuoliaaksi niillä valtateillä, joista toinen vie  Beeteliin, toinen kedon yli Gibeaan, noin kolmekymmentä Israelin miestä.</span> <span class="verse"><a name="32">32</a>Ja benjaminilaiset sanoivat: "Me voitimme heidät nyt niinkuin  ennenkin"; mutta israelilaiset sanoivat: "Paetkaamme ja eristäkäämme  heidät kaupungista valtateille".</span> <span class="verse"><a name="33">33</a>Niin kaikki Israelin miehet nousivat, kukin paikaltaan, ja  asettuivat sotarintaan Baal-Taamariin; ja väijyksissä oleva Israelin  joukko syöksyi esiin paikaltaan Geban aukealta.</span> <span class="verse"><a name="34">34</a>Niin tuli kymmenentuhatta valiomiestä koko Israelista Gibean  edustalle, ja syntyi ankara taistelu; eivätkä he huomanneet, että  onnettomuus oli kohtaamassa heitä.</span> <span class="verse"><a name="35">35</a>Ja Herra antoi Israelin voittaa Benjaminin, ja israelilaiset  kaatoivat sinä päivänä Benjaminista kaksikymmentäviisi tuhatta ja sata  miestä, kaikki miekkamiehiä.</span> <span class="verse"><a name="36">36</a>Nyt benjaminilaiset näkivät olevansa voitetut. Mutta Israelin miehet  väistyivät benjaminilaisten tieltä, sillä he luottivat väijytykseen,  jonka olivat asettaneet Gibeaa vastaan.</span> <span class="verse"><a name="37">37</a>Silloin väijyksissä ollut joukko riensi ja karkasi Gibeaan;  väijyksissä ollut joukko meni ja surmasi kaikki kaupungin asukkaat  miekan terällä.</span> <span class="verse"><a name="38">38</a>Ja Israelin miehet olivat sopineet väijyksissä olevan joukon kanssa,  että se panisi sakean savupilven nousemaan kaupungista.</span> <span class="verse"><a name="39">39</a>Kun siis Israelin miehet olivat kääntyneet pakosalle taistelussa, ja  kun Benjaminin miehet aluksi olivat lyöneet kuoliaaksi Israelin miehiä  noin kolmekymmentä miestä ja sanoneet: "Varmasti me voitamme heidät  niinkuin ensimmäisessäkin taistelussa",</span> <span class="verse"><a name="40">40</a>niin alkoi pilvi, savupatsas, nousta kaupungista. Ja kun  benjaminilaiset kääntyivät taaksepäin, niin katso, koko kaupunki nousi  savuna taivasta kohti.</span> <span class="verse"><a name="41">41</a>Israelin miehet kääntyivät takaisin, mutta Benjaminin miehet  kauhistuivat, sillä he näkivät, että onnettomuus oli kohdannut heitä.</span> <span class="verse"><a name="42">42</a>Ja he kääntyivät pakoon Israelin miesten edestä erämaan tielle,  mutta sota seurasi heitä kintereillä; ja sikäläisten kaupunkien asukkaat  kaatoivat heitä heidän keskeltänsä.</span> <span class="verse"><a name="43">43</a>He saartoivat Benjaminin, ajoivat heitä takaa ja tallasivat heitä  maahan levähdyspaikassa ja aina Gibean kohdalle asti, auringonnousuun  päin.</span> <span class="verse"><a name="44">44</a>Niin kaatui Benjaminista kahdeksantoistatuhatta miestä, kaikki  sotakuntoisia miehiä.</span> <span class="verse"><a name="45">45</a>He kääntyivät ja pakenivat erämaahan päin, Rimmonin kalliolle; mutta  israelilaiset tekivät heistä valtateillä vielä jälkikorjuun, surmaten  viisituhatta miestä, ja seurasivat heitä kintereillä aina Gideomiin asti  ja surmasivat heitä kaksituhatta miestä.</span> <span class="verse"><a name="46">46</a>Kaikkiaan oli niitä, jotka sinä päivänä kaatuivat Benjaminista,  kaksikymmentäviisi tuhatta miekkamiestä, kaikki sotakuntoisia miehiä.</span> <span class="verse"><a name="47">47</a>Ja heitä kääntyi pakoon erämaahan päin, Rimmonin kalliolle,  kuusisataa miestä. Ja he jäivät Rimmonin kalliolle neljäksi kuukaudeksi.</span> <span class="verse"><a name="48">48</a>Mutta Israelin miehet palasivat takaisin benjaminilaisten luo ja  surmasivat heidät miekan terällä, kaupungin sekä vahingoittumatta  jääneet ihmiset että eläimet, kaiken, minkä tapasivat; myöskin pistivät  he tuleen kaikki kaupungit, joihin tulivat.</span> </p></div</div></div></body></html>