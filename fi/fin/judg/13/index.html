<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 13</strong></div><p><span class="verse"><a name="1">1</a>Kun israelilaiset taas tekivät sitä, mikä oli pahaa Herran silmissä,  niin Herra antoi heidät filistealaisten käsiin neljäksikymmeneksi  vuodeksi.</span> <span class="verse"><a name="2">2</a>Sorassa oli mies, Daanin sukukuntaa, nimeltä Maanoah; hänen vaimonsa  oli hedelmätön eikä ollut synnyttänyt.</span> <span class="verse"><a name="3">3</a>Silloin ilmestyi Herran enkeli vaimolle ja sanoi hänelle: "Katso,  sinä olet hedelmätön etkä ole synnyttänyt, mutta sinä tulet raskaaksi ja  synnytät pojan.</span> <span class="verse"><a name="4">4</a>Varo siis, ettet juo viiniä ja väkijuomaa etkä syö mitään saastaista.</span> <span class="verse"><a name="5">5</a>Sillä katso, sinä tulet raskaaksi ja synnytät pojan; partaveitsi  älköön koskettako hänen päätänsä, sillä poika on oleva Jumalan nasiiri  äitinsä kohdusta asti, ja hän on alottava Israelin vapauttamisen  filistealaisten käsistä."</span> <span class="verse"><a name="6">6</a>Niin vaimo meni ja sanoi miehelleen näin: "Jumalan mies tuli minun  luokseni; hän oli näöltään niinkuin Jumalan enkeli, hyvin peljättävä. En  kysynyt häneltä, mistä hän oli, eikä hän ilmaissut minulle nimeänsä.</span> <span class="verse"><a name="7">7</a>Ja hän sanoi minulle: 'Katso, sinä tulet raskaaksi ja synnytät pojan;  älä siis juo viiniä ja väkijuomaa äläkä syö mitään saastaista, sillä  poika on oleva Jumalan nasiiri äitinsä kohdusta aina kuolinpäiväänsä  asti'."</span> <span class="verse"><a name="8">8</a>Silloin Maanoah rukoili Herraa ja sanoi: "Oi Herra, salli Jumalan  miehen, jonka lähetit, vielä tulla luoksemme opettamaan meille, mitä  meidän on tehtävä pojalle, joka on syntyvä".</span> <span class="verse"><a name="9">9</a>Ja Jumala kuuli Maanoahin rukouksen, ja Jumalan enkeli tuli jälleen  vaimon tykö, kun tämä istui kedolla; ja Maanoah, hänen miehensä, ei  ollut hänen kanssaan.</span> <span class="verse"><a name="10">10</a>Niin vaimo juoksi nopeasti ilmoittamaan miehellensä ja sanoi  hänelle: "Katso, sama mies, joka äsken kävi luonani, ilmestyi minulle".</span> <span class="verse"><a name="11">11</a>Niin Maanoah nousi ja seurasi vaimoaan. Ja kun hän tuli miehen luo,  sanoi hän tälle: "Sinäkö olet se mies, joka puhuttelit tätä vaimoa?" Hän  vastasi: "Minä".</span> <span class="verse"><a name="12">12</a>Silloin Maanoah sanoi: "Kun sanasi käy toteen, miten sitten on  meneteltävä pojan kanssa ja mitä hänelle on tehtävä?"</span> <span class="verse"><a name="13">13</a>Herran enkeli sanoi Maanoahille: "Varokoon vaimo kaikkea, mistä minä  olen hänelle puhunut:</span> <span class="verse"><a name="14">14</a>älköön syökö mitään, mikä viiniköynnöksestä tulee, viiniä ja  väkijuomaa hän älköön juoko älköönkä syökö mitään saastaista.  Noudattakoon hän kaikkea, mitä minä olen käskenyt hänen noudattaa."</span> <span class="verse"><a name="15">15</a>Ja Maanoah sanoi Herran enkelille: "Salli meidän pidättää sinua  valmistaaksemme sinulle vohlan".</span> <span class="verse"><a name="16">16</a>Mutta Herran enkeli vastasi Maanoahille: "Vaikka sinä pidättäisitkin  minut, en minä kuitenkaan söisi sinun ruokaasi; mutta jos tahdot  valmistaa polttouhrin, niin uhraa se Herralle".  Sillä Maanoah ei  tiennyt häntä Herran enkeliksi.</span> <span class="verse"><a name="17">17</a>Niin Maanoah sanoi Herran enkelille: "Mikä on sinun nimesi,  kunnioittaaksemme sinua, kun sinun sanasi käy toteen?"</span> <span class="verse"><a name="18">18</a>Herran enkeli vastasi hänelle: "Minkätähden kysyt minun nimeäni? Se  on ihmeellinen."</span> <span class="verse"><a name="19">19</a>Niin Maanoah otti vohlan ja ruokauhrin ja uhrasi sen kalliolla  Herralle. Ja Herra teki ihmeen Maanoahin ja hänen vaimonsa nähden:</span> <span class="verse"><a name="20">20</a>liekin kohotessa alttarilta taivasta kohti kohosi Herran enkeli  alttarin liekissä ylös Maanoahin ja hänen vaimonsa nähden, ja he  heittäytyivät kasvoilleen maahan;</span> <span class="verse"><a name="21">21</a>eikä Herran enkeli enää ilmestynyt Maanoahille ja hänen vaimollensa.  Nyt Maanoah tiesi hänet Herran enkeliksi.</span> <span class="verse"><a name="22">22</a>Niin Maanoah sanoi vaimolleen: "Me olemme kuoleman omat, sillä  olemme nähneet Jumalan".</span> <span class="verse"><a name="23">23</a>Mutta hänen vaimonsa vastasi hänelle: "Jos Herra tahtoisi surmata  meidät, ei hän olisi ottanut meiltä vastaan polttouhria ja ruokauhria  eikä antanut meidän nähdä tätä kaikkea eikä antanut meidän juuri nyt  tätä kuulla".</span> <span class="verse"><a name="24">24</a>Ja vaimo synnytti pojan ja antoi hänelle nimen Simson; ja poika  kasvoi, ja Herra siunasi häntä.</span> <span class="verse"><a name="25">25</a>Ja Herran henki alkoi hänessä vaikuttaa Daanin leirissä, Soran ja  Estaolin välillä.</span> </p></div</div></div></body></html>