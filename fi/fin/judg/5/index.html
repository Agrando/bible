<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 5</strong></div><p><span class="verse"><a name="1">1</a>Sinä päivänä Debora ja Baarak, Abinoamin poika, lauloivat näin:</span> <span class="verse"><a name="2">2</a>"Johtajat johtivat Israelia, kansa oli altis - siitä te kiittäkää  Herraa.</span> <span class="verse"><a name="3">3</a>Kuulkaa, te kuninkaat, kuunnelkaa, te ruhtinaat.  Herran kiitosta  minä laulan, minä veisaan Herran, Israelin Jumalan, ylistystä.</span> <span class="verse"><a name="4">4</a>Kun sinä, Herra, lähdit liikkeelle Seiristä, kun sinä tulit astuen  Edomin maasta, niin maa järisi, ja taivaat vuotivat, pilvet vuotivat  vettä.</span> <span class="verse"><a name="5">5</a>Vuoret järkkyivät Herran edessä, itse Siinai Herran, Israelin  Jumalan, edessä.</span> <span class="verse"><a name="6">6</a>Samgarin, Anatin pojan, päivinä, Jaaelin päivinä tiet olivat tyhjinä,  matkamiehet kiertelivät syrjäisiä polkuja.</span> <span class="verse"><a name="7">7</a>Israel oli johtoa vailla, peräti vailla, kunnes sinä, Debora, nousit,  sinä, Israelin äiti.</span> <span class="verse"><a name="8">8</a>He valitsivat uusia jumalia; silloin oli sota porteilla asti, mutta  ei näkynyt kilpeä, ei keihästä Israelin neljänkymmenen tuhannen  joukossa.</span> <span class="verse"><a name="9">9</a>Minun sydämeni on kiintynyt Israelin johtomiehiin. Te kansan joukossa  alttiit, kiittäkää Herraa.</span> <span class="verse"><a name="10">10</a>Te, jotka ratsastatte valkoisilla aasintammoilla, te, jotka istutte  matoilla, ja te, jotka kuljette teillä, puhukaa.</span> <span class="verse"><a name="11">11</a>Laulu kuuluu juotto-ojilta, siellä ylistetään Herran vanhurskaita  tekoja, hänen johdatuksensa vanhurskautta Israelissa. Silloin Herran  kansa laskeutui porteille.</span> <span class="verse"><a name="12">12</a>Heräjä, heräjä, Debora! Heräjä, heräjä, laula laulu!  Nouse, Baarak!  Ota vankeja saaliiksesi, sinä Abinoamin poika!</span> <span class="verse"><a name="13">13</a>Silloin pakolaiset laskeutuivat näiden jalojen luo, Herran kansa  laskeutui minun luokseni, sankarien joukko.</span> <span class="verse"><a name="14">14</a>Efraimista tulivat ne, jotka olivat juurtuneet Amalekiin, he  seurasivat sinun joukkojesi mukana, Benjamin. Maakirista laskeutuivat  johtomiehet, Sebulonista ne, jotka kantoivat päällikönsauvaa.</span> <span class="verse"><a name="15">15</a>Ja Isaskarin ruhtinaat tulivat Deboran kanssa, ja niinkuin Baarak,  niin Isaskar: hän kiiti tasangolle hänen jäljessänsä.  Ruubenin suvuissa  oli suuria neuvotteluja.</span> <span class="verse"><a name="16">16</a>Miksi sinä jäit istumaan karjatarhojen välille, kuuntelemaan  paimenpillin soittoa? Ruubenin suvuissa oli suuria neuvonpitoja.</span> <span class="verse"><a name="17">17</a>Gilead pysyi alallaan tuolla puolella Jordanin, ja Daan - miksi hän  viipyi vierailla laivoilla? Asser jäi istumaan meren rannalle ja pysyi  alallaan lahtiensa luona.</span> <span class="verse"><a name="18">18</a>Sebulon on kansa, joka antaa henkensä alttiiksi kuolemaan, samoin  Naftali kedon kummuilla.</span> <span class="verse"><a name="19">19</a>Kuninkaat tulivat ja taistelivat, silloin taistelivat Kanaanin  kuninkaat Taanakissa, Megiddon vesien varsilla; mutta hopeata he eivät  saaneet saaliiksensa.</span> <span class="verse"><a name="20">20</a>Tähdet taivaalta kävivät sotaa, radoiltaan ne sotivat Siiseraa  vastaan.</span> <span class="verse"><a name="21">21</a>Kiisonin puro tempasi heidät mukaansa, taistelujen puro, Kiisonin  puro. Astu esiin, minun sieluni, voimallisesti!</span> <span class="verse"><a name="22">22</a>Silloin hevosten kaviot tömistivät maata, kun urhot laskivat,  laskivat laukkaa.</span> <span class="verse"><a name="23">23</a>Kirotkaa Meeros, sanoo Herran enkeli, kiroamalla kirotkaa sen  asukkaat, koska eivät tulleet Herran avuksi, Herran avuksi sankarien  joukkoon.</span> <span class="verse"><a name="24">24</a>Siunattu olkoon vaimojen joukossa Jaael, keeniläisen Heberin vaimo,  siunattu vaimojen joukossa, jotka teltoissa asuvat.</span> <span class="verse"><a name="25">25</a>Vettä toinen pyysi, maitoa hän antoi, toi juhlamaljassa kermaa.</span> <span class="verse"><a name="26">26</a>Hän ojensi kätensä ottamaan vaarnaa, oikean kätensä työvasaraa; ja  hän iski Siiseraa, löi murskaksi hänen päänsä, musersi ja lävisti hänen  ohimonsa.</span> <span class="verse"><a name="27">27</a>Hänen jalkainsa juureen hän vaipui, kaatui, jäi siihen, hänen  jalkainsa juureen hän vaipui, kaatui; jäi kuolleena makaamaan siihen,  mihin vaipui.</span> <span class="verse"><a name="28">28</a>Siiseran äiti katselee ikkunasta ja huutaa ristikon läpi: 'Miksi  viipyvät hänen sotavaununsa tulemasta? Miksi ovat hänen valjakkonsa  askeleet niin hitaat?'</span> <span class="verse"><a name="29">29</a>Viisain hänen ruhtinattaristaan vastaa hänelle, ja hän kertaa  itselleen hänen sanansa:</span> <span class="verse"><a name="30">30</a>'Varmaankin he ovat saaneet saalista ja jakavat sitä: tytön,  kaksikin mieheen, kirjavaa kangasta saaliiksi Siiseralle, kirjavaa  kangasta, kirjaeltua vaatetta saaliiksi, kaksi kirjaeltua, kirjavaa  huivia saatujen saalisten kaulaan'.</span> <span class="verse"><a name="31">31</a>Niin häviävät kaikki sinun vihollisesi, Herra. Mutta ne, jotka häntä  rakastavat, ovat niinkuin aurinko, kun se nousee voimassansa." Ja maassa  oli rauha neljäkymmentä vuotta.</span> </p></div</div></div></body></html>