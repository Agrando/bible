<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 18</strong></div><p><span class="verse"><a name="1">1</a>Siihen aikaan ei ollut kuningasta Israelissa; ja siihen aikaan  daanilaisten sukukunta etsi itsellensä perintöosaa asuttavaksensa, sillä  siihen päivään asti se ei ollut saanut perintöosaa Israelin sukukuntien  kesken.</span> <span class="verse"><a name="2">2</a>Ja daanilaiset lähettivät sukukuntansa keskuudesta viisi miestä,  sotakuntoisia miehiä Sorasta ja Estaolista, vakoilemaan maata ja  tutkimaan sitä; he sanoivat heille: "Menkää tutkimaan maata". Ja nämä  tulivat Efraimin vuoristoon, Miikan talolle asti, ja yöpyivät sinne.</span> <span class="verse"><a name="3">3</a>Ollessaan Miikan talon luona he tunsivat nuoren miehen hänen  äänestään leeviläiseksi; niin he poikkesivat sinne ja kysyivät häneltä:  "Kuka on tuonut sinut tänne? Mitä sinä täällä toimitat, ja mitä sinulla  on täällä tekemistä?"</span> <span class="verse"><a name="4">4</a>Hän vastasi heille: "Niin ja niin teki Miika minulle ja palkkasi  minut papiksensa".</span> <span class="verse"><a name="5">5</a>Ja he sanoivat hänelle: "Kysy Jumalalta, että saisimme tietää,  onnistuuko matka, jolla me olemme".</span> <span class="verse"><a name="6">6</a>Pappi vastasi heille: "Menkää rauhassa. Matka, jolla olette, tapahtuu  Herran edessä."</span> <span class="verse"><a name="7">7</a>Niin ne viisi miestä jatkoivat matkaansa ja tulivat Laikseen; ja he  näkivät, että sikäläinen kansa asui huoleti siidonilaisten tavoin,  rauhassa ja huoletonna; eikä kukaan tehnyt vahinkoa siinä maassa  rikkauksia anastamalla. Myöskin olivat he kaukana siidonilaisista  eivätkä olleet tekemisissä muitten ihmisten kanssa.</span> <span class="verse"><a name="8">8</a>Ja he tulivat veljiensä luo Soraan ja Estaoliin, ja heidän veljensä  kysyivät heiltä: "Mitä kuuluu?"</span> <span class="verse"><a name="9">9</a>He sanoivat: "Nouskaa, lähtekäämme heitä vastaan. Sillä me olemme  katselleet maata, ja katso, se on hyvin hyvä. Ja tekö jäisitte  toimettomiksi! Älkää viivytelkö, lähtekää liikkeelle, menkää sinne ja  ottakaa omaksenne se maa.</span> <span class="verse"><a name="10">10</a>Kun tulette sinne, tulette huoletonna elävän kansan luo, ja maa on  tilava joka suuntaan. Niin, Jumala antaa sen teidän käsiinne, paikan,  jossa ei ole puutetta mistään, mitä maan päällä on."</span> <span class="verse"><a name="11">11</a>Niin lähti sieltä liikkeelle, daanilaisten sukukunnasta, Sorasta ja  Estaolista, kuusisataa sota-aseilla varustettua miestä.</span> <span class="verse"><a name="12">12</a>He nousivat Juudan Kirjat-Jearimiin ja leiriytyivät sinne.  Sentähden kutsutaan sitä paikkaa vielä tänäkin päivänä "Daanin  leiriksi"; se on Kirjat-Jearimin takana.</span> <span class="verse"><a name="13">13</a>Sieltä he kulkivat Efraimin vuoristoon ja tulivat Miikan talolle  asti.</span> <span class="verse"><a name="14">14</a>Niin ne viisi miestä, jotka olivat käyneet vakoilemassa Laiksen  maata, rupesivat puhumaan ja sanoivat veljillensä: "Tiedättekö, että  noissa huoneissa on kasukka ja kotijumalia sekä veistetty ja valettu  jumalankuva? Miettikää siis, mitä teidän on tehtävä."</span> <span class="verse"><a name="15">15</a>Niin he poikkesivat sinne ja tulivat sen nuoren leeviläisen miehen  asunnolle, Miikan taloon, ja tervehtivät häntä.</span> <span class="verse"><a name="16">16</a>Ja ne kuusisataa sota-aseilla varustettua daanilaista asettuivat  portin oven eteen.</span> <span class="verse"><a name="17">17</a>Ja ne viisi miestä, jotka olivat käyneet vakoilemassa maata,  nousivat taloon, menivät sisään ja ottivat veistetyn jumalankuvan ja  kasukan ja kotijumalat ja valetun jumalankuvan, mutta pappi ja ne  kuusisataa sota-aseilla varustettua miestä seisoivat portin oven edessä.</span> <span class="verse"><a name="18">18</a>Kun he menivät Miikan taloon ja ottivat veistetyn jumalankuvan ja  kasukan ja kotijumalat ja valetun jumalankuvan, niin pappi kysyi heiltä:  "Mitä te teette?"</span> <span class="verse"><a name="19">19</a>He vastasivat hänelle: "Vaikene, pidä suusi kiinni ja lähde meidän  kanssamme ja tule meidän isäksemme ja papiksemme. Onko parempi ollaksesi  pappina yhden miehen talossa kuin Israelin heimon ja sukukunnan  pappina?"</span> <span class="verse"><a name="20">20</a>Silloin pappi tuli hyville mielin, ja hän otti kasukan ja  kotijumalat ja veistetyn jumalankuvan ja meni väen keskeen.</span> <span class="verse"><a name="21">21</a>Sitten he kääntyivät jatkamaan matkaansa ja panivat vaimot ja lapset  sekä karjan ja kuormaston kulkemaan edellänsä.</span> <span class="verse"><a name="22">22</a>He olivat ehtineet vähän matkaa Miikan talosta, kun Miikan talon  lähitalojen miehet kutsuttiin koolle, ja he pääsivät daanilaisten  kintereille.</span> <span class="verse"><a name="23">23</a>Ja he huusivat daanilaisille; nämä kääntyivät ja kysyivät Miikalta:  "Mikä sinun on, kun väkesi on noin kutsuttu koolle?"</span> <span class="verse"><a name="24">24</a>Hän vastasi: "Te olette ottaneet minun jumalani, jotka minä olen  teettänyt, ja papin, ja menette matkoihinne. Mitä on minulla enää  jäljellä? Ja kuinka te vielä kysytte minulta: 'Mikä sinun on'?"</span> <span class="verse"><a name="25">25</a>Mutta daanilaiset sanoivat hänelle: "Herkeä huutamasta meille,  muuten miehet ärtyvät ja käyvät kimppuunne, ja te menetätte henkenne,  sekä sinä että sinun perheesi".</span> <span class="verse"><a name="26">26</a>Niin daanilaiset jatkoivat matkaansa, ja kun Miika näki, että he  olivat häntä voimakkaammat, kääntyi hän ja palasi kotiinsa.</span> <span class="verse"><a name="27">27</a>Otettuaan siis sen, minkä Miika oli teettänyt, sekä hänen pappinsa,  hyökkäsivät he Laiksen rauhassa ja huoletonna elävän kansan kimppuun ja  surmasivat heidät miekan terällä ja polttivat kaupungin tulella.</span> <span class="verse"><a name="28">28</a>Eikä kukaan tullut avuksi, sillä se oli kaukana Siidonista eivätkä  he olleet tekemisissä muitten ihmisten kanssa; se oli Beet-Rehobin  tasangolla. Daanilaiset rakensivat kaupungin uudestaan ja asettuivat  siihen.</span> <span class="verse"><a name="29">29</a>Ja he antoivat kaupungille nimen Daan, isänsä Daanin nimen mukaan,  hänen, joka oli Israelille syntynyt; mutta ennen oli kaupungin nimi  ollut Lais.</span> <span class="verse"><a name="30">30</a>Sitten daanilaiset pystyttivät itsellensä sen veistetyn  jumalankuvan; ja Joonatan, Manassen pojan Geersomin poika, ja hänen  poikansa olivat daanilaisten sukukunnan pappeina, kunnes maan väestö  vietiin pakkosiirtolaisuuteen.</span> <span class="verse"><a name="31">31</a>He pystyttivät itsellensä sen veistetyn jumalankuvan, jonka Miika  oli teettänyt, ja se oli siinä koko ajan, minkä Jumalan huone oli  Siilossa.</span> </p></div</div></div></body></html>