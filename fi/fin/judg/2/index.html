<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 2</strong></div><p><span class="verse"><a name="1">1</a>Ja Herran enkeli tuli Gilgalista ylös Bookimiin. Ja hän sanoi: "Minä  johdatin teidät Egyptistä ja toin teidät maahan, jonka minä valalla  vannoen olin luvannut teidän isillenne, ja sanoin: 'Minä en riko  liittoani teidän kanssanne ikinä.</span> <span class="verse"><a name="2">2</a>Te taas älkää tehkö liittoa tämän maan asukasten kanssa, vaan  kukistakaa heidän alttarinsa.' Mutta te ette ole kuulleet minun ääntäni.  Mitä olettekaan tehneet!</span> <span class="verse"><a name="3">3</a>Niinpä minä nyt sanon teille: Minä en karkoita heitä teidän  tieltänne, vaan heistä tulee teille ahdistajat, ja heidän jumalansa  tulevat teille ansaksi."</span> <span class="verse"><a name="4">4</a>Ja kun Herran enkeli oli puhunut nämä sanat kaikille israelilaisille,  korotti kansa äänensä ja itki.</span> <span class="verse"><a name="5">5</a>Ja he antoivat sille paikalle nimen Bookim; ja he uhrasivat siinä  Herralle.</span> <span class="verse"><a name="6">6</a>Kun Joosua oli päästänyt kansan menemään, menivät israelilaiset kukin  perintöosallensa, ottaakseen maan omaksensa.</span> <span class="verse"><a name="7">7</a>Ja kansa palveli Herraa Joosuan koko elinajan ja niiden vanhinten  koko elinajan, jotka elivät vielä kauan Joosuan jälkeen ja jotka olivat  nähneet kaikki ne suuret teot, jotka Herra oli Israelille tehnyt.</span> <span class="verse"><a name="8">8</a>Mutta Herran palvelija Joosua, Nuunin poika, kuoli sadan kymmenen  vuoden vanhana.</span> <span class="verse"><a name="9">9</a>Ja he hautasivat hänet hänen perintöosansa alueelle Timnat-Herekseen,  Efraimin vuoristoon, pohjoispuolelle Gaas-vuorta.</span> <span class="verse"><a name="10">10</a>Ja kun koko sekin sukupolvi oli tullut kootuksi isiensä tykö, nousi  heidän jälkeensä toinen sukupolvi, joka ei tuntenut Herraa eikä niitä  tekoja, jotka hän oli Israelille tehnyt.</span> <span class="verse"><a name="11">11</a>Niin israelilaiset tekivät sitä, mikä oli pahaa Herran silmissä, ja  palvelivat baaleja</span> <span class="verse"><a name="12">12</a>ja hylkäsivät Herran, isiensä Jumalan, joka oli vienyt heidät pois  Egyptin maasta, ja lähtivät kulkemaan muiden jumalien jäljessä, niiden  kansojen jumalien, jotka asuivat heidän ympärillänsä, kumarsivat niitä  ja vihoittivat Herran.</span> <span class="verse"><a name="13">13</a>Mutta kun he hylkäsivät Herran ja palvelivat baalia ja astarteja,</span> <span class="verse"><a name="14">14</a>niin Herran viha syttyi Israelia kohtaan, ja hän antoi heidät  ryöstäjien käsiin, jotka ryöstivät heitä, ja myi heidät heidän  ympärillään asuvien vihollisten käsiin, niin etteivät he enää voineet  kestää vihollistensa edessä.</span> <span class="verse"><a name="15">15</a>Mihin ikinä he lähtivätkin, oli Herran käsi heitä vastaan, tuottaen  onnettomuutta, niinkuin Herra oli puhunut ja niinkuin Herra oli heille  vannonut; ja niin he joutuivat suureen ahdinkoon.</span> <span class="verse"><a name="16">16</a>Silloin Herra herätti tuomareita, jotka pelastivat heidät heidän  ryöstäjäinsä käsistä.</span> <span class="verse"><a name="17">17</a>Mutta he eivät totelleet tuomareitansakaan, vaan kulkivat  haureudessa muiden jumalien jäljessä ja kumarsivat niitä.  Pian he  poikkesivat siltä tieltä, jota heidän isänsä, Herran käskyjä totellen,  olivat kulkeneet; he eivät tehneet niin.</span> <span class="verse"><a name="18">18</a>Kun siis Herra herätti heille tuomareita, niin Herra oli tuomarin  kanssa ja pelasti heidät heidän vihollistensa käsistä niin kauaksi  aikaa, kuin tuomari eli; sillä Herran tuli sääli, kun he voihkivat  sortajainsa ja vaivaajainsa käsissä.</span> <span class="verse"><a name="19">19</a>Mutta kun tuomari kuoli, vaelsivat he jälleen kelvottomasti, vielä  pahemmin kuin heidän isänsä, kulkien muiden jumalien jäljessä, palvellen  ja kumartaen niitä. He eivät lakanneet teoistansa eivätkä paatuneesta  vaelluksestansa.</span> <span class="verse"><a name="20">20</a>Niin Herran viha syttyi Israelia kohtaan, ja hän sanoi: "Koska tämä  kansa on rikkonut minun liittoni, jonka minä sääsin heidän isillensä,  eivätkä he ole kuulleet minun ääntäni,</span> <span class="verse"><a name="21">21</a>niin en minäkään enää karkoita heidän tieltänsä ainoatakaan niistä  kansoista, jotka Joosua kuollessaan jätti jäljelle.</span> <span class="verse"><a name="22">22</a>Minä tahdon näin heidän kauttansa koetella Israelia, noudattavatko  he Herran tietä ja vaeltavatko sitä, niinkuin heidän isänsä tekivät, vai  eivätkö."</span> <span class="verse"><a name="23">23</a>Niin Herra jätti nämä kansat paikoilleen, karkoittamatta niitä heti  kohta; hän ei antanut niitä Joosuan käsiin.</span> </p></div</div></div></body></html>