<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 6</strong></div><p><span class="verse"><a name="1">1</a>Mutta israelilaiset tekivät sitä, mikä oli pahaa Herran silmissä, ja  Herra antoi heidät Midianin käsiin seitsemäksi vuodeksi.</span> <span class="verse"><a name="2">2</a>Ja Israel sai tuntea Midianin käden voimaa, ja israelilaiset tekivät  suojakseen midianilaisia vastaan ne onkalot, joita on vuorissa, ja  luolat ja vuorilinnat.</span> <span class="verse"><a name="3">3</a>Ja joka kerta kun israelilaiset olivat kylväneet, tulivat  midianilaiset, amalekilaiset ja Idän miehet ja hyökkäsivät heidän  kimppuunsa.</span> <span class="verse"><a name="4">4</a>He leiriytyivät heitä vastaan ja hävittivät maan sadon aina Gassaa  myöten eivätkä jättäneet mitään elintarpeita Israeliin, eivät myöskään  lampaita, nautakarjaa eivätkä aaseja.</span> <span class="verse"><a name="5">5</a>Sillä he lähtivät liikkeelle laumoineen ja telttoineen, he tulivat  monilukuisina kuin heinäsirkat, heillä ja heidän kameleillaan ei ollut  määrää, ja he tulivat maahan sitä hävittämään.</span> <span class="verse"><a name="6">6</a>Niin Israel joutui suureen kurjuuteen midianilaisten tähden; ja  israelilaiset huusivat Herraa.</span> <span class="verse"><a name="7">7</a>Ja kun israelilaiset huusivat Herraa Midianin tähden,</span> <span class="verse"><a name="8">8</a>lähetti Herra israelilaisten luo profeetan, joka sanoi heille: "Näin  sanoo Herra, Israelin Jumala: Minä johdatin teidät Egyptistä ja vein  teidät pois orjuuden pesästä;</span> <span class="verse"><a name="9">9</a>minä pelastin teidät egyptiläisten käsistä ja kaikkien teidän  sortajainne käsistä; minä karkoitin heidät teidän tieltänne ja annoin  teille heidän maansa.</span> <span class="verse"><a name="10">10</a>Ja minä sanoin teille: Minä olen Herra, teidän Jumalanne, älkää  peljätkö amorilaisten jumalia, joiden maassa te asutte.  Mutta te ette  kuulleet minun ääntäni."</span> <span class="verse"><a name="11">11</a>Ja Herran enkeli tuli ja istui Ofran tammen alle, joka oli  abieserilaisen Jooaan oma, juuri kun tämän poika Gideon oli puimassa  nisuja viinikuurnassa, korjatakseen ne talteen midianilaisilta.</span> <span class="verse"><a name="12">12</a>Ja Herran enkeli ilmestyi hänelle ja sanoi hänelle: "Herra olkoon  sinun kanssasi, sinä sotaurho!"</span> <span class="verse"><a name="13">13</a>Niin Gideon vastasi hänelle: "Oi, Herrani, jos Herra on meidän  kanssamme, miksi sitten kaikki tämä on meitä kohdannut?  Ja missä ovat  kaikki hänen ihmeelliset tekonsa, joista isämme ovat meille kertoneet  sanoen: 'Herra on johdattanut meidät tänne Egyptistä'? Mutta nyt Herra  on hyljännyt meidät ja antanut meidät Midianin kouriin."</span> <span class="verse"><a name="14">14</a>Silloin Herra kääntyi häneen ja sanoi: "Mene tässä voimassasi ja  vapauta Israel Midianin kourista; minä lähetän sinut".</span> <span class="verse"><a name="15">15</a>Hän vastasi hänelle: "Oi, Herra, millä minä vapautan Israelin? Minun  sukunihan on heikoin Manassessa, ja minä itse olen kaikkein vähäisin  isäni perheessä."</span> <span class="verse"><a name="16">16</a>Herra sanoi hänelle: "Minä olen sinun kanssasi, ja sinä voitat  midianilaiset niinkuin yhden ainoan miehen".</span> <span class="verse"><a name="17">17</a>Mutta hän sanoi hänelle: "Jos olen saanut armon sinun silmiesi  edessä, niin osoita minulle tunnusteolla, että sinä itse puhut minun  kanssani.</span> <span class="verse"><a name="18">18</a>Älä poistu täältä, ennenkuin minä tulen takaisin sinun luoksesi ja  tuon uhrilahjani ja panen sen eteesi." Hän sanoi: "Minä jään, kunnes  sinä tulet takaisin".</span> <span class="verse"><a name="19">19</a>Gideon meni ja valmisti vohlan, ja eefa-mitan jauhoja  happamattomiksi leiviksi, pani lihan koriin ja liemen pataan ja vei ne  hänen luoksensa tammen alle ja pani ne tarjolle.</span> <span class="verse"><a name="20">20</a>Mutta Jumalan enkeli sanoi hänelle: "Ota liha ja happamattomat  leivät ja pane ne tälle kalliolle ja vuodata liemi". Ja hän teki niin.</span> <span class="verse"><a name="21">21</a>Ja Herran enkeli ojensi sauvan, joka hänellä oli kädessään, ja  kosketti sen kärjellä lihaa ja happamattomia leipiä; niin kalliosta  nousi tuli, ja se kulutti lihan ja happamattomat leivät. Ja Herran  enkeli katosi hänen silmistänsä.</span> <span class="verse"><a name="22">22</a>Kun Gideon näki, että se oli Herran enkeli, sanoi Gideon: "Voi  minua, Herra, Herra, kun olen nähnyt Herran enkelin kasvoista  kasvoihin!"</span> <span class="verse"><a name="23">23</a>Mutta Herra sanoi hänelle: "Rauha sinulle! Älä pelkää, sinä et  kuole."</span> <span class="verse"><a name="24">24</a>Silloin Gideon rakensi siihen Herralle alttarin ja pani sen nimeksi:  "Herra on rauha". Se on vielä tänäkin päivänä abieserilaisten Ofrassa.</span> <span class="verse"><a name="25">25</a>Ja sinä yönä Herra sanoi hänelle: "Ota härkä, joka isälläsi on, ja  toinen seitsenvuotias härkä ja hajota Baalin alttari, joka isälläsi on,  ja hakkaa maahan asera-karsikko, joka on sen vieressä.</span> <span class="verse"><a name="26">26</a>Ja rakenna ladotuista kivistä alttari Herralle, Jumalallesi, tämän  vuorenkukkulan laelle; ota sitten se toinen härkä ja uhraa se  polttouhriksi halkojen päällä, jotka saat hakkaamastasi  asera-karsikosta."</span> <span class="verse"><a name="27">27</a>Niin Gideon otti palvelijoitaan kymmenen miestä ja teki, niinkuin  Herra oli hänelle puhunut. Mutta kun hän isänsä perhettä ja kaupungin  miehiä peljäten ei uskaltanut tehdä sitä päivällä, teki hän sen yöllä.</span> <span class="verse"><a name="28">28</a>Kun kaupungin miehet varhain seuraavana aamuna nousivat, niin katso,  Baalin alttari oli kukistettu ja asera-karsikko sen vierestä hakattu  maahan, ja se toinen härkä oli uhrattu polttouhriksi vastarakennetulla  alttarilla.</span> <span class="verse"><a name="29">29</a>Niin he sanoivat toinen toiselleen: "Kuka on tämän tehnyt?"  Ja kun  he tutkivat ja tiedustelivat, niin sanottiin: "Gideon, Jooaan poika, on  sen tehnyt".</span> <span class="verse"><a name="30">30</a>Silloin kaupungin miehet sanoivat Jooaalle: "Tuo tänne poikasi,  hänen täytyy kuolla, sillä hän on kukistanut Baalin alttarin ja hakannut  maahan asera-karsikon sen vierestä".</span> <span class="verse"><a name="31">31</a>Mutta Jooas vastasi kaikille, jotka seisoivat hänen ympärillään:  "Tekö ajatte Baalin asiaa, tekö autatte häntä? Se, joka ajaa hänen  asiaansa, rangaistakoon kuolemalla ennen huomisaamua. Jos hän on jumala,  ajakoon itse asiansa, koska kukistettu alttari oli hänen."</span> <span class="verse"><a name="32">32</a>Sinä päivänä Gideon sai nimekseen Jerubbaal, sillä sanottiin: "Baal  ajakoon itse asiansa häntä vastaan, koska hän on kukistanut hänen  alttarinsa".</span> <span class="verse"><a name="33">33</a>Kaikki midianilaiset, amalekilaiset ja Idän miehet olivat  kokoontuneet yhteen, tulleet virran yli ja leiriytyneet Jisreelin  tasangolle.</span> <span class="verse"><a name="34">34</a>Silloin Herran henki täytti Gideonin; hän puhalsi pasunaan, ja niin  abieserilaiset kutsuttiin koolle seuraamaan häntä.</span> <span class="verse"><a name="35">35</a>Ja hän lähetti sanansaattajia koko Manasseen, niin että heidätkin  kutsuttiin koolle seuraamaan häntä; samoin hän lähetti sanansaattajat  Asseriin, Sebuloniin ja Naftaliin, ja nämä lähtivät vihollisia vastaan.</span> <span class="verse"><a name="36">36</a>Silloin Gideon sanoi Jumalalle: "Jos sinä aiot vapauttaa Israelin  minun kädelläni, niinkuin olet puhunut,</span> <span class="verse"><a name="37">37</a>niin katso, minä panen nämä kerityt villat puimatantereelle: jos  kastetta tulee ainoastaan villoihin ja kaikki maa muuten jää kuivaksi,  niin minä siitä tiedän, että sinä minun kädelläni vapautat Israelin,  niinkuin olet puhunut".</span> <span class="verse"><a name="38">38</a>Ja tapahtui niin. Sillä kun hän varhain seuraavana päivänä nousi ja  puristi villoja, pusersi hän kastetta villoista koko vesimaljan täyden.</span> <span class="verse"><a name="39">39</a>Ja Gideon sanoi Jumalalle: "Älköön vihasi syttykö minua kohtaan, jos  minä vielä kerran puhun. Anna minun vielä kerta tehdä koetus villoilla.  Anna ainoastaan villojen jäädä kuiviksi ja kastetta tulla kaikkialle  muualle maahan."</span> <span class="verse"><a name="40">40</a>Ja Jumala teki niin sinä yönä; ainoastaan villat jäivät kuiviksi, ja  kastetta tuli kaikkialle muualle maahan.</span> </p></div</div></div></body></html>