<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 19</strong></div><p><span class="verse"><a name="1">1</a>Siihen aikaan, kun ei ollut kuningasta Israelissa, asui eräs  leeviläinen mies muukalaisena Efraimin vuoriston perukoilla, ja hän otti  itselleen sivuvaimon Juudan Beetlehemistä.</span> <span class="verse"><a name="2">2</a>Mutta hänen sivuvaimonsa oli hänelle uskoton ja meni hänen luotansa  isänsä kotiin Juudan Beetlehemiin, ja hän oli siellä jonkun aikaa, neljä  kuukautta.</span> <span class="verse"><a name="3">3</a>Sitten hänen miehensä nousi ja lähti hänen jälkeensä viihdytelläkseen  häntä ja palauttaakseen hänet luokseen; ja hänellä oli mukanaan  palvelija ja aasipari. Ja nainen vei hänet isänsä kotiin; ja kun naisen  isä näki hänet, riensi hän iloisena häntä vastaan.</span> <span class="verse"><a name="4">4</a>Ja hänen appensa, naisen isä, pidätteli häntä, niin että hän viipyi  hänen luonaan kolme päivää; he söivät ja joivat ja olivat siellä yötä.</span> <span class="verse"><a name="5">5</a>Neljäntenä päivänä hän varhain aamulla nousi lähteäkseen; mutta  naisen isä sanoi vävyllensä: "Vahvista itseäsi leipäpalalla; sitten  saatte lähteä".</span> <span class="verse"><a name="6">6</a>Niin he istuivat, söivät ja joivat molemmat yhdessä. Sitten naisen  isä sanoi miehelle: "Suostu jäämään yöksi, ja olkoon sydämesi iloinen".</span> <span class="verse"><a name="7">7</a>Mutta mies nousi lähteäksensä; silloin hänen appensa pyysi häntä  pyytämällä, ja hän jäi sinne vielä yöksi.</span> <span class="verse"><a name="8">8</a>Viidentenä päivänä hän varhain aamulla nousi lähteäksensä, mutta  naisen isä sanoi hänelle: "Vahvista itseäsi, ja viipykää iltapäivään  asti". Niin he söivät toistensa kanssa.</span> <span class="verse"><a name="9">9</a>Ja mies nousi lähteäkseen sivuvaimonsa ja palvelijansa kanssa, mutta  hänen appensa, naisen isä, sanoi hänelle: "Katso, päivä kallistuu  iltaan, jääkää yöksi; päivä on menemässä mailleen, jää tänne yöksi, ja  olkoon sydämesi iloinen. Nouskaa huomenna varhain matkallenne, ja lähde  sitten majallesi."</span> <span class="verse"><a name="10">10</a>Mutta mies ei tahtonut jäädä yöksi, vaan nousi ja lähti ja tuli  Jebuksen, se on Jerusalemin, kohdalle, mukanaan satuloitu aasipari ja  sivuvaimonsa.</span> <span class="verse"><a name="11">11</a>Kun he olivat Jebuksen luona ja päivä oli kohta laskemassa, sanoi  palvelija isännälleen: "Tule, poiketkaamme tuohon jebusilaisten  kaupunkiin ja yöpykäämme sinne".</span> <span class="verse"><a name="12">12</a>Mutta hänen isäntänsä vastasi hänelle: "Emme poikkea vieraitten  kaupunkiin, jotka eivät ole israelilaisia, vaan menemme edelleen Gibeaan  asti".</span> <span class="verse"><a name="13">13</a>Ja hän sanoi palvelijallensa: "Tule, pyrkikäämme toiseen paikkaan,  yöpykäämme Gibeaan tai Raamaan".</span> <span class="verse"><a name="14">14</a>Niin he jatkoivat matkaansa, ja aurinko laski heiltä lähellä Gibeaa,  joka on Benjaminissa.</span> <span class="verse"><a name="15">15</a>Ja he poikkesivat Gibeaan yöpyäkseen sinne. Hän tuli sinne ja  istuutui kaupungin torille, mutta ei kukaan ottanut heitä yöksi  huoneeseen.</span> <span class="verse"><a name="16">16</a>Ja katso, illalla tuli vanha mies työstään kedolta; hän oli Efraimin  vuoristosta ja asui muukalaisena Gibeassa. Mutta sen paikkakunnan miehet  olivat benjaminilaisia.</span> <span class="verse"><a name="17">17</a>Ja kun hän nosti silmänsä, näki hän matkamiehen kaupungin torilla.  Silloin vanha mies sanoi: "Minne olet matkalla ja mistä tulet?"</span> <span class="verse"><a name="18">18</a>Hän vastasi hänelle sanoen: "Me olemme matkalla Juudan Beetlehemistä  Efraimin vuoriston perukoille; sieltä minä olen kotoisin ja olen käynyt  Juudan Beetlehemissä asti. Olen matkalla Herran huoneeseen, mutta ei  kukaan ota minua huoneeseen.</span> <span class="verse"><a name="19">19</a>Meillä on sekä olkia että muuta rehua aaseillemme, niin myös leipää  ja viiniä minulle itselleni ja palvelijattarellesi ja nuorelle miehelle,  joka on palvelijasi kanssa, niin ettei meiltä mitään puutu."</span> <span class="verse"><a name="20">20</a>Vanha mies sanoi: "Rauha sinulle! Minun asiani on, jos sinulta  jotakin puuttuisi. Älä vain jää yöksi tähän torille."</span> <span class="verse"><a name="21">21</a>Ja hän vei hänet taloonsa ja teki aaseille appeen. Ja he pesivät  jalkansa ja söivät ja joivat.</span> <span class="verse"><a name="22">22</a>Ja kun he olivat ilahduttamassa sydäntänsä, niin katso, kaupungin  miehet, kelvottomat miehet, piirittivät talon, kolkuttivat ovelle ja  sanoivat vanhalle miehelle, talon isännälle, näin: "Tuo tänne se mies,  joka tuli sinun taloosi, ryhtyäksemme häneen".</span> <span class="verse"><a name="23">23</a>Mutta mies, talon isäntä, meni ulos heidän luokseen ja sanoi heille:  "Älkää, veljeni, älkää tehkö niin pahoin! Kun kerran tämä mies on tullut  minun talooni, älkää tehkö sellaista häpeällistä tekoa.</span> <span class="verse"><a name="24">24</a>Katso, täällä on minun tyttäreni, joka on neitsyt, ja tämän miehen  sivuvaimo. Minä tuon heidät tänne; tehkää heille väkivaltaa, tehkää  heille, mitä tahdotte, mutta tälle miehelle älkää tehkö sellaista  häpeällistä tekoa."</span> <span class="verse"><a name="25">25</a>Mutta miehet eivät tahtoneet häntä kuulla. Silloin mies tarttui  sivuvaimoonsa ja vei hänet heidän luoksensa kadulle, ja he yhtyivät  häneen ja pitelivät häntä pahoin koko yön aina aamuun asti, ja vasta  aamun sarastaessa he hänet päästivät.</span> <span class="verse"><a name="26">26</a>Ja päivän koittaessa vaimo tuli ja kaatui sen miehen talon oven  eteen, jonka talossa hänen isäntänsä oli, ja makasi siinä, kunnes päivä  valkeni.</span> <span class="verse"><a name="27">27</a>Kun hänen isäntänsä aamulla nousi ja avasi talon oven ja tuli ulos  lähteäksensä matkalle, niin katso, hänen sivuvaimonsa makasi talon oven  edessä, kädet kynnyksellä.</span> <span class="verse"><a name="28">28</a>Hän sanoi hänelle: "Nouse ja lähtekäämme!" Mutta vastausta ei  tullut. Silloin mies nosti hänet aasin selkään, nousi ja lähti kotiinsa.</span> <span class="verse"><a name="29">29</a>Mutta kotiin tultuaan hän otti veitsen, tarttui sivuvaimoonsa ja  paloitteli hänet luineen kaikkineen kahdeksitoista kappaleeksi ja  lähetti ne kaikkialle Israelin alueelle.</span> <span class="verse"><a name="30">30</a>Ja jokainen, joka sen näki, sanoi: "Mitään sellaista ei ole  tapahtunut eikä nähty siitä päivästä lähtien, jona israelilaiset tulivat  Egyptin maasta, aina tähän päivään saakka. Harkitkaa tätä, neuvotelkaa  ja puhukaa."</span> </p></div</div></div></body></html>