<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/judg/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/judg">Judges</a> &gt <strong>Chapter 21</strong></div><p><span class="verse"><a name="1">1</a>Israelin miehet olivat vannoneet Mispassa ja sanoneet: "Ei kukaan  meistä anna tytärtään benjaminilaiselle vaimoksi".</span> <span class="verse"><a name="2">2</a>Ja kansa tuli Beeteliin, ja he istuivat siellä aina iltaan asti  Jumalan edessä, korottivat äänensä ja itkivät katkerasti</span> <span class="verse"><a name="3">3</a>ja sanoivat: "Miksi, oi Herra, Israelin Jumala, on Israelissa käynyt  niin, että Israelista nyt puuttuu yksi sukukunta?"</span> <span class="verse"><a name="4">4</a>Varhain seuraavana päivänä kansa nousi ja rakensi sinne alttarin ja  uhrasi polttouhreja ja yhteysuhreja.</span> <span class="verse"><a name="5">5</a>Ja israelilaiset sanoivat: "Onko yhdessäkään Israelin sukukunnassa  ketään, joka ei ole tullut seurakunnan kanssa tänne Herran eteen?" Sillä  siitä, joka ei tulisi Herran luo Mispaan, oli vannottu ankara vala: "Hän  on kuolemalla rangaistava".</span> <span class="verse"><a name="6">6</a>Ja israelilaisten tuli sääli veljeänsä Benjaminia, ja he sanoivat:  "Tänä päivänä on yksi sukukunta hakattu pois Israelista.</span> <span class="verse"><a name="7">7</a>Mitä meidän on tehtävä, että jäljelle jääneet saavat vaimoja?  Sillä  itse me olemme vannoneet Herran kautta, ettemme anna heille tyttäriämme  vaimoiksi."</span> <span class="verse"><a name="8">8</a>Ja he kysyivät: "Onko Israelin sukukunnissa ainoatakaan, joka ei ole  tullut Herran eteen Mispaan?" Ja katso, Gileadin Jaabeksesta ei ollut  ketään tullut leiriin, seurakuntakokoukseen.</span> <span class="verse"><a name="9">9</a>Sillä kun kansasta pidettiin katselmus, niin katso, siellä ei ollut  ketään Gileadin Jaabeksen asukkaista.</span> <span class="verse"><a name="10">10</a>Niin kansa lähetti sinne kaksitoistatuhatta sotakuntoista miestä ja  käski heitä sanoen: "Menkää ja surmatkaa miekan terällä Gileadin  Jaabeksen asukkaat vaimoineen ja lapsineen.</span> <span class="verse"><a name="11">11</a>Tehkää näin: kaikki miehenpuolet ja kaikki naiset, jotka ovat  yhtyneet mieheen, vihkikää tuhon omiksi."</span> <span class="verse"><a name="12">12</a>Ja Gileadin Jaabeksen asukkaista he löysivät neljäsataa nuorta  naista, jotka olivat neitsyitä eivätkä olleet yhtyneet mieheen; ja he  veivät nämä leiriin Siiloon, joka on Kanaanin maassa.</span> <span class="verse"><a name="13">13</a>Sitten koko kansa lähetti sanansaattajia puhumaan benjaminilaisten  kanssa, jotka olivat Rimmonin kalliolla, ja tarjosi heille rauhaa.</span> <span class="verse"><a name="14">14</a>Silloin benjaminilaiset palasivat takaisin, ja heille annettiin ne  naiset, jotka oli jätetty henkiin Gileadin Jaabeksen naisista. Mutta ne  eivät riittäneet heille.</span> <span class="verse"><a name="15">15</a>Niin kansan tuli sääli Benjaminia, koska Herra oli tehnyt aukon  Israelin sukukuntiin.</span> <span class="verse"><a name="16">16</a>Ja kansan vanhimmat sanoivat: "Mitä meidän on tehtävä, että jäljelle  jääneet saisivat vaimoja? Sillä ovathan naiset hävitetyt Benjaminista."</span> <span class="verse"><a name="17">17</a>Ja he sanoivat: "Pelastuneiden perintöomaisuus on jäävä  Benjaminille, ettei yksikään sukukunta häviäisi Israelista.</span> <span class="verse"><a name="18">18</a>Mutta itse me emme voi antaa heille tyttäriämme vaimoiksi, sillä  israelilaiset ovat vannoneet ja sanoneet: kirottu olkoon se, joka antaa  vaimon benjaminilaiselle."</span> <span class="verse"><a name="19">19</a>Niin he sanoivat: "Katso, joka vuosi vietetään Herran juhla  Siilossa, joka on pohjoiseen päin Beetelistä, auringonnousuun päin siitä  valtatiestä, joka vie Beetelistä Sikemiin, ja etelään päin Lebonasta".</span> <span class="verse"><a name="20">20</a>Ja he käskivät benjaminilaisia sanoen: "Menkää ja asettukaa  väijyksiin viinitarhoihin.</span> <span class="verse"><a name="21">21</a>Kun näette Siilon tyttärien tulevan ulos karkeloimaan, niin  rynnätkää viinitarhoista ja ryöstäkää jokainen itsellenne vaimo Siilon  tyttäristä ja lähtekää Benjaminin maahan.</span> <span class="verse"><a name="22">22</a>Ja kun heidän isänsä tai veljensä tulevat valittamaan meille, niin  me sanomme heille: 'Lahjoittakaa heidät meille, sillä ei kukaan meistä  ole ottanut sodassa vaimoa. Ettehän te ole itse antaneet niitä heille;  muuten olisitte joutuneet vikapäiksi.'"</span> <span class="verse"><a name="23">23</a>Benjaminilaiset tekivät niin ja ottivat lukumääränsä mukaan  itselleen vaimoja karkeloivien joukosta, ryöstäen heidät. Sitten he  palasivat perintöosaansa ja rakensivat uudestaan kaupungit ja asettuivat  niihin.</span> <span class="verse"><a name="24">24</a>Silloin israelilaisetkin vaelsivat sieltä, kukin sukukuntaansa ja  sukuunsa, ja menivät sieltä kukin perintöosallensa.</span> </p></div</div></div></body></html>