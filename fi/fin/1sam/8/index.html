<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Kun Samuel oli käynyt vanhaksi, pani hän poikansa Israelin  tuomareiksi.</span> <span class="verse"><a name="2">2</a>Hänen esikoisensa nimi oli Jooel, ja hänen toisen poikansa nimi oli  Abia; nämä olivat tuomareina Beersebassa.</span> <span class="verse"><a name="3">3</a>Mutta hänen poikansa eivät vaeltaneet hänen teitänsä, vaan olivat  väärän voiton pyytäjiä, ottivat lahjuksia ja vääristivät oikeutta.</span> <span class="verse"><a name="4">4</a>Niin kaikki Israelin vanhimmat kokoontuivat ja tulivat Samuelin tykö  Raamaan</span> <span class="verse"><a name="5">5</a>ja sanoivat hänelle: "Katso, sinä olet käynyt vanhaksi, eivätkä  poikasi vaella sinun teitäsi. Niin aseta nyt meille oikeutta jakamaan  kuningas, jollainen kaikilla muillakin kansoilla on."</span> <span class="verse"><a name="6">6</a>Mutta Samuel pahastui siitä, että he sanoivat: "Anna meille kuningas  jakamaan meille oikeutta". Ja Samuel rukoili Herraa.</span> <span class="verse"><a name="7">7</a>Niin Herra sanoi Samuelille: "Kuule kansan ääntä kaikessa, mitä he  sinulle sanovat; sillä sinua he eivät ole pitäneet halpana, vaan minut  he ovat pitäneet halpana olemaan heidän kuninkaanansa.</span> <span class="verse"><a name="8">8</a>Niinkuin he aina siitä päivästä, jona minä johdatin heidät tänne  Egyptistä, tähän päivään asti ovat tehneet, kun ovat hyljänneet minut ja  palvelleet muita jumalia, aivan niin he tekevät nyt sinullekin.</span> <span class="verse"><a name="9">9</a>Kuule siis heidän ääntänsä. Kuitenkin varoita heitä vakavasti ja  ilmoita heille, mitkä oikeudet on kuninkaalla, joka on heitä  hallitseva."</span> <span class="verse"><a name="10">10</a>Niin Samuel puhui kaikki Herran sanat kansalle, joka häneltä pyysi  kuningasta.</span> <span class="verse"><a name="11">11</a>Hän sanoi: "Nämä oikeudet on kuninkaalla, joka on teitä hallitseva:  Teidän poikanne hän ottaa ja panee heidät vaunumiehikseen ja  ratsumiehikseen ja vaunujensa edelläjuoksijoiksi.</span> <span class="verse"><a name="12">12</a>Myöskin hän panee heitä tuhannen- ja viidenkymmenenpäämiehiksi ja  kyntämään hänen kyntöjänsä ja leikkaamaan hänen viljaansa sekä tekemään  hänelle sotatarpeita ja vaunutarpeita.</span> <span class="verse"><a name="13">13</a>Ja teidän tyttärenne hän ottaa voiteiden tekijöiksi, keittäjiksi ja  leipojiksi.</span> <span class="verse"><a name="14">14</a>Hän ottaa teidän parhaat peltonne, viinitarhanne ja öljypuunne ja  antaa ne palvelijoillensa;</span> <span class="verse"><a name="15">15</a>ja hän ottaa kymmenykset teidän kylvöstänne ja viinitarhojenne  sadosta ja antaa ne hoviherroillensa ja palvelijoillensa.</span> <span class="verse"><a name="16">16</a>Hän ottaa myös teidän palvelijanne ja palvelijattarenne ja parhaat  nuoret miehenne sekä aasinne ja teettää niillä työnsä;</span> <span class="verse"><a name="17">17</a>ja hän ottaa kymmenykset teidän lampaistanne, ja te tulette hänen  palvelijoiksensa.</span> <span class="verse"><a name="18">18</a>Silloin te huudatte Herraa kuninkaanne tähden, jonka olette  itsellenne valinneet, mutta hän ei silloin teitä kuule."</span> <span class="verse"><a name="19">19</a>Mutta kansa ei tahtonut kuulla Samuelin puhetta, vaan sanoi: "Ei,  kuningas meillä pitää olla.</span> <span class="verse"><a name="20">20</a>Mekin tahdomme olla niinkuin kaikki muut kansat: kuningas jakakoon  meille oikeutta ja johtakoon meitä ja käyköön sotiamme."</span> <span class="verse"><a name="21">21</a>Kun Samuel kuuli kaikki kansan puheet, puhui hän ne Herralle.</span> <span class="verse"><a name="22">22</a>Ja Herra sanoi Samuelille: "Kuule heidän ääntänsä ja aseta heille  kuningas". Niin Samuel sanoi Israelin miehille: "Menkää kukin  kaupunkiinne".</span> </p></div</div></div></body></html>