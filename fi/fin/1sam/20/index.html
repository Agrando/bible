<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 20</strong></div><p><span class="verse"><a name="1">1</a>Mutta Daavid pakeni Raaman Naajotista, tuli ja puhui Joonatanille:  "Mitä minä olen tehnyt? Mitä vääryyttä, mitä syntiä minä olen tehnyt  sinun isääsi vastaan, kun hän väijyy henkeäni?"</span> <span class="verse"><a name="2">2</a>Tämä vastasi hänelle: "Pois se! Et sinä kuole. Katso, isäni ei tee  mitään, suurta eikä pientä, ilmoittamatta minulle. Miksi sitten isäni  salaisi minulta tämän? Ei ole niin."</span> <span class="verse"><a name="3">3</a>Mutta Daavid vielä vakuutti vannoen ja sanoi: "Isäsi tietää, että  minä olen saanut armon sinun silmiesi edessä; sentähden hän ajattelee:  'Älköön Joonatan saako tietää tätä, ettei hän tulisi murheelliseksi'.  Mutta niin totta kuin Herra elää ja niin totta kuin sinä itse elät: on  vain askel minun ja kuoleman välillä."</span> <span class="verse"><a name="4">4</a>Niin Joonatan sanoi Daavidille: "Mitä sinä vain lausut toivovasi, sen  minä sinulle teen".</span> <span class="verse"><a name="5">5</a>Daavid sanoi Joonatanille: "Katso, huomenna on uusikuu, ja minun  pitäisi istua aterioimassa kuninkaan kanssa; mutta salli minun mennä ja  kätkeytyä ulos kedolle ylihuomeniltaan asti.</span> <span class="verse"><a name="6">6</a>Jos isäsi kaipaa minua, niin sano: 'Daavid pyysi minulta, että saisi  käväistä kaupungissaan Beetlehemissä, sillä koko suvulla on siellä  jokavuotiset teurasuhrit'.</span> <span class="verse"><a name="7">7</a>Ja jos hän sanoo: 'Hyvä on', niin voi palvelijasi olla rauhassa.  Mutta jos hän vihastuu, niin tiedä, että hänellä on paha mielessä.</span> <span class="verse"><a name="8">8</a>Tee siis laupeus palvelijallesi, koska olet ottanut palvelijasi  Herran liittoon kanssasi. Mutta jos minussa on vääryys, niin surmaa sinä  minut; sillä miksi sinä veisit minut isäsi eteen?"</span> <span class="verse"><a name="9">9</a>Joonatan sanoi: "Pois se! Jos huomaan, että minun isälläni on paha  mielessä sinua vastaan, niin minä sen varmasti sinulle ilmoitan."</span> <span class="verse"><a name="10">10</a>Mutta Daavid sanoi Joonatanille: "Kunpa sitten joku ilmoittaisi  minulle, antaako isäsi sinulle kovan vastauksen".</span> <span class="verse"><a name="11">11</a>Joonatan sanoi Daavidille: "Tule, menkäämme ulos kedolle".  Niin he  menivät molemmat ulos kedolle.</span> <span class="verse"><a name="12">12</a>Ja Joonatan sanoi Daavidille: "Minä vakuutan Herran, Israelin  Jumalan, kautta, että koetan huomenna tai ylihuomenna tähän aikaan  päästä selville isästäni; ja jos Daavidin asiat ovat hyvin, niin minä  varmasti lähetän siitä tiedon ja ilmoitan sen sinulle.</span> <span class="verse"><a name="13">13</a>Herra rangaiskoon Joonatania nyt ja vasta, jollen minä, jos isäni  mielii tehdä sinulle pahaa, ilmoita sitä sinulle ja päästä sinua  menemään rauhassa. Herra olkoon sinun kanssasi, niinkuin hän on ollut  minun isäni kanssa.</span> <span class="verse"><a name="14">14</a>Etkö sinäkin, jos minä silloin vielä elän, etkö sinäkin tee Herran  laupeutta minulle, niin ettei minun tarvitse kuolla?</span> <span class="verse"><a name="15">15</a>Ethän koskaan kiellä laupeuttasi minun suvultani, et silloinkaan,  kun Herra hävittää Daavidin vihamiehet kaikki tyynni maan päältä?"</span> <span class="verse"><a name="16">16</a>Niin Joonatan teki liiton Daavidin suvun kanssa. Ja Herra vaati  koston Daavidin vihamiehiltä.</span> <span class="verse"><a name="17">17</a>Ja Joonatan vannotti vielä Daavidin heidän keskinäisen rakkautensa  kautta, sillä hän rakasti häntä niinkuin omaa sieluansa.</span> <span class="verse"><a name="18">18</a>Ja Joonatan sanoi hänelle: "Huomenna on uusikuu, ja sinua kaivataan,  kun paikkasi on tyhjä.</span> <span class="verse"><a name="19">19</a>Mutta ylihuomenna mene nopeasti siihen paikkaan, johon kätkeydyit  sinä päivänä, jona se teko tapahtui, ja istuudu Eselin kiven ääreen.</span> <span class="verse"><a name="20">20</a>Niin minä ammun kolme nuolta sen laitaa kohti, niinkuin ampuisin  maaliin.</span> <span class="verse"><a name="21">21</a>Sitten minä lähetän palvelijan sanoen: 'Mene ja hae nuolet'.  Jos  minä silloin sanon palvelijalle: 'Katso, nuolet ovat takanasi,  tännempänä, ota ne', niin tule kotiin, sillä silloin voit olla rauhassa  eikä mitään ole tekeillä; niin totta kuin Herra elää.</span> <span class="verse"><a name="22">22</a>Mutta jos minä sanon sille nuorelle miehelle näin: 'Katso, nuolet  ovat edessäsi, sinnempänä', niin lähde, sillä Herra lähettää sinut pois.</span> <span class="verse"><a name="23">23</a>Ja mitä minä ja sinä olemme keskenämme puhuneet, sen todistaja  meidän välillämme, minun ja sinun, on Herra iankaikkisesti."</span> <span class="verse"><a name="24">24</a>Niin Daavid kätkeytyi kedolle. Ja kun uusikuu tuli, istuutui  kuningas aterialle.</span> <span class="verse"><a name="25">25</a>Kuningas istui tavallisella istuimellansa, istuimella seinän  vieressä. Ja Joonatan nousi seisomaan, ja Abner istuutui Saulin viereen.  Mutta Daavidin paikka oli tyhjä.</span> <span class="verse"><a name="26">26</a>Saul ei kuitenkaan sanonut mitään sinä päivänä, sillä hän ajatteli:  "Jotakin on hänelle tapahtunut: hän ei liene puhdas; varmaankaan hän ei  ole puhdas".</span> <span class="verse"><a name="27">27</a>Mutta kun Daavidin paikka oli tyhjä seuraavanakin päivänä, toisena  uudenkuun päivänä, sanoi Saul pojallensa Joonatanille: "Miksi ei Iisain  poika ole eilen eikä tänään tullut aterialle?"</span> <span class="verse"><a name="28">28</a>Joonatan vastasi Saulille: "Daavid pyysi minulta, että saisi mennä  Beetlehemiin;</span> <span class="verse"><a name="29">29</a>hän sanoi: 'Salli minun mennä, sillä meillä on suvun teurasuhrit  kaupungissa, ja veljeni itse on käskenyt minut sinne; jos minä siis olen  saanut armon sinun silmiesi edessä, niin päästä minut katsomaan  veljiäni'. Sentähden hän ei ole tullut kuninkaan pöytään."</span> <span class="verse"><a name="30">30</a>Silloin Saul vihastui Joonataniin ja sanoi hänelle: "Sinä  säädyttömän naisen poika! Tiesinhän minä, että sinä olet mieltynyt  Iisain poikaan, häpeäksi itsellesi ja häpeäksi äitisi hävylle.</span> <span class="verse"><a name="31">31</a>Sillä niin kauan kuin Iisain poika elää maan päällä, et sinä eikä  sinun kuninkuutesi ole turvassa. Lähetä nyt noutamaan hänet minun  luokseni, sillä hän on kuoleman oma."</span> <span class="verse"><a name="32">32</a>Joonatan vastasi isälleen Saulille ja sanoi hänelle: "Miksi hänet on  surmattava? Mitä hän on tehnyt?"</span> <span class="verse"><a name="33">33</a>Silloin Saul heitti keihään häntä kohti surmataksensa hänet.  Niin  Joonatan ymmärsi, että hänen isänsä oli päättänyt tappaa Daavidin.</span> <span class="verse"><a name="34">34</a>Ja Joonatan nousi pöydästä, vihasta hehkuen, eikä syönyt mitään  toisena uudenkuun päivänä, sillä hän oli murheissaan Daavidin tähden,  koska hänen isänsä oli häväissyt tätä.</span> <span class="verse"><a name="35">35</a>Seuraavana aamuna Joonatan lähti ulos kedolle, niinkuin hän oli  sopinut Daavidin kanssa, ja hänellä oli mukanaan pieni poikanen.</span> <span class="verse"><a name="36">36</a>Ja hän sanoi pojalle: "Juokse noutamaan nuolet, jotka minä ammun".  Ja pojan juostessa hän ampui nuolen hänen ylitsensä.</span> <span class="verse"><a name="37">37</a>Ja kun poika oli tulemassa siihen paikkaan, missä Joonatanin ampuma  nuoli oli, huusi Joonatan pojalle ja sanoi: "Nuoli on edessäsi,  sinnempänä".</span> <span class="verse"><a name="38">38</a>Ja Joonatan huusi vielä pojalle: "Riennä nopeasti, älä seisahtele!"  Niin Joonatanin poikanen otti nuolen ja tuli herransa luo.</span> <span class="verse"><a name="39">39</a>Eikä poika tiennyt asiasta mitään; ainoastaan Joonatan ja Daavid  tiesivät sen.</span> <span class="verse"><a name="40">40</a>Ja Joonatan antoi aseensa pojalle, joka hänellä oli mukanaan, ja  sanoi hänelle: "Mene ja vie nämä kaupunkiin".</span> <span class="verse"><a name="41">41</a>Ja kun poika oli mennyt, nousi Daavid ylös etelän puolelta; ja hän  lankesi kasvoilleen maahan ja kumartui kolme kertaa; ja he suutelivat  toisiansa ja itkivät yhdessä; Daavid itki hillittömästi.</span> <span class="verse"><a name="42">42</a>Ja Joonatan sanoi Daavidille: "Mene rauhassa. Niin on, kuin me  molemmat olemme vannoneet Herran nimeen ja sanoneet: 'Herra on todistaja  meidän välillämme, minun ja sinun, ja minun jälkeläisteni ja sinun  jälkeläistesi välillä iankaikkisesti'."</span> <span class="verse"><a name="43">43</a>Sitten Daavid nousi ja lähti, mutta Joonatan palasi kaupunkiin.</span> </p></div</div></div></body></html>