<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 11</strong></div><p><span class="verse"><a name="1">1</a>Ammonilainen Naahas lähti piirittämään Gileadin Jaabesta.  Niin  kaikki Jaabeksen miehet sanoivat Naahaalle: "Tee liitto meidän  kanssamme, niin me palvelemme sinua".</span> <span class="verse"><a name="2">2</a>Mutta ammonilainen Naahas vastasi heille: "Sillä ehdolla minä teen  liiton teidän kanssanne, että saan puhkaista jokaiselta teiltä oikean  silmän; niin minä häpäisen koko Israelin".</span> <span class="verse"><a name="3">3</a>Jaabeksen vanhimmat sanoivat hänelle: "Jätä meidät rauhaan  seitsemäksi päiväksi, niin me lähetämme sanansaattajia kaikkialle  Israelin alueelle; jollei kukaan meitä auta, niin me antaudumme  sinulle".</span> <span class="verse"><a name="4">4</a>Niin sanansaattajat tulivat Saulin Gibeaan ja puhuivat asian  kansalle. Silloin kaikki kansa korotti äänensä ja itki.</span> <span class="verse"><a name="5">5</a>Ja katso, Saul tuli käyden härkäin jäljessä pellolta. Ja Saul kysyi:  "Mikä kansalla on, kun he itkevät?" Niin he kertoivat hänelle Jaabeksen  miesten asian.</span> <span class="verse"><a name="6">6</a>Kun Saul kuuli tämän asian, tuli Jumalan henki häneen, ja hän  vihastui kovin.</span> <span class="verse"><a name="7">7</a>Ja hän otti härkäparin, paloitteli härät ja lähetti kappaleet  kaikkialle Israelin alueelle sanansaattajain mukana ja käski sanoa:  "Näin tehdään jokaisen härjille, joka ei seuraa Saulia ja Samuelia". Ja  Herran kauhu valtasi kansan, niin että he lähtivät niinkuin yksi mies.</span> <span class="verse"><a name="8">8</a>Ja hän piti katselmuksen heistä Besekissä; ja israelilaisia oli  kolmesataa tuhatta ja Juudan miehiä kolmekymmentä tuhatta.</span> <span class="verse"><a name="9">9</a>Ja he sanoivat sanansaattajille, jotka olivat tulleet: "Sanokaa näin  Gileadin Jaabeksen miehille: 'Huomenna, auringon ollessa  polttavimmillaan, te saatte apua'". Niin sanansaattajat tulivat ja  ilmoittivat sen Jaabeksen miehille; ja nämä ilostuivat.</span> <span class="verse"><a name="10">10</a>Niin Jaabeksen miehet sanoivat: "Huomenna me antaudumme teille, ja  te saatte tehdä meille, mitä tahdotte".</span> <span class="verse"><a name="11">11</a>Seuraavana päivänä Saul jakoi kansan kolmeen joukkoon; ja he  tunkeutuivat leiriin aamuvartion aikana ja voittivat ammonilaiset,  surmaten heitä, kunnes päivä tuli palavimmilleen.  Ja jäljelle jääneet  hajaantuivat, niin ettei heistä kahta yhteen jäänyt.</span> <span class="verse"><a name="12">12</a>Silloin kansa sanoi Samuelille: "Ketkä ne olivat, jotka sanoivat:  'Saulko tulisi meidän kuninkaaksemme?' Antakaa tänne ne miehet,  surmataksemme heidät."</span> <span class="verse"><a name="13">13</a>Mutta Saul sanoi: "Tänä päivänä ei ketään surmata, sillä tänä  päivänä on Herra antanut voiton Israelille".</span> <span class="verse"><a name="14">14</a>Ja Samuel sanoi kansalle: "Tulkaa, menkäämme Gilgaliin ja  uudistakaamme siellä kuninkuus".</span> <span class="verse"><a name="15">15</a>Niin kaikki kansa meni Gilgaliin ja teki Saulin kuninkaaksi siellä,  Herran edessä Gilgalissa; ja he uhrasivat siellä yhteysuhreja Herran  edessä. Ja Saul ja kaikki Israelin miehet iloitsivat siellä suuresti.</span> </p></div</div></div></body></html>