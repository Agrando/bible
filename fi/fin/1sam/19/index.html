<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 19</strong></div><p><span class="verse"><a name="1">1</a>Ja Saul puhui pojallensa Joonatanille ja kaikille palvelijoillensa,  että Daavid olisi surmattava. Mutta Saulin poika Joonatan oli suuresti  mieltynyt Daavidiin.</span> <span class="verse"><a name="2">2</a>Sentähden Joonatan ilmaisi sen Daavidille ja sanoi: "Minun isäni Saul  koettaa saada sinut surmatuksi. Ole siis varuillasi huomenaamuna,  kätkeydy ja pysy piilossa.</span> <span class="verse"><a name="3">3</a>Mutta minä menen ja asetun isäni viereen kedolle, sinne, missä sinä  olet, ja puhun sinusta isälleni; ja jos jotakin huomaan, niin minä  ilmaisen sen sinulle."</span> <span class="verse"><a name="4">4</a>Niin Joonatan puhui hyvää Daavidista isällensä Saulille ja sanoi  hänelle: "Älköön kuningas rikkoko palvelijaansa Daavidia vastaan, sillä  hän ei ole rikkonut sinua vastaan, vaan hänen työnsä ovat olleet sinulle  suureksi hyödyksi.</span> <span class="verse"><a name="5">5</a>Hänhän pani henkensä kämmenelleen ja surmasi sen filistealaisen, ja  niin Herra antoi suuren voiton koko Israelille; sinä olet itse nähnyt  sen ja iloinnut. Miksi siis rikkoisit viatonta verta vastaan surmaamalla  Daavidin syyttömästi?"</span> <span class="verse"><a name="6">6</a>Saul kuuli Joonatanin ääntä; ja Saul vannoi: "Niin totta kuin Herra  elää, häntä ei surmata".</span> <span class="verse"><a name="7">7</a>Niin Joonatan kutsui Daavidin, ja Joonatan ilmoitti hänelle kaiken  tämän. Ja sitten Joonatan vei Daavidin Saulin tykö, ja hän palveli häntä  niinkuin ennenkin.</span> <span class="verse"><a name="8">8</a>Kun sitten sota alkoi uudestaan, lähti Daavid taistelemaan  filistealaisia vastaan ja tuotti heille suuren tappion, niin että he  pakenivat hänen edestään.</span> <span class="verse"><a name="9">9</a>Mutta Herran lähettämä paha henki tuli Sauliin, kun hän istui  kotonaan keihäs kädessä ja Daavid soitteli.</span> <span class="verse"><a name="10">10</a>Niin Saul koetti keihästää Daavidin seinään; mutta hän väisti  Saulia, ja tämä iski keihään seinään. Daavid pakeni ja pelastui sinä  yönä.</span> <span class="verse"><a name="11">11</a>Niin Saul lähetti miehiä Daavidin kotiin vartioimaan häntä ja  surmaamaan hänet aamulla. Mutta Daavidin vaimo Miikal ilmaisi sen  hänelle ja sanoi: "Jollet tänä yönä pelasta henkeäsi, niin sinä huomenna  olet surman oma".</span> <span class="verse"><a name="12">12</a>Ja Miikal laski Daavidin alas ikkunasta; ja hän lähti pakoon ja  pelastui.</span> <span class="verse"><a name="13">13</a>Sitten Miikal otti kotijumalan ja asetti sen vuoteeseen, ja  levitettyään vuohenkarvoista tehdyn kärpäsverkon sen pään yli hän peitti  sen vaatteella.</span> <span class="verse"><a name="14">14</a>Ja kun Saul lähetti miehiä ottamaan Daavidia, sanoi hän: "Hän on  sairas".</span> <span class="verse"><a name="15">15</a>Niin Saul lähetti miehiä katsomaan Daavidia, sanoen: "Tuokaa hänet  vuoteessa tänne minun luokseni surmattavaksi".</span> <span class="verse"><a name="16">16</a>Mutta kun miehet tulivat sisälle, niin katso, vuoteessa olikin  kotijumala, vuohenkarvoista tehty kärpäsverkko pään päällä.</span> <span class="verse"><a name="17">17</a>Niin Saul sanoi Miikalille: "Miksi sinä olet minut näin pettänyt ja  olet päästänyt minun vihamieheni pelastumaan?"  Miikal vastasi Saulille:  "Hän sanoi minulle: 'Päästä minut, muutoin minä surmaan sinut'".</span> <span class="verse"><a name="18">18</a>Kun Daavid oli paennut ja pelastunut, meni hän Samuelin luo Raamaan  ja kertoi hänelle kaikki, mitä Saul oli hänelle tehnyt.  Ja hän ja  Samuel menivät Naajotiin ja jäivät sinne.</span> <span class="verse"><a name="19">19</a>Ja Saulille ilmoitettiin: "Katso, Daavid on Raaman Naajotissa".</span> <span class="verse"><a name="20">20</a>Niin Saul lähetti miehiä ottamaan Daavidia. Mutta kun he näkivät  profeettain joukon hurmoksissa ja Samuelin seisovan johtamassa heitä,  tuli Jumalan henki Saulin miehiin, niin että hekin joutuivat hurmoksiin.</span> <span class="verse"><a name="21">21</a>Kun se ilmoitettiin Saulille, lähetti hän toiset miehet; mutta hekin  joutuivat hurmoksiin. Ja Saul lähetti vielä kolmannet miehet, mutta  hekin joutuivat hurmoksiin.</span> <span class="verse"><a name="22">22</a>Silloin hän itse lähti Raamaan. Ja kun hän tuli sen suuren  vesisäiliön luo, joka on Seekussa, kysyi hän: "Missä ovat Samuel ja  Daavid?" Hänelle vastattiin: "He ovat Raaman Naajotissa".</span> <span class="verse"><a name="23">23</a>Mutta kun hän oli menossa sinne, Raaman Naajotiin, tuli Jumalan  henki häneenkin, niin että hän kulki hurmoksissa, kunnes tuli Raaman  Naajotiin.</span> <span class="verse"><a name="24">24</a>Silloin hänkin riisui vaatteensa ja joutui hurmoksiin Samuelin  edessä; ja hän kaatui maahan ja makasi alastonna koko sen päivän ja koko  sen yön. Sentähden on tapana sanoa: "Onko Saulkin profeettain joukossa?"</span> </p></div</div></div></body></html>