<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 2</strong></div><p><span class="verse"><a name="1">1</a>Ja Hanna rukoili ja sanoi: "Minun sydämeni riemuitsee Herrassa; minun  sarveni kohoaa korkealle Herrassa. Minun suuni on avartunut vihollisiani  vastaan, sillä minä iloitsen sinun avustasi.</span> <span class="verse"><a name="2">2</a>Ei kukaan ole pyhä niinkuin Herra; paitsi sinua ei ole yhtäkään, eikä  ole kalliota meidän Jumalamme vertaista.</span> <span class="verse"><a name="3">3</a>Älkää yhä ylpeitä puhuko, älköön suustanne lähtekö julkeita sanoja;  sillä Herra on kaikkitietävä Jumala, hänen edessänsä punnitaan teot.</span> <span class="verse"><a name="4">4</a>Urhojen jouset ovat särjetyt, voipuneet vyöttäytyvät voimalla.</span> <span class="verse"><a name="5">5</a>Kylläisinä olleet käyvät palvelukseen leipäpalkoilla, nälkää nähneet  eivät enää nälkää näe. Hedelmätön synnyttää seitsemän lasta, lapsirikas  kuihtuu.</span> <span class="verse"><a name="6">6</a>Herra antaa kuoleman ja antaa elämän, hän vie alas tuonelaan ja tuo  ylös jälleen.</span> <span class="verse"><a name="7">7</a>Herra köyhdyttää ja rikastuttaa, hän alentaa ja ylentää.</span> <span class="verse"><a name="8">8</a>Hän tomusta nostaa halvan, hän loasta korottaa köyhän, pannaksensa  heidät ruhtinasten rinnalle ja antaaksensa heidän periä kunniasijat.  Sillä maan tukipylväät ovat Herran, hän on asettanut niiden päälle  maanpiirin.</span> <span class="verse"><a name="9">9</a>Hän varjelee hurskastensa jalat, mutta jumalattomat hukkuvat  pimeyteen; sillä mies ei omalla voimallaan mitään voi.</span> <span class="verse"><a name="10">10</a>Jotka taistelevat Herraa vastaan, ne joutuvat kauhun valtaan; hän  jylisee taivaasta heidän ylitsensä. Herra tuomitsee maan ääret; hän  antaa vallan kuninkaallensa ja korottaa korkealle voideltunsa sarven."</span> <span class="verse"><a name="11">11</a>Sitten Elkana meni kotiinsa Raamaan; mutta poikanen palveli Herraa  pappi Eelin johdolla.</span> <span class="verse"><a name="12">12</a>Mutta Eelin pojat olivat kelvottomia miehiä; he eivät välittäneet  Herrasta</span> <span class="verse"><a name="13">13</a>eivätkä siitä, mitä papeilla oli oikeus kansalta saada. Niin usein  kuin joku uhrasi teurasuhria, tuli papin palvelija lihan kiehuessa,  kolmihaarainen haarukka kädessänsä,</span> <span class="verse"><a name="14">14</a>ja pisti sen kattilaan tai ruukkuun tai pannuun tai pataan, ja  kaikki, minkä haarukka toi mukanaan, sen pappi otti itselleen. Niin he  tekivät kaikille israelilaisille, jotka tulivat sinne Siiloon.</span> <span class="verse"><a name="15">15</a>Jo ennenkuin rasva oli poltettu, tuli papin palvelija ja sanoi  miehelle, joka uhrasi: "Anna liha paistettavaksi papille, sillä hän ei  ota sinulta keitettyä lihaa, vaan raakaa".</span> <span class="verse"><a name="16">16</a>Kun mies sanoi hänelle: "Ensin poltettakoon rasva; ota sitten  itsellesi, mitä haluat", niin hän sanoi: "Ei niin, vaan anna se nyt  heti, muutoin minä otan väkisin".</span> <span class="verse"><a name="17">17</a>Ja nuorten miesten synti oli kovin suuri Herran edessä, koska he  pitivät Herran uhrilahjan halpana.</span> <span class="verse"><a name="18">18</a>Mutta Samuel palveli Herran edessä, puettuna, vaikka oli poikanen,  pellavakasukkaan.</span> <span class="verse"><a name="19">19</a>Ja hänen äitinsä teki hänelle joka vuosi pienen viitan ja toi sen  hänelle, kun miehensä kanssa tuli uhraamaan vuotuista teurasuhria.</span> <span class="verse"><a name="20">20</a>Silloin Eeli aina siunasi Elkanan ja hänen vaimonsa ja sanoi: "Herra  antakoon sinulle lapsen tästä vaimosta sen sijaan, jonka hän on  suostunut antamaan Herralle"; sitten he menivät kotiinsa.</span> <span class="verse"><a name="21">21</a>Ja Herra piti Hannasta huolen, niin että hän tuli raskaaksi ja  synnytti vielä kolme poikaa ja kaksi tytärtä. Mutta poikanen Samuel  kasvoi Herran edessä.</span> <span class="verse"><a name="22">22</a>Mutta Eeli oli käynyt hyvin vanhaksi; ja kun hän sai kuulla, mitä  hänen poikansa tekivät kaikelle Israelille, ja että he makasivat niiden  naisten kanssa, jotka toimittivat palvelusta ilmestysmajan ovella,</span> <span class="verse"><a name="23">23</a>sanoi hän heille: "Miksi te sellaista pahaa teette, mitä minä teistä  kuulen kaikelta tältä kansalta?</span> <span class="verse"><a name="24">24</a>Ei niin, poikani! Ei ole hyvä se huhu, jonka minä kuulen kulkevan  Herran kansan seassa.</span> <span class="verse"><a name="25">25</a>Jos ihminen rikkoo ihmistä vastaan, niin Jumala voi olla hänellä  välittäjänä; mutta jos ihminen rikkoo Herraa vastaan, niin kuka voi  ruveta hänelle välittäjäksi?" Mutta he eivät kuulleet isäänsä, sillä  Herra tahtoi surmata heidät.</span> <span class="verse"><a name="26">26</a>Mutta poikanen Samuel kasvoi kasvamistaan ja oli sekä Herralle että  ihmisille otollinen.</span> <span class="verse"><a name="27">27</a>Ja Eelin luo tuli Jumalan mies ja sanoi hänelle: "Näin sanoo Herra:  Enkö minä ilmestynyt sinun isäsi suvulle, kun he olivat Egyptissä faraon  huoneen vallassa?</span> <span class="verse"><a name="28">28</a>Ja minä valitsin heidät kaikista Israelin sukukunnista olemaan  pappeinani, nousemaan minun alttarilleni, polttamaan suitsuketta ja  kantamaan kasukkaa minun edessäni; ja minä annoin sinun isäsi suvulle  kaikki israelilaisten uhrit.</span> <span class="verse"><a name="29">29</a>Miksi te häpäisette minun teurasuhrini ja ruokauhrini, jotka minä  olen säätänyt asuntooni? Ja miksi sinä kunnioitat poikiasi enemmän kuin  minua, niin että te lihotatte itseänne parhaalla osalla jokaisesta minun  kansani Israelin uhrilahjasta?</span> <span class="verse"><a name="30">30</a>Sentähden Herra, Israelin Jumala, sanoo: Minä olen tosin sanonut:  sinun sukusi ja sinun isäsi suku saavat vaeltaa minun edessäni iäti.  Mutta nyt Herra sanoo: Pois se! Sillä minä kunnioitan niitä, jotka minua  kunnioittavat; mutta jotka minut ylenkatsovat, ne tulevat  halveksituiksi.</span> <span class="verse"><a name="31">31</a>Katso, päivät tulevat, jolloin minä katkaisen sinun käsivartesi ja  sinun isäsi suvun käsivarren, niin ettei kukaan sinun suvussasi elä  vanhaksi.</span> <span class="verse"><a name="32">32</a>Ja sinä saat nähdä minun asuntoni olevan puutteessa huolimatta  kaikesta siitä hyvästä, mikä tulee Israelille. Eikä kukaan sinun  suvussasi ole koskaan elävä vanhaksi.</span> <span class="verse"><a name="33">33</a>Kuitenkaan minä en hävitä kaikkia sinun omaisiasi alttariltani, niin  että sammuttaisin sinun silmäsi ja näännyttäisin sielusi; mutta kaikki  sinun suvussasi kasvaneet kuolevat miehiksi tultuaan.</span> <span class="verse"><a name="34">34</a>Ja merkkinä tästä on sinulla oleva se, mitä kahdelle pojallesi,  Hofnille ja Piinehaalle, tapahtuu: he kuolevat molemmat samana päivänä.</span> <span class="verse"><a name="35">35</a>Mutta minä herätän itselleni uskollisen papin, joka tekee minun  sydämeni ja mieleni mukaan. Hänelle minä rakennan pysyväisen huoneen, ja  hän on vaeltava minun voideltuni edessä kaiken elinaikansa.</span> <span class="verse"><a name="36">36</a>Ja jokainen, joka jää jäljelle sinun suvustasi, on tuleva  kumartamaan häntä saadaksensa hopearahan ja leipäkakun ja sanovat:  'Päästä minutkin johonkin papintehtävään, että saisin palan leipää  syödäkseni'."</span> </p></div</div></div></body></html>