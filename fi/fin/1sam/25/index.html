<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 25</strong></div><p><span class="verse"><a name="1">1</a>Ja Samuel kuoli, ja koko Israel kokoontui pitämään hänen  valittajaisiaan, ja he hautasivat hänet hänen kotipaikkaansa Raamaan. Ja  Daavid nousi ja meni Paaranin erämaahan.</span> <span class="verse"><a name="2">2</a>Ja Maaonissa oli mies, jolla oli karjataloutensa Karmelissa, ja se  mies oli hyvin rikas: hänellä oli kolmetuhatta lammasta ja tuhat vuohta.  Ja hän oli keritsemässä lampaitansa Karmelissa.</span> <span class="verse"><a name="3">3</a>Miehen nimi oli Naabal, ja hänen vaimonsa nimi oli Abigail.  Vaimo  oli hyvin ymmärtäväinen ja vartaloltaan kaunis, mutta mies oli tyly ja  menoissaan raaka; hän oli kaalebilainen.</span> <span class="verse"><a name="4">4</a>Ja kun Daavid kuuli erämaassa, että Naabal keritsi lampaitansa,</span> <span class="verse"><a name="5">5</a>lähetti hän sinne kymmenen nuorta miestä, ja Daavid sanoi nuorille  miehille: "Menkää Karmeliin, ja kun tulette Naabalin luo, niin  tervehtikää häntä minun nimessäni</span> <span class="verse"><a name="6">6</a>ja sanokaa sille eläjälle: 'Sinä elät rauhassa; rauhassa elää myös  sinun perheesi ja kaikki, mitä sinulla on.</span> <span class="verse"><a name="7">7</a>Minä olen nyt kuullut, että sinulla on lammasten keritsiäiset. Sinun  paimenesi ovat olleet meidän läheisyydessämme; me emme ole heitä  loukanneet, eikä heiltä ole mitään hävinnyt koko sinä aikana, minkä ovat  olleet Karmelissa.</span> <span class="verse"><a name="8">8</a>Kysy nuorilta miehiltäsi, niin he sanovat sen sinulle.  Saakoot siis  nämä miehet armon sinun silmiesi edessä, sillä mehän olemme tulleet  juhlapäivänä. Anna sentähden palvelijoillesi ja pojallesi Daavidille  sitä, mitä sinulla on käsillä.'"</span> <span class="verse"><a name="9">9</a>Kun Daavidin miehet tulivat sinne, puhuivat he Daavidin nimessä  Naabalille tämän kaiken ja jäivät hiljaa odottamaan.</span> <span class="verse"><a name="10">10</a>Mutta Naabal vastasi Daavidin palvelijoille ja sanoi: "Kuka Daavid  on, kuka on Iisain poika? Tätä nykyä on paljon orjia, jotka karkaavat  isäntäinsä luota.</span> <span class="verse"><a name="11">11</a>Ottaisinko minä ruokani ja juomani ja teuraani, jotka olen  teurastanut keritsiäisiini, ja antaisin ne miehille, jotka ovat kotoisin  ties mistä?"</span> <span class="verse"><a name="12">12</a>Niin Daavidin miehet kääntyivät ja menivät pois, ja tultuaan  takaisin he kertoivat hänelle tämän kaiken.</span> <span class="verse"><a name="13">13</a>Niin Daavid sanoi miehillensä: "Jokainen sitokoon miekkansa  vyölleen". Ja jokainen sitoi miekkansa vyölleen; ja Daavid itsekin sitoi  miekkansa vyölleen. Ja noin neljäsataa miestä lähti seuraamaan Daavidia,  mutta kaksisataa jäi kuormaston luo.</span> <span class="verse"><a name="14">14</a>Mutta eräs nuori mies toi sanan Abigailille, Naabalin vaimolle, ja  sanoi: "Katso, Daavid on lähettänyt sanansaattajia erämaasta  tervehtimään meidän isäntäämme, mutta hän vain haukkui heitä.</span> <span class="verse"><a name="15">15</a>Ne miehet ovat kuitenkin olleet meille varsin hyviä: he eivät  loukanneet meitä, eikä meiltä mitään hävinnyt koko sinä aikana, minkä  kuljeskelimme heidän läheisyydessään ollessamme kedolla.</span> <span class="verse"><a name="16">16</a>He olivat muurina meidän ympärillämme yöllä ja päivällä koko sen  ajan, minkä oleskelimme heidän läheisyydessään paimentaessamme lampaita.</span> <span class="verse"><a name="17">17</a>Niin ajattele nyt sinä ja katso, mitä voit tehdä, sillä onnettomuus  uhkaa meidän isäntäämme ja koko hänen taloansa. Hän itse on kelvoton  mies, niin ettei hänelle auta puhua."</span> <span class="verse"><a name="18">18</a>Niin Abigail otti joutuin kaksisataa leipää, kaksi leiliä viiniä,  viisi lampaanpaistia, viisi sea-mittaa paahdettuja jyviä, sata  rusinakakkua ja kaksisataa viikunakakkua ja pani ne aasien selkään.</span> <span class="verse"><a name="19">19</a>Ja hän sanoi palvelijoillensa: "Menkää minun edelläni, minä tulen  jäljessänne". Mutta miehellensä Naabalille hän ei sitä ilmoittanut.</span> <span class="verse"><a name="20">20</a>Kun hän sitten ratsasti aasilla alas mäkeä vuoren suojassa, niin  katso, Daavid miehinensä tuli toista mäkeä alas häntä vastaan, niin että  hän joutui kohtaamaan heidät.</span> <span class="verse"><a name="21">21</a>Mutta Daavid oli sanonut: "Mitään saamatta minä olen suojellut  kaikkea, mitä tällä miehellä oli erämaassa, niin ettei mitään ole  hävinnyt kaikesta, mitä hänellä oli. Hän on palkinnut minulle hyvän  pahalla.</span> <span class="verse"><a name="22">22</a>Jumala rangaiskoon Daavidin vihamiehiä nyt ja vasta: totisesti, minä  en jätä kaikesta hänen väestänsä huomenaamuksi henkiin yhtään  miehenpuolta."</span> <span class="verse"><a name="23">23</a>Mutta kun Abigail näki Daavidin, laskeutui hän kiiruusti aasin  selästä maahan, lankesi kasvoilleen Daavidin eteen ja kumartui maahan.</span> <span class="verse"><a name="24">24</a>Ja kun hän oli langennut hänen jalkainsa juureen, sanoi hän: "Minun  on syy, herrani. Mutta salli palvelijattaresi puhua sinulle ja kuule  palvelijattaresi sanoja.</span> <span class="verse"><a name="25">25</a>Älköön herrani välittäkö mitään tuosta kelvottomasta miehestä,  Naabalista, sillä nimi on miestä myöten. Naabal on hänen nimensä, ja  houkkamainen hän on. Mutta minä, sinun palvelijattaresi, en ole nähnyt  niitä miehiä, jotka sinä, herrani, lähetit.</span> <span class="verse"><a name="26">26</a>Ja nyt, herrani, niin totta kuin Herra elää ja niin totta kuin sinä  itse elät, jonka Herra on estänyt joutumasta verivelan alaiseksi ja  auttamasta itseäsi omalla kädelläsi: käyköön nyt sinun vihamiehillesi ja  kaikille, jotka hankkivat onnettomuutta minun herralleni, niinkuin  Naabalille.</span> <span class="verse"><a name="27">27</a>Ja nyt annettakoon tämä tervehdyslahja, jonka palvelijattaresi on  herralleni tuonut, niille miehille, jotka seuraavat herraani.</span> <span class="verse"><a name="28">28</a>Anna palvelijattaresi rikkomus anteeksi. Sillä Herra on rakentava  minun herralleni pysyväisen huoneen, koska minun herrani käy Herran  sotia; eikä mitään pahaa löydetä sinussa koko elinaikanasi.</span> <span class="verse"><a name="29">29</a>Ja jos joku nousee vainoamaan sinua ja väijymään sinun henkeäsi,  niin herrani henki on tallella elävien kukkarossa Herran, sinun  Jumalasi, tykönä; mutta sinun vihollistesi hengen hän lingolla linkoaa  pois.</span> <span class="verse"><a name="30">30</a>Ja kun Herra tekee minun herralleni kaiken hyvän, josta hän on  sinulle puhunut, ja määrää sinut Israelin ruhtinaaksi,</span> <span class="verse"><a name="31">31</a>niin ei sinua kaada eikä herrani tuntoa vaivaa se, että olisit  aiheettomasti vuodattanut verta ja että herrani olisi itse auttanut  itseänsä. Mutta kun Herra on tekevä hyvää minun herralleni, niin muista  palvelijatartasi."</span> <span class="verse"><a name="32">32</a>Niin Daavid sanoi Abigailille: "Kiitetty olkoon Herra, Israelin  Jumala, joka tänä päivänä lähetti sinut minua vastaan.</span> <span class="verse"><a name="33">33</a>Ja siunattu olkoon sinun ymmärtäväisyytesi, ja siunattu ole sinä  itse, joka tänä päivänä estit minut joutumasta verivelan alaiseksi ja  auttamasta itseäni omalla kädelläni.</span> <span class="verse"><a name="34">34</a>Mutta niin totta kuin Herra, Israelin Jumala, elää, hän, joka on  pidättänyt minut tekemästä sinulle pahaa: jollet sinä joutuin olisi  tullut minua vastaan, niin totisesti ei Naabalin väestä olisi huomenna  aamun valjetessa ollut jäljellä yhtään miehenpuolta."</span> <span class="verse"><a name="35">35</a>Sitten Daavid otti häneltä, mitä hän oli hänelle tuonut, ja sanoi  hänelle: "Mene rauhassa kotiisi. Katso, minä olen kuullut sinua ja  tehnyt sinulle mieliksi."</span> <span class="verse"><a name="36">36</a>Kun Abigail sitten tuli Naabalin luo, oli tällä talossansa pidot,  niinkuin kuninkaan pidot; ja Naabalin sydän oli iloinen, ja hän oli  kovin juovuksissa. Niin hän ei kertonut Naabalille mitään, ennenkuin  aamu valkeni.</span> <span class="verse"><a name="37">37</a>Mutta seuraavana aamuna, kun Naabalista humala oli haihtunut, kertoi  hänen vaimonsa hänelle, mitä oli tapahtunut.  Silloin hänen sydämensä  kuoleutui hänen povessaan, ja hän ikäänkuin kivettyi.</span> <span class="verse"><a name="38">38</a>Ja noin kymmenen päivän kuluttua Herra löi Naabalia, niin että hän  kuoli.</span> <span class="verse"><a name="39">39</a>Kun Daavid kuuli, että Naabal oli kuollut, sanoi hän: "Kiitetty  olkoon Herra, joka on kostanut Naabalille minun häväistykseni ja  pidättänyt palvelijansa pahasta ja kääntänyt Naabalin pahuuden hänen  oman päänsä päälle". Senjälkeen Daavid lähetti sanomaan Abigailille,  että hän halusi ottaa hänet vaimokseen.</span> <span class="verse"><a name="40">40</a>Ja kun Daavidin palvelijat tulivat Abigailin luo Karmeliin, puhuivat  he hänelle ja sanoivat: "Daavid lähetti meidät sinun luoksesi ottamaan  sinut hänelle vaimoksi".</span> <span class="verse"><a name="41">41</a>Niin hän nousi ylös, kumartui kasvoilleen maahan ja sanoi: "Katso,  palvelijattaresi on valmis rupeamaan orjattareksi ja pesemään herrani  palvelijain jalat".</span> <span class="verse"><a name="42">42</a>Sitten Abigail nousi kiiruusti ylös ja istuutui aasin selkään,  samoin hänen viisi palvelijatartansa, jotka olivat hänellä seuralaisina.  Ja niin hän seurasi Daavidin sanansaattajia ja tuli hänen vaimoksensa.</span> <span class="verse"><a name="43">43</a>Daavid oli nainut myös Ahinoamin Jisreelistä, niin että he molemmat  tulivat hänen vaimoikseen.</span> <span class="verse"><a name="44">44</a>Mutta Saul oli antanut tyttärensä Miikalin, Daavidin vaimon,  Paltille, Laiksen pojalle, joka oli kotoisin Gallimista.</span> </p></div</div></div></body></html>