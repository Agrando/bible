<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 26</strong></div><p><span class="verse"><a name="1">1</a>Siifiläiset tulivat Saulin luo Gibeaan ja sanoivat: "Daavid piileksii  Gibeat-Hakilassa, kallioerämaan puolella".</span> <span class="verse"><a name="2">2</a>Niin Saul nousi ja meni Siifin erämaahan, ja hänen kanssansa  kolmetuhatta Israelin valiomiestä, etsimään Daavidia Siifin erämaasta.</span> <span class="verse"><a name="3">3</a>Ja Saul leiriytyi Gibeat-Hakilaan, joka on kallioerämaan puolella  tien varrella. Mutta Daavid oleskeli erämaassa. Ja kun Daavid huomasi,  että Saul oli tullut hänen jäljessään erämaahan,</span> <span class="verse"><a name="4">4</a>lähetti hän vakoojia ja sai varman tiedon Saulin tulosta.</span> <span class="verse"><a name="5">5</a>Niin Daavid nousi ja meni siihen paikkaan, johon Saul oli  leiriytynyt; ja Daavid näki, missä paikassa Saul ja hänen  sotapäällikkönsä Abner, Neerin poika, makasivat. Saul näet makasi  leirissä, ja väki oli asettunut hänen ympärilleen.</span> <span class="verse"><a name="6">6</a>Ja Daavid puhui heettiläiselle Ahimelekille ja Abisaille, Serujan  pojalle, Jooabin veljelle, ja sanoi: "Kuka lähtee minun kanssani Saulin  tykö leiriin?" Abisai vastasi: "Minä lähden sinun kanssasi".</span> <span class="verse"><a name="7">7</a>Niin Daavid ja Abisai menivät yöllä väen luo ja näkivät, että Saul  makasi ja nukkui leirissä, ja hänen keihäänsä oli pistettynä maahan  hänen päänpohjiinsa; mutta Abner ja väki makasivat hänen ympärillänsä.</span> <span class="verse"><a name="8">8</a>Ja Abisai sanoi Daavidille: "Jumala on tänä päivänä antanut  vihamiehesi sinun käsiisi. Salli nyt minun keihästää hänet maahan; yksi  isku vain, toista ei tarvita."</span> <span class="verse"><a name="9">9</a>Mutta Daavid vastasi Abisaille: "Älä surmaa häntä; sillä kuka on  rankaisematta satuttanut kätensä Herran voideltuun?"</span> <span class="verse"><a name="10">10</a>Ja Daavid sanoi vielä: "Niin totta kuin Herra elää: Herra itse lyö  hänet, tahi hänen kuolinpäivänsä tulee, tahi hän menee sotaan ja  tuhoutuu siellä.</span> <span class="verse"><a name="11">11</a>Mutta minä en satuta kättäni Herran voideltuun. Pois se, Herra  varjelkoon! Vaan ota nyt keihäs hänen päänpohjistaan ja vesiastia, ja  sitten menkäämme."</span> <span class="verse"><a name="12">12</a>Ja Daavid otti keihään ja vesiastian Saulin päänpohjista, ja sitten  he menivät tiehensä. Eikä kukaan nähnyt tai huomannut sitä, eikä kukaan  herännyt, vaan he nukkuivat kaikki; sillä Herran lähettämä raskas uni  oli vallannut heidät.</span> <span class="verse"><a name="13">13</a>Kun sitten Daavid oli tullut toiselle puolelle, asettui hän kauas  vuoren laelle, pitkän välimatkan päähän.</span> <span class="verse"><a name="14">14</a>Ja Daavid huusi väelle ja Abnerille, Neerin pojalle, ja sanoi: "Etkö  vastaa, Abner?" Abner vastasi ja sanoi: "Kuka sinä olet, joka niin  huudat kuninkaalle?"</span> <span class="verse"><a name="15">15</a>Daavid sanoi Abnerille: "Sinähän olet mies, eikä sinun vertaistasi  ole Israelissa. Miksi et sitten vartioinut herraasi, kuningasta? Sillä  joku kansasta tuli surmaamaan kuningasta, sinun herraasi.</span> <span class="verse"><a name="16">16</a>Ei ole hyvin tehty, mitä sinä olet tehnyt. Niin totta kuin Herra  elää: te olette kuoleman omat, koska ette vartioineet herraanne, Herran  voideltua. Katsohan nyt: missä ovat kuninkaan keihäs ja vesiastia, jotka  olivat hänen päänpohjissaan?"</span> <span class="verse"><a name="17">17</a>Niin Saul tunsi Daavidin äänen ja sanoi: "Sehän on sinun äänesi,  poikani Daavid". Daavid vastasi: "Niin on, herrani, kuningas".</span> <span class="verse"><a name="18">18</a>Ja hän sanoi vielä: "Miksi herrani vainoaa palvelijaansa?  Mitä minä  olen tehnyt, tahi mitä pahaa minulla on tekeillä?</span> <span class="verse"><a name="19">19</a>Kuulkoon nyt herrani, kuningas, mitä hänen palvelijansa sanoo: Jos  Herra on yllyttänyt sinut minua vastaan, niin saakoon hän tuntea  ruokauhrin hajua; mutta jos sen ovat tehneet ihmiset, niin olkoot he  kirotut Herran edessä, koska tänä päivänä karkoittavat minut pois Herran  perintöosasta, sanoen: 'Mene ja palvele muita jumalia'.</span> <span class="verse"><a name="20">20</a>Älköön kuitenkaan minun vereni vuotako maahan siellä kaukana Herran  kasvoista. Niin, Israelin kuningas on lähtenyt liikkeelle etsimään yhtä  kirppua, niinkuin ajetaan peltokanaa vuorilla."</span> <span class="verse"><a name="21">21</a>Niin Saul sanoi: "Minä olen tehnyt syntiä. Tule takaisin, poikani  Daavid; sillä minä en enää tee sinulle pahaa, koska minun henkeni tänä  päivänä on ollut kallis sinun silmissäsi.  Katso, minä olen tehnyt  tyhmästi ja erehtynyt kovin pahoin."</span> <span class="verse"><a name="22">22</a>Daavid vastasi ja sanoi: "Tässä on kuninkaan keihäs; tulkoon joku  miehistä tänne ottamaan sen.</span> <span class="verse"><a name="23">23</a>Herra palkitsee jokaiselle hänen vanhurskautensa ja uskollisuutensa.  Sillä Herra antoi sinut tänä päivänä minun käsiini, mutta minä en  tahtonut satuttaa kättäni Herran voideltuun.</span> <span class="verse"><a name="24">24</a>Katso, niinkuin sinun henkesi tänä päivänä on ollut suuriarvoinen  minun silmissäni, niin on myös minun henkeni oleva suuriarvoinen Herran  silmissä, ja hän on pelastava minut kaikesta hädästä."</span> <span class="verse"><a name="25">25</a>Saul sanoi Daavidille: "Siunattu ole sinä, poikani Daavid!  Mihin  sinä ryhdyt, siihen sinä pystyt." Sitten Daavid meni pois, ja Saul  palasi kotiinsa.</span> </p></div</div></div></body></html>