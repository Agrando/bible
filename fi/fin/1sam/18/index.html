<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>Kun hän oli lakannut puhumasta Saulin kanssa, kiintyi Joonatan  kaikesta sielustaan Daavidiin, ja Joonatan rakasti häntä niinkuin omaa  sieluansa.</span> <span class="verse"><a name="2">2</a>Ja Saul otti hänet sinä päivänä luoksensa eikä sallinut hänen enää  palata isänsä kotiin.</span> <span class="verse"><a name="3">3</a>Ja Joonatan teki liiton Daavidin kanssa, sillä hän rakasti häntä  niinkuin omaa sieluansa.</span> <span class="verse"><a name="4">4</a>Ja Joonatan riisui viitan, joka hänellä oli yllänsä, ja antoi sen  Daavidille, ja samoin takkinsa, vieläpä miekkansa, jousensa ja vyönsä.</span> <span class="verse"><a name="5">5</a>Daavid lähti, minne vain Saul hänet lähetti, ja hän menestyi.  Niin  Saul asetti hänet sotamiesten päälliköksi, ja se oli mieleen kaikelle  kansalle ja myös Saulin palvelijoille.</span> <span class="verse"><a name="6">6</a>Ja kun he olivat tulossa, silloin kun Daavid palasi takaisin  surmattuansa filistealaisen, menivät naiset kaikista Israelin  kaupungeista laulaen ja karkeloiden kuningas Saulia vastaan, riemuiten,  vaskirumpuja ja kymbaaleja lyöden.</span> <span class="verse"><a name="7">7</a>Ja karkeloivat naiset virittivät laulun ja sanoivat: "Saul voitti  tuhat, mutta Daavid kymmenen tuhatta".</span> <span class="verse"><a name="8">8</a>Silloin Saul vihastui kovin, sillä hän pani sen puheen pahakseen, ja  hän sanoi: "Daavidille he antavat kymmenen tuhatta, ja minulle he  antavat tuhat; nyt puuttuu häneltä enää vain kuninkuus".</span> <span class="verse"><a name="9">9</a>Ja Saul katsoi karsain silmin Daavidia siitä päivästä alkaen.</span> <span class="verse"><a name="10">10</a>Seuraavana päivänä Jumalan lähettämä paha henki valtasi Saulin, niin  että hän raivosi kotonansa; mutta Daavid soitteli, niinkuin muulloinkin  joka päivä, ja Saulilla oli kädessänsä keihäs.</span> <span class="verse"><a name="11">11</a>Niin Saul heitti keihään ja ajatteli: "Minä keihästän Daavidin  seinään". Mutta Daavid väisti häntä kaksi kertaa.</span> <span class="verse"><a name="12">12</a>Ja Saul pelkäsi Daavidia, koska Herra oli hänen kanssansa, mutta oli  poistunut Saulista.</span> <span class="verse"><a name="13">13</a>Sentähden Saul toimitti hänet pois luotansa ja teki hänet  tuhannenpäämieheksi; ja hän lähti ja tuli väen edellä.</span> <span class="verse"><a name="14">14</a>Ja Daavid menestyi kaikilla teillään, ja Herra oli hänen kanssansa.</span> <span class="verse"><a name="15">15</a>Kun Saul näki, että hänellä oli niin suuri menestys, rupesi hän  häntä kammomaan.</span> <span class="verse"><a name="16">16</a>Mutta koko Israel ja Juuda rakasti Daavidia, koska hän lähti ja tuli  heidän edellänsä.</span> <span class="verse"><a name="17">17</a>Ja Saul sanoi Daavidille: "Katso, vanhimman tyttäreni, Meerabin,  minä annan sinulle vaimoksi; ole vain urhoollinen ja käy Herran sotia".  Sillä Saul ajatteli: "Minun käteni älköön sattuko häneen, vaan sattukoon  häneen filistealaisten käsi".</span> <span class="verse"><a name="18">18</a>Mutta Daavid vastasi Saulille: "Mikä minä olen, mikä on minun  elämäni ja mikä on isäni suku Israelissa, että minä tulisin kuninkaan  vävyksi?"</span> <span class="verse"><a name="19">19</a>Kun aika tuli, että Saulin tytär Meerab oli annettava Daavidille,  annettiinkin hänet vaimoksi meholalaiselle Adrielille.</span> <span class="verse"><a name="20">20</a>Mutta Saulin tytär Miikal rakasti Daavidia. Ja kun se ilmoitettiin  Saulille, oli se hänelle mieleen.</span> <span class="verse"><a name="21">21</a>Sillä Saul ajatteli: "Minä annan hänet Daavidille, että hän tulisi  hänelle ansaksi ja filistealaisten käsi sattuisi häneen".  Niin Saul  sanoi Daavidille: "Nyt voit toisen kerran tulla minun vävykseni".</span> <span class="verse"><a name="22">22</a>Ja Saul käski palvelijoitansa: "Puhukaa salaa Daavidille näin:  'Katso, kuningas on mieltynyt sinuun, ja kaikki hänen palvelijansa  rakastavat sinua; sinun on nyt tultava kuninkaan vävyksi'".</span> <span class="verse"><a name="23">23</a>Niin Saulin palvelijat puhuivat nämä sanat Daavidille. Mutta Daavid  sanoi: "Onko teidän mielestänne niin pieni asia tulla kuninkaan vävyksi?  Minähän olen köyhä ja halpa mies."</span> <span class="verse"><a name="24">24</a>Saulin palvelijat ilmoittivat hänelle tämän, sanoen: "Näin on Daavid  puhunut".</span> <span class="verse"><a name="25">25</a>Niin Saul sanoi: "Sanokaa Daavidille näin: 'Kuningas ei halua muuta  morsiamenhintaa kuin sata filistealaisten esinahkaa, että kuninkaan  vihollisille kostettaisiin'". Sillä Saul ajatteli kaataa Daavidin  filistealaisten käden kautta.</span> <span class="verse"><a name="26">26</a>Kun hänen palvelijansa ilmoittivat tämän Daavidille, miellytti  Daavidia tulla näin kuninkaan vävyksi; ja ennenkuin määräaika oli  kulunut umpeen,</span> <span class="verse"><a name="27">27</a>nousi Daavid ja lähti miehineen ja kaatoi filistealaisia kaksisataa  miestä. Ja Daavid toi heidän esinahkansa, täyden määrän, kuninkaalle,  tullaksensa kuninkaan vävyksi. Silloin Saul antoi tyttärensä Miikalin  hänelle vaimoksi.</span> <span class="verse"><a name="28">28</a>Ja Saul näki ja ymmärsi, että Herra oli Daavidin kanssa, ja Saulin  tytär Miikal rakasti häntä.</span> <span class="verse"><a name="29">29</a>Niin Saul pelkäsi vielä enemmän Daavidia, ja Saulista tuli koko  elinajakseen Daavidin vihamies.</span> <span class="verse"><a name="30">30</a>Mutta filistealaisten ruhtinaat lähtivät sotaan; ja niin usein kuin  he lähtivät sotaan, oli Daavidilla suurempi menestys kuin kaikilla  muilla Saulin palvelijoilla, niin että hänen nimensä tuli sangen  kuuluisaksi.</span> </p></div</div></div></body></html>