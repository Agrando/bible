<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 7</strong></div><p><span class="verse"><a name="1">1</a>Niin Kirjat-Jearimin miehet tulivat ja veivät Herran arkin sinne ja  toivat sen Abinadabin taloon mäelle. Ja hänen poikansa Eleasarin he  pyhittivät pitämään huolta Herran arkista.</span> <span class="verse"><a name="2">2</a>Ja siitä päivästä, jona arkki oli asettunut Kirjat-Jearimiin, kului  pitkä aika, kului kaksikymmentä vuotta; ja koko Israelin heimo huokaili  Herran puoleen.</span> <span class="verse"><a name="3">3</a>Mutta Samuel sanoi koko Israelin heimolle näin: "Jos te kaikesta  sydämestänne käännytte Herran puoleen, niin poistakaa keskuudestanne  vieraat jumalat ja astartet ja kiinnittäkää sydämenne Herraan ja  palvelkaa ainoastaan häntä, niin hän pelastaa teidät filistealaisten  käsistä".</span> <span class="verse"><a name="4">4</a>Niin israelilaiset poistivat baalit ja astartet ja palvelivat  ainoastaan Herraa.</span> <span class="verse"><a name="5">5</a>Ja Samuel sanoi: "Kootkaa koko Israel Mispaan, ja minä rukoilen  teidän puolestanne Herraa".</span> <span class="verse"><a name="6">6</a>Niin he kokoontuivat Mispaan, ammensivat vettä ja vuodattivat sitä  Herran eteen sekä paastosivat sen päivän; ja he sanoivat siellä: "Me  olemme tehneet syntiä Herraa vastaan". Ja Samuel jakoi israelilaisille  oikeutta Mispassa.</span> <span class="verse"><a name="7">7</a>Kun filistealaiset kuulivat israelilaisten kokoontuneen Mispaan,  lähtivät filistealaisten ruhtinaat Israelia vastaan.  Kun israelilaiset  kuulivat sen, pelkäsivät he filistealaisia.</span> <span class="verse"><a name="8">8</a>Ja israelilaiset sanoivat Samuelille: "Älä kieltäydy huutamasta  meidän puolestamme Herraa, meidän Jumalaamme, että hän pelastaisi meidät  filistealaisten käsistä".</span> <span class="verse"><a name="9">9</a>Niin Samuel otti imevän karitsan ja uhrasi sen polttouhriksi,  kokonaisuhriksi, Herralle; ja Samuel huusi Herraa Israelin puolesta, ja  Herra kuuli häntä.</span> <span class="verse"><a name="10">10</a>Sillä kun Samuelin uhratessa polttouhria filistealaiset lähestyivät  käydäkseen taisteluun Israelia vastaan, niin sinä päivänä Herra jylisi  kovalla ukkosen jylinällä filistealaisia vastaan ja saattoi heidät  hämminkiin, niin että Israel voitti heidät.</span> <span class="verse"><a name="11">11</a>Ja Israelin miehet lähtivät Mispasta ja ajoivat filistealaisia  takaa, surmaten heitä aina Beet-Kaarin alapuolelle asti.</span> <span class="verse"><a name="12">12</a>Ja Samuel otti kiven ja pani sen Mispan ja Seenin välille ja antoi  sille nimen Eben-Eser ja sanoi: "Tähän asti on Herra meitä auttanut".</span> <span class="verse"><a name="13">13</a>Niin filistealaiset lannistettiin, eivätkä he enää tulleet Israelin  alueelle. Ja Herran käsi oli filistealaisia vastaan Samuelin koko  elinajan.</span> <span class="verse"><a name="14">14</a>Ja ne kaupungit, jotka filistealaiset olivat ottaneet Israelilta,  joutuivat takaisin Israelille, Ekronista Gatiin saakka; ja myös niiden  alueet Israel vapautti filistealaisten käsistä. Myöskin Israelin ja  amorilaisten välillä oli rauha.</span> <span class="verse"><a name="15">15</a>Samuel oli tuomarina Israelissa koko elinaikansa.</span> <span class="verse"><a name="16">16</a>Ja hän teki joka vuosi kiertomatkoja Beeteliin, Gilgaliin ja  Mispaan, ja hän jakoi Israelille oikeutta kaikissa näissä paikoissa.</span> <span class="verse"><a name="17">17</a>Sitten hän palasi jälleen Raamaan, sillä siellä oli hänen kotinsa ja  siellä hän jakoi oikeutta Israelille. Ja hän rakensi sinne alttarin  Herralle.</span> </p></div</div></div></body></html>