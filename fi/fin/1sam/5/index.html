<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 5</strong></div><p><span class="verse"><a name="1">1</a>Kun filistealaiset olivat ryöstäneet Jumalan arkin, veivät he sen  Eben-Eseristä Asdodiin.</span> <span class="verse"><a name="2">2</a>Ja filistealaiset ottivat Jumalan arkin ja veivät sen Daagonin  temppeliin ja asettivat sen Daagonin rinnalle.</span> <span class="verse"><a name="3">3</a>Kun asdodilaiset nousivat varhain seuraavana päivänä, niin katso:  Daagon makasi kasvoillaan maassa Herran arkin edessä.  Mutta he ottivat  Daagonin ja asettivat sen takaisin paikoillensa.</span> <span class="verse"><a name="4">4</a>Kun he taas nousivat varhain seuraavana aamuna, niin katso: Daagon  makasi kasvoillaan maassa Herran arkin edessä, mutta Daagonin pää ja  molemmat kädet olivat katkaistuina kynnyksellä, ja ainoastaan muu ruumis  oli jäljellä.</span> <span class="verse"><a name="5">5</a>Sentähden eivät Daagonin papit eikä kukaan, joka menee Daagonin  temppeliin, astu Daagonin kynnykselle Asdodissa vielä tänäkään päivänä.</span> <span class="verse"><a name="6">6</a>Mutta Herran käsi painoi asdodilaisia, ja hän tuhosi heitä: hän löi  heitä ajoksilla, sekä Asdodia että sen aluetta.</span> <span class="verse"><a name="7">7</a>Kun Asdodin miehet näkivät, miten oli, sanoivat he: "Älköön Israelin  Jumalan arkki jääkö meidän luoksemme, sillä hänen kätensä on käynyt  raskaaksi meille ja meidän jumalallemme Daagonille".</span> <span class="verse"><a name="8">8</a>Ja he lähettivät sanan ja kokosivat kaikki filistealaisten ruhtinaat  luoksensa ja sanoivat: "Mitä me teemme Israelin Jumalan arkille?" He  vastasivat: "Israelin Jumalan arkki siirtyköön Gatiin". Ja he siirsivät  Israelin Jumalan arkin sinne.</span> <span class="verse"><a name="9">9</a>Mutta kun he olivat siirtäneet sen sinne, kohtasi Herran käsi  kaupunkia ja sai aikaan suuren hämmingin: hän löi kaupungin asukkaita,  sekä pieniä että suuria, niin että heihin puhkesi ajoksia.</span> <span class="verse"><a name="10">10</a>Silloin he lähettivät Jumalan arkin Ekroniin. Mutta kun Jumalan  arkki tuli Ekroniin, huusivat ekronilaiset sanoen: "He ovat siirtäneet  Israelin Jumalan arkin tänne minun luokseni, surmaamaan minut ja minun  kansani".</span> <span class="verse"><a name="11">11</a>Ja he lähettivät sanan ja kokosivat kaikki filistealaisten ruhtinaat  ja sanoivat: "Lähettäkää Israelin Jumalan arkki pois, ja palatkoon se  kotiinsa älköönkä enää surmatko minua ja minun kansaani". Sillä surma  oli saattanut koko kaupungin hämminkiin; Jumalan käsi painoi sitä  kovasti.</span> <span class="verse"><a name="12">12</a>Ne asukkaat, jotka eivät kuolleet, olivat ajoksilla lyödyt, ja huuto  nousi kaupungista ylös taivaaseen.</span> </p></div</div></div></body></html>