<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 23</strong></div><p><span class="verse"><a name="1">1</a>Daavidille ilmoitettiin: "Katso, filistealaiset ovat taistelemassa  Kegilaa vastaan ja ryöstävät puimatantereita".</span> <span class="verse"><a name="2">2</a>Niin Daavid kysyi Herralta: "Menenkö minä ja lyönkö nämä  filistealaiset maahan?" Herra vastasi Daavidille: "Mene, lyö  filistealaiset maahan ja pelasta Kegila".</span> <span class="verse"><a name="3">3</a>Mutta Daavidin miehet sanoivat hänelle: "Mehän elämme pelossa jo  täällä Juudassa. Menisimmekö vielä Kegilaan filistealaisten  taistelurivejä vastaan?"</span> <span class="verse"><a name="4">4</a>Niin Daavid kysyi taas Herralta, ja Herra vastasi hänelle ja sanoi:  "Nouse ja mene alas Kegilaan; sillä minä annan filistealaiset sinun  käsiisi".</span> <span class="verse"><a name="5">5</a>Ja Daavid meni miehinensä Kegilaan ja ryhtyi taisteluun  filistealaisia vastaan ja kuljetti heidän karjansa pois ja tuotti heille  suuren tappion. Näin Daavid pelasti Kegilan asukkaat.</span> <span class="verse"><a name="6">6</a>Ja kun Ebjatar, Ahimelekin poika, pakeni Daavidin luo Kegilaan,  seurasi kasukka hänen mukanaan.</span> <span class="verse"><a name="7">7</a>Saulille ilmoitettiin, että Daavid oli mennyt Kegilaan. Niin Saul  sanoi: "Jumala on jättänyt hänet minun käsiini, sillä hän on itse  sulkenut itsensä sisälle, kun on mennyt kaupunkiin, jossa on ovet ja  salvat".</span> <span class="verse"><a name="8">8</a>Sitten Saul kuulutti kaiken kansan sotaan, menemään alas Kegilaan,  piirittämään Daavidia ja hänen miehiänsä.</span> <span class="verse"><a name="9">9</a>Kun Daavid sai tietää, että Saul hankki hänelle tuhoa, sanoi hän  pappi Ebjatarille: "Tuo tänne kasukka".</span> <span class="verse"><a name="10">10</a>Ja Daavid sanoi: "Herra, Israelin Jumala! Sinun palvelijasi on  kuullut, että Saul aikoo tulla Kegilaan hävittämään kaupungin minun  tähteni.</span> <span class="verse"><a name="11">11</a>Luovuttavatko Kegilan miehet minut hänen käsiinsä? Tuleeko Saul,  niinkuin palvelijasi on kuullut? Herra, Israelin Jumala, ilmoita se  palvelijallesi." Herra vastasi: "Tulee".</span> <span class="verse"><a name="12">12</a>Ja Daavid kysyi vielä: "Luovuttavatko Kegilan miehet minut ja minun  mieheni Saulin käsiin?" Herra vastasi: "Luovuttavat".</span> <span class="verse"><a name="13">13</a>Niin Daavid nousi miehinensä, joita oli noin kuusisataa miestä, ja  he lähtivät Kegilasta ja kuljeskelivat paikasta toiseen. Mutta kun  Saulille kerrottiin, että Daavid oli päässyt pakoon Kegilasta, luopui  hän retkestänsä.</span> <span class="verse"><a name="14">14</a>Ja Daavid oleskeli erämaassa vuorten huipuilla; hän oleskeli Siifin  erämaan vuoristossa. Ja Saul etsi häntä kaiken aikaa, mutta Jumala ei  antanut häntä tämän käsiin.</span> <span class="verse"><a name="15">15</a>Daavid huomasi, että Saul oli lähtenyt väijymään hänen henkeänsä, ja  Daavid oli Hooreksessa, Siifin erämaassa.</span> <span class="verse"><a name="16">16</a>Silloin Saulin poika Joonatan nousi ja meni Daavidin luo Hoorekseen  ja rohkaisi häntä Jumalassa.</span> <span class="verse"><a name="17">17</a>Hän sanoi hänelle: "Älä pelkää; sillä minun isäni Saulin käsi ei ole  tapaava sinua, vaan sinusta tulee Israelin kuningas, ja minä tulen  olemaan lähinnä sinua. Myös minun isäni Saul tietää kyllä sen."</span> <span class="verse"><a name="18">18</a>Sitten he molemmat tekivät liiton Herran edessä. Ja Daavid jäi  Hoorekseen, mutta Joonatan palasi kotiinsa.</span> <span class="verse"><a name="19">19</a>Mutta siifiläisiä meni Saulin luo Gibeaan, ja he sanoivat: "Daavid  piileksii meillä päin, vuorten huipuilla Hooreksessa, Gibeat-Hakilassa,  joka on kallioerämaasta etelään.</span> <span class="verse"><a name="20">20</a>Niin tule nyt sinne, kuningas, milloin vain haluat tulla; me kyllä  luovutamme hänet kuninkaan käsiin."</span> <span class="verse"><a name="21">21</a>Saul sanoi: "Herra siunatkoon teitä, kun te säälitte minua.</span> <span class="verse"><a name="22">22</a>Menkää, pitäkää häntä vielä silmällä, tiedustelkaa ja katsokaa,  missä paikassa hänen jalkansa liikkuu ja kuka hänet on siellä nähnyt;  sillä minulle on sanottu, että hän on hyvin kavala.</span> <span class="verse"><a name="23">23</a>Katsokaa ja tiedustelkaa kaikki piilopaikat, joihin hän voi  piiloutua. Palatkaa sitten minun luokseni ja tuokaa varmat tiedot, niin  minä lähden teidän kanssanne. Ja jos hän on tässä maassa, niin minä  etsin hänet kaikkien Juudan sukujen seasta."</span> <span class="verse"><a name="24">24</a>Ja he nousivat ja menivät Siifiin Saulin edellä. Mutta Daavid  miehineen oli Maaonin erämaassa, aromaassa, kallioerämaasta etelään.</span> <span class="verse"><a name="25">25</a>Kun Saul miehineen meni etsimään Daavidia, ilmoitettiin se tälle, ja  hän laskeutui eräälle kalliolle ja jäi Maaonin erämaahan. Kun Saul kuuli  sen, lähti hän ajamaan Daavidia takaa Maaonin erämaahan.</span> <span class="verse"><a name="26">26</a>Ja Saul kulki vuoren toista puolta ja Daavid miehineen vuoren toista  puolta. Ja kun Daavid riensi pakoon Saulin tieltä ja Saul miehinensä oli  kiertämässä Daavidia ja hänen miehiänsä, ottaaksensa heidät kiinni,</span> <span class="verse"><a name="27">27</a>tuli sanansaattaja Saulin luo ja sanoi: "Tule kiiruusti, sillä  filistealaiset ovat hyökänneet maahan".</span> <span class="verse"><a name="28">28</a>Silloin Saul lakkasi ajamasta takaa Daavidia ja lähti filistealaisia  vastaan. Siitä se paikka sai nimekseen Mahlekotkallio.</span> </p></div</div></div></body></html>