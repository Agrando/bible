<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 10</strong></div><p><span class="verse"><a name="1">1</a>Silloin Samuel otti öljyastian, vuodatti öljyä hänen päähänsä,  suuteli häntä ja sanoi: "Katso, Herra on voidellut sinut perintöosansa  ruhtinaaksi.</span> <span class="verse"><a name="2">2</a>Kun sinä tänä päivänä lähdet minun luotani, kohtaat sinä Raakelin  haudan luona Selsahissa Benjaminin rajalla kaksi miestä; ne sanovat  sinulle: 'Aasintammat, joita olet lähtenyt etsimään, ovat löytyneet;  katso, isäsi on heittänyt mielestään aasintammat, kun on levoton teidän  tähtenne ja sanoo: Mitä minä voisin tehdä poikani avuksi?'</span> <span class="verse"><a name="3">3</a>Ja kun menet siitä edemmäksi ja tulet Taaborin tammelle, tulee siellä  sinua vastaan kolme miestä menossa Jumalan eteen Beeteliin. Yksi kantaa  kolmea vohlaa, toinen kantaa kolmea leipäkakkua, ja kolmas kantaa  viinileiliä.</span> <span class="verse"><a name="4">4</a>Ne tervehtivät sinua ja antavat sinulle kaksi leipää; ota ne heiltä.</span> <span class="verse"><a name="5">5</a>Senjälkeen sinä tulet Jumalan Gibeaan, jossa filistealaisten  maaherrat ovat. Ja tullessasi sinne kaupunkiin sinä kohtaat joukon  profeettoja, jotka tulevat alas uhrikukkulalta hurmoksissaan, harppu,  vaskirumpu, huilu ja kannel edellänsä.</span> <span class="verse"><a name="6">6</a>Ja Herran henki tulee sinuun, ja sinäkin joudut hurmoksiin niinkuin  hekin; ja sinä muutut toiseksi mieheksi.</span> <span class="verse"><a name="7">7</a>Ja kun nämä ennusmerkit käyvät toteen, niin tee, mikä tehtäväksesi  tulee, sillä Jumala on sinun kanssasi.</span> <span class="verse"><a name="8">8</a>Mene sitten minun edelläni Gilgaliin, niin minä tulen sinne sinun  luoksesi uhraamaan polttouhreja ja yhteysuhreja; odota seitsemän päivää,  kunnes minä tulen sinun luoksesi ja ilmoitan sinulle, mitä sinun on  tehtävä."</span> <span class="verse"><a name="9">9</a>Ja kun hän käänsi selkänsä lähteäksensä Samuelin luota, muutti Jumala  hänen sydämensä; ja kaikki nämä ennusmerkit kävivät sinä päivänä toteen.</span> <span class="verse"><a name="10">10</a>Ja kun he tulivat sinne, Gibeaan, niin katso, joukko profeettoja  tuli häntä vastaan. Silloin Jumalan henki tuli häneen, ja hänkin joutui  hurmoksiin heidän keskellänsä.</span> <span class="verse"><a name="11">11</a>Kun kaikki, jotka ennestään tunsivat hänet, näkivät hänet  hurmoksissa niinkuin profeetatkin, sanoivat he toisillensa: "Mikä Kiisin  pojalle on tullut? Onko Saulkin profeettain joukossa?"</span> <span class="verse"><a name="12">12</a>Mutta eräs sikäläisistä miehistä vastasi ja sanoi: "Kuka sitten  heidän isänsä on?" - Niin tuli sananlaskuksi: "Onko Saulkin profeettain  joukossa?"</span> <span class="verse"><a name="13">13</a>Päästyään hurmoksista hän meni uhrikukkulalle.</span> <span class="verse"><a name="14">14</a>Ja Saulin setä kysyi häneltä ja hänen palvelijaltansa: "Missä te  olette käyneet?" Hän vastasi: "Aasintammoja etsimässä.  Mutta kun emme  niitä missään nähneet, menimme Samuelin tykö."</span> <span class="verse"><a name="15">15</a>Silloin Saulin setä sanoi: "Kerro minulle, mitä Samuel teille  sanoi".</span> <span class="verse"><a name="16">16</a>Saul vastasi sedällensä: "Hän ilmoitti meille aasintammain  löytyneen". Mutta mitä Samuel oli sanonut kuninkuudesta, sitä hän ei  hänelle kertonut.</span> <span class="verse"><a name="17">17</a>Sitten Samuel kutsui kansan koolle Herran eteen Mispaan.</span> <span class="verse"><a name="18">18</a>Hän sanoi israelilaisille: "Näin sanoo Herra, Israelin Jumala: Minä  johdatin Israelin Egyptistä, ja minä vapautin teidät egyptiläisten  käsistä sekä kaikkien niiden valtakuntien käsistä, jotka teitä sortivat.</span> <span class="verse"><a name="19">19</a>Mutta nyt te olette pitäneet halpana Jumalanne, joka on auttanut  teidät kaikista onnettomuuksistanne ja ahdingoistanne, ja olette  sanoneet hänelle: 'Aseta meille kuningas'. Asettukaa siis Herran eteen  sukukunnittain ja suvuittain."</span> <span class="verse"><a name="20">20</a>Niin Samuel antoi kaikkien Israelin sukukuntien astua esiin; ja arpa  osui Benjaminin sukukuntaan.</span> <span class="verse"><a name="21">21</a>Kun hän sitten antoi Benjaminin sukukunnan astua esiin suvuittain,  osui arpa Matrin sukuun; sen jälkeen osui arpa Sauliin, Kiisin poikaan.  Mutta kun häntä etsittiin, ei häntä löydetty.</span> <span class="verse"><a name="22">22</a>Silloin he kysyivät vielä kerran Herralta: "Onko ketään muuta vielä  tullut tänne?" Herra vastasi: "Katso, hän on piiloutunut kuormastoon".</span> <span class="verse"><a name="23">23</a>Niin he juoksivat ja toivat hänet sieltä, ja kun hän asettui kansan  keskelle, niin hän oli päätänsä pitempi kaikkea kansaa.</span> <span class="verse"><a name="24">24</a>Ja Samuel sanoi kaikelle kansalle: "Näettekö, kenen Herra on  valinnut; sillä ei ole hänen vertaistansa koko kansan joukossa".  Niin  koko kansa riemuitsi huutaen: "Eläköön kuningas!"</span> <span class="verse"><a name="25">25</a>Ja Samuel julisti kansalle kuninkuuden oikeudet, kirjoitti ne  kirjaan ja asetti sen Herran eteen. Sitten Samuel päästi kaiken kansan  menemään, kunkin kotiinsa.</span> <span class="verse"><a name="26">26</a>Ja myöskin Saul meni kotiinsa Gibeaan, ja hänen kanssaan meni  sotaväki, ne, joiden sydämiä Jumala oli koskettanut.</span> <span class="verse"><a name="27">27</a>Mutta kelvottomat miehet sanoivat: "Mitä apua meille tästä on?" Ja  nämä halveksivat häntä eivätkä tuoneet hänelle mitään lahjoja; mutta hän  ei virkkanut mitään.</span> </p></div</div></div></body></html>