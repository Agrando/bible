<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 1</strong></div><p><span class="verse"><a name="1">1</a>Raamataim-Soofimissa, Efraimin vuoristossa, oli mies, nimeltä Elkana,  Jerohamin poika, joka oli Elihun poika, joka Toohun poika, joka Suufin  poika, efratilainen.</span> <span class="verse"><a name="2">2</a>Hänellä oli kaksi vaimoa; toisen nimi oli Hanna, ja toisen nimi oli  Peninna. Ja Peninnalla oli lapsia, mutta Hanna oli lapseton.</span> <span class="verse"><a name="3">3</a>Tämä mies meni joka vuosi kaupungistansa Siiloon rukoilemaan Herraa  Sebaotia ja uhraamaan hänelle. Ja siellä oli kaksi Eelin poikaa, Hofni  ja Piinehas, Herran pappeina.</span> <span class="verse"><a name="4">4</a>Niin Elkana eräänä päivänä uhrasi. Ja hänellä oli tapana antaa  vaimollensa Peninnalle ja kaikille tämän pojille ja tyttärille  määräosat.</span> <span class="verse"><a name="5">5</a>Mutta Hannalle hän antoi kahdenkertaisen osan, sillä hän rakasti  Hannaa, vaikka Herra oli sulkenut hänen kohtunsa.</span> <span class="verse"><a name="6">6</a>Ja hänen kilpailijattarensa kiusasi häntä kiusaamistaan  suututtaaksensa häntä, koska Herra oli sulkenut hänen kohtunsa.</span> <span class="verse"><a name="7">7</a>Ja näin tapahtui joka vuosi, niin usein kuin hän meni Herran  huoneeseen. Niinpä Peninna nytkin kiusasi häntä, ja hän itki eikä syönyt  mitään.</span> <span class="verse"><a name="8">8</a>Silloin hänen miehensä Elkana sanoi hänelle: "Hanna, mitä itket,  miksi et syö ja miksi olet noin apealla mielellä? Enkö minä ole sinulle  enempi kuin kymmenen poikaa?"</span> <span class="verse"><a name="9">9</a>Kun he sitten olivat syöneet ja juoneet Siilossa ja pappi Eeli istui  istuimellaan Herran temppelin ovenpielessä, nousi Hanna</span> <span class="verse"><a name="10">10</a>ja rukoili Herraa mieli murheellisena, itki katkerasti</span> <span class="verse"><a name="11">11</a>ja teki lupauksen sanoen: "Herra Sebaot, jos sinä katsot  palvelijattaresi kurjuutta, muistat minua etkä unhota palvelijatartasi,  vaan annat palvelijattarellesi miehisen perillisen, niin minä annan  hänet Herralle koko hänen elinajaksensa, eikä partaveitsi ole koskettava  hänen päätänsä".</span> <span class="verse"><a name="12">12</a>Ja kun hän kauan rukoili Herran edessä, tarkkasi Eeli hänen  suutansa,</span> <span class="verse"><a name="13">13</a>sillä Hanna puhui sydämessänsä ja ainoastaan hänen huulensa  liikkuivat, mutta ääntä häneltä ei kuulunut; niin Eeli luuli, että hän  oli juovuksissa.</span> <span class="verse"><a name="14">14</a>Ja Eeli sanoi hänelle: "Kuinka kauan sinä siinä olet juovuksissa?  Haihduta humalasi."</span> <span class="verse"><a name="15">15</a>Mutta Hanna vastasi ja sanoi: "Ei, herrani, minä olen murheen  raskauttama vaimo; viiniä ja väkijuomaa en ole juonut, vaan minä  vuodatin sydämeni Herran eteen.</span> <span class="verse"><a name="16">16</a>Älä pidä palvelijatartasi kelvottomana naisena, sillä tuskani ja  suruni suuruuden tähden minä olen näin kauan puhunut."</span> <span class="verse"><a name="17">17</a>Eeli vastasi ja sanoi: "Mene rauhaan, Israelin Jumala antakoon  sinulle, mitä olet häneltä pyytänyt".</span> <span class="verse"><a name="18">18</a>Hän sanoi: "Salli palvelijattaresi saada armo sinun silmiesi  edessä". Niin vaimo meni pois ja söi eikä enää näyttänyt murheelliselta.</span> <span class="verse"><a name="19">19</a>Varhain seuraavana aamuna he nousivat ja kumartaen rukoilivat Herran  edessä; sitten he palasivat ja tulivat kotiinsa Raamaan. Ja Elkana yhtyi  vaimoonsa Hannaan, ja Herra muisti tätä.</span> <span class="verse"><a name="20">20</a>Ja Hanna tuli raskaaksi ja synnytti vuoden vaihteessa pojan ja antoi  hänelle nimen Samuel, sanoen: "Herralta olen minä hänet pyytänyt".</span> <span class="verse"><a name="21">21</a>Sitten se mies, Elkana, ja koko hänen perheensä lähti uhraamaan  Herralle jokavuotista teurasuhria ja lupausuhriaan,</span> <span class="verse"><a name="22">22</a>mutta Hanna ei lähtenyt, vaan sanoi miehellensä: "Kun poika on  vieroitettu, vien minä hänet sinne, niin että hän tulee Herran kasvojen  eteen ja saa jäädä sinne ainiaaksi".</span> <span class="verse"><a name="23">23</a>Hänen miehensä Elkana sanoi hänelle: "Tee, niinkuin hyväksi näet,  jää kotiin, kunnes olet hänet vieroittanut; kunhan Herra vain täyttää  sanansa". Niin vaimo jäi kotiin ja imetti poikaansa, kunnes hän  vieroitti tämän.</span> <span class="verse"><a name="24">24</a>Mutta kun hän oli hänet vieroittanut, vei hän hänet kanssansa ottaen  mukaansa kolme härkää, yhden eefa-mitan jauhoja ja leilin viiniä; niin  hän toi hänet Herran huoneeseen Siiloon.  Mutta poika oli vielä pieni.</span> <span class="verse"><a name="25">25</a>Ja teurastettuaan härän he toivat pojan Eelin tykö.</span> <span class="verse"><a name="26">26</a>Ja Hanna sanoi: "Oi, herrani, niin totta kuin sinä elät, herrani,  minä olen se vaimo, joka seisoin tässä sinun luonasi rukoillen Herraa.</span> <span class="verse"><a name="27">27</a>Tätä poikaa minä rukoilin; Herra antoi minulle, mitä häneltä pyysin.</span> <span class="verse"><a name="28">28</a>Sentähden myös minä suostun antamaan hänet Herralle: kaikiksi  elinpäiviksensä hän olkoon Herralle annettu." Ja Samuel rukoili siellä  Herraa.</span> </p></div</div></div></body></html>