<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 29</strong></div><p><span class="verse"><a name="1">1</a>Filistealaiset kokosivat kaikki joukkonsa Afekiin, ja israelilaiset  olivat leiriytyneet lähteelle, joka on Jisreelissä.</span> <span class="verse"><a name="2">2</a>Ja kun filistealaisten ruhtinaat tulivat satoineen ja tuhansineen, ja  Daavid miehineen tuli viimeiseksi Aakiin kanssa,</span> <span class="verse"><a name="3">3</a>sanoivat filistealaisten päälliköt: "Mitä nuo hebrealaiset täällä  tekevät?" Aakis vastasi filistealaisten päälliköille: "Tämähän on  Daavid, Saulin, Israelin kuninkaan, palvelija, joka on ollut minun  luonani toista vuotta, enkä minä ole havainnut hänessä mitään siitä  päivästä alkaen, jona hän siirtyi minun luokseni, tähän päivään asti".</span> <span class="verse"><a name="4">4</a>Niin filistealaisten päälliköt vihastuivat häneen; ja filistealaisten  päälliköt sanoivat hänelle: "Toimita tämä mies takaisin; palatkoon hän  siihen paikkaan, jonka sinä olet hänelle määrännyt. Älköön hän tulko  meidän kanssamme taisteluun, ettei hän taistelussa tulisi meidän  vastustajaksemme. Sillä miten hän voisi hankkia itselleen Herransa  suosion paremmin kuin näiden miesten päillä?</span> <span class="verse"><a name="5">5</a>Eikö tämä ole se Daavid, jolle he karkeloiden virittivät tämän  laulun: 'Saul voitti tuhat, mutta Daavid kymmenentuhatta'?"</span> <span class="verse"><a name="6">6</a>Niin Aakis kutsui Daavidin ja sanoi hänelle: "Niin totta kuin Herra  elää: sinä olet rehellinen, ja minulle olisi mieleen, että olisit täällä  leirissä, lähtisit ja tulisit minun kanssani; sillä minä en ole  havainnut mitään pahaa sinussa siitä päivästä alkaen, jona tulit minun  luokseni, tähän päivään asti. Mutta ruhtinaille sinä et ole mieluinen.</span> <span class="verse"><a name="7">7</a>Lähde siis takaisin ja mene rauhassa, ettet tekisi mitään, joka ei  olisi filistealaisten ruhtinaille mieleen."</span> <span class="verse"><a name="8">8</a>Daavid sanoi Aakiille: "Mitä minä olen tehnyt, ja mitä olet havainnut  palvelijassasi siitä päivästä alkaen, jona minä tulin sinun  palvelukseesi, tähän päivään asti, koska en saa tulla taistelemaan  herrani, kuninkaan, vihollisia vastaan?"</span> <span class="verse"><a name="9">9</a>Aakis vastasi ja sanoi Daavidille: "Minä tiedän, että sinä olet  minulle mieluinen niinkuin Jumalan enkeli; mutta filistealaisten  päälliköt sanovat: 'Hän ei saa lähteä meidän kanssamme taisteluun'.</span> <span class="verse"><a name="10">10</a>Nouse siis huomenaamuna varhain, sinä ja sinun herrasi palvelijat,  jotka ovat tulleet kanssasi, ja lähtekää matkaan huomenaamuna varhain,  kun päivä valkenee."</span> <span class="verse"><a name="11">11</a>Niin Daavid miehinensä lähti varhain seuraavana aamuna matkalle  palatakseen filistealaisten maahan. Mutta filistealaiset menivät  Jisreeliin.</span> </p></div</div></div></body></html>