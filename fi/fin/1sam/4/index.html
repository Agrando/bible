<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 4</strong></div><p><span class="verse"><a name="1">1</a>Israel lähti sotaan filistealaisia vastaan ja leiriytyi Eben-Eserin  luo, mutta filistealaiset olivat leiriytyneet Afekiin.</span> <span class="verse"><a name="2">2</a>Ja filistealaiset asettuivat sotarintaan Israelia vastaan, ja  taistelu levisi laajalle, ja filistealaiset voittivat Israelin ja  surmasivat taistelukentällä noin neljätuhatta miestä.</span> <span class="verse"><a name="3">3</a>Kun kansa tuli leiriin, sanoivat Israelin vanhimmat: "Minkätähden  Herra antoi tänä päivänä filistealaisten voittaa meidät? Ottakaamme  Herran liitonarkki Siilosta luoksemme, tulkoon se keskellemme  pelastamaan meidät vihollistemme käsistä."</span> <span class="verse"><a name="4">4</a>Ja kansa lähetti sanan Siiloon, ja sieltä tuotiin Herran Sebaotin  liitonarkki, hänen, jonka valtaistuinta kerubit kannattavat; ja Eelin  kaksi poikaa, Hofni ja Piinehas, seurasivat sieltä Jumalan liitonarkkia.</span> <span class="verse"><a name="5">5</a>Ja kun Herran liitonarkki tuli leiriin, nosti koko Israel suuren  riemuhuudon, niin että maa jymisi.</span> <span class="verse"><a name="6">6</a>Kun filistealaiset kuulivat sen riemuhuudon, sanoivat he: "Mitä tuo  suuri riemuhuuto on hebrealaisten leirissä?" Ja he saivat tietää, että  leiriin oli tullut Herran arkki.</span> <span class="verse"><a name="7">7</a>Silloin filistealaiset peljästyivät, sillä he ajattelivat: "Jumala on  tullut leiriin". Ja he sanoivat: "Voi meitä!  Tällaista ei ole  milloinkaan ennen tapahtunut.</span> <span class="verse"><a name="8">8</a>Voi meitä! Kuka pelastaa meidät tämän voimallisen jumalan kädestä?  Tämähän on se jumala, joka löi egyptiläisiä kaikkinaisilla vaivoilla  erämaassa.</span> <span class="verse"><a name="9">9</a>Rohkaiskaa mielenne ja olkaa miehiä, filistealaiset, ettette te  joutuisi palvelemaan hebrealaisia, niinkuin he ovat palvelleet teitä.  Olkaa miehiä ja taistelkaa."</span> <span class="verse"><a name="10">10</a>Ja filistealaiset ryhtyivät taisteluun; ja Israel voitettiin, niin  että he pakenivat kukin majallensa, ja tappio oli sangen suuri:  Israelista kaatui kolmekymmentä tuhatta jalkamiestä.</span> <span class="verse"><a name="11">11</a>Ja Jumalan arkki ryöstettiin, ja Eelin kaksi poikaa, Hofni ja  Piinehas, saivat surmansa.</span> <span class="verse"><a name="12">12</a>Eräs benjaminilainen mies juoksi sotarinnasta ja tuli samana päivänä  Siiloon, takki reväistynä ja multaa pään päällä.</span> <span class="verse"><a name="13">13</a>Ja kun hän tuli sinne, istui Eeli istuimellaan tien vieressä  tähystellen, sillä hänen sydämensä oli levoton Jumalan arkin tähden. Ja  kun mies tuli ja kertoi kaupungissa tapahtumasta, puhkesi koko kaupunki  valittamaan.</span> <span class="verse"><a name="14">14</a>Kun Eeli kuuli valitushuudon, kysyi hän: "Mikä meteli tämä on?" Niin  mies tuli rientäen sinne ja kertoi sen Eelille.</span> <span class="verse"><a name="15">15</a>Mutta Eeli oli yhdeksänkymmenen kahdeksan vuoden vanha, ja hänen  silmissään oli kaihi, niin ettei hän voinut nähdä.</span> <span class="verse"><a name="16">16</a>Ja mies sanoi Eelille: "Minä tulen sotarinnasta; olen tänä päivänä  paennut sotarinnasta". Niin hän kysyi: "Miten on asiat, poikani?"</span> <span class="verse"><a name="17">17</a>Sanansaattaja vastasi ja sanoi: "Israel on paennut filistealaisia,  ja kansan mieshukka on suuri; myöskin sinun molemmat poikasi, Hofni ja  Piinehas, ovat saaneet surmansa, ja Jumalan arkki on ryöstetty".</span> <span class="verse"><a name="18">18</a>Kun hän mainitsi Jumalan arkin, kaatui Eeli istuimeltaan taapäin  portin viereen, taittoi niskansa ja kuoli; sillä hän oli vanha ja raskas  mies. Ja hän oli ollut tuomarina Israelissa neljäkymmentä vuotta.</span> <span class="verse"><a name="19">19</a>Ja hänen miniänsä, Piinehaan vaimo, oli viimeisillänsä raskaana. Kun  hän kuuli sanoman Jumalan arkin ryöstöstä ja appensa ja miehensä  kuolemasta, vaipui hän maahan ja synnytti, sillä poltot yllättivät  hänet.</span> <span class="verse"><a name="20">20</a>Ja kun hän silloin oli kuolemaisillansa, sanoivat vaimot, jotka  seisoivat hänen luonaan: "Älä pelkää, sillä sinä olet synnyttänyt  pojan". Mutta hän ei vastannut mitään eikä välittänyt siitä,</span> <span class="verse"><a name="21">21</a>vaan nimitti pojan Iikabodiksi ja sanoi: "Kunnia on mennyt  Israelilta" - hän tarkoitti Jumalan arkin ryöstöä ja appeansa ja  miestänsä.</span> <span class="verse"><a name="22">22</a>Hän sanoi: "Kunnia on mennyt Israelilta", koska Jumalan arkki oli  ryöstetty.</span> </p></div</div></div></body></html>