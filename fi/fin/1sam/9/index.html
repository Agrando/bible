<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 9</strong></div><p><span class="verse"><a name="1">1</a>Benjaminissa oli mies, hyvin varakas, nimeltä Kiis, Abielin poika,  joka oli Serorin poika, joka Bekoratin poika, joka Afiahin poika, joka  erään benjaminilaisen miehen poika.</span> <span class="verse"><a name="2">2</a>Hänellä oli poika, nimeltä Saul, nuori, kaunis mies.  Israelilaisten  joukossa ei ollut kauniimpaa miestä kuin hän: hän oli päätänsä pitempi  kaikkea kansaa.</span> <span class="verse"><a name="3">3</a>Ja Kiisiltä, Saulin isältä, olivat aasintammat joutuneet kateisiin,  ja Kiis sanoi pojallensa Saulille: "Ota palvelijoista joku mukaasi,  nouse ja mene etsimään aasintammoja".</span> <span class="verse"><a name="4">4</a>Niin hän kulki Efraimin vuoriston halki, ja hän kulki Salisan maan  halki; mutta he eivät löytäneet niitä. Ja he kulkivat Saalimin maan  halki, eikä niitä ollut sielläkään; sitten he kulkivat Benjaminin maan  halki eivätkä löytäneet niitä.</span> <span class="verse"><a name="5">5</a>Kun he olivat tulleet Suufin maahan, sanoi Saul palvelijallensa, joka  hänellä oli mukanaan: "Tule, palatkaamme kotiin; muutoin isäni käy  levottomaksi meidän tähtemme ja jättää mielestään aasintammat".</span> <span class="verse"><a name="6">6</a>Mutta palvelija sanoi hänelle: "Katso, tässä kaupungissa on Jumalan  mies, arvossa pidetty mies; kaikki, mitä hän sanoo, se varmasti  toteutuu. Menkäämme nyt sinne; kenties hän ilmaisee meille jotakin  matkasta, jolla olemme."</span> <span class="verse"><a name="7">7</a>Niin Saul sanoi palvelijallensa: "Jos menemme sinne, niin mitä me  viemme sille miehelle? Sillä leipä on loppunut repuistamme, eikä meillä  ole muutakaan lahjaa vietäväksi Jumalan miehelle. Vai onko meillä  mitään?"</span> <span class="verse"><a name="8">8</a>Palvelija vastasi vielä Saulille ja sanoi: "Katso, tässä on minulla  neljännes sekeliä hopeata; minä annan sen Jumalan miehelle, että hän  ilmaisisi meille jotakin matkastamme".</span> <span class="verse"><a name="9">9</a>- Muinoin sanottiin Israelissa, kun mentiin kysymään Jumalalta, näin:  "Tulkaa, menkäämme näkijän luo". Sillä sitä, jota nyt sanotaan  profeetaksi, kutsuttiin muinoin näkijäksi. -</span> <span class="verse"><a name="10">10</a>Saul vastasi palvelijallensa: "Puheesi on hyvä; tule, menkäämme". Ja  he menivät kaupunkiin, jossa Jumalan mies oli.</span> <span class="verse"><a name="11">11</a>Kun he nousivat rinnettä ylös kaupunkiin, kohtasivat he tyttöjä,  jotka olivat menossa vettä ammentamaan. Näiltä he kysyivät: "Onko näkijä  täällä?"</span> <span class="verse"><a name="12">12</a>Nämä vastasivat heille ja sanoivat: "On, katso, hän on tuolla  edessäpäin. Riennä, sillä hän on juuri nyt tullut kaupunkiin, koska  kansalla tänä päivänä on teurasuhrit uhrikukkulalla.</span> <span class="verse"><a name="13">13</a>Kun tulette kaupunkiin, tapaatte hänet, ennenkuin hän menee  uhrikukkulalle aterioimaan; sillä kansa ei aterioi, ennenkuin hän tulee.  Kun hän on siunannut uhrin, sitten vasta kutsuvieraat aterioivat. Menkää  siis sinne, sillä juuri nyt te hänet tapaatte."</span> <span class="verse"><a name="14">14</a>Ja he menivät kaupunkiin. Kun he tulivat kaupunkiin, niin katso,  Samuel tuli heitä vastaan menossa uhrikukkulalle.</span> <span class="verse"><a name="15">15</a>Mutta päivää ennen Saulin tuloa oli Herra ilmoittanut ja sanonut  Samuelille:</span> <span class="verse"><a name="16">16</a>"Huomenna tähän aikaan minä lähetän sinun tykösi miehen Benjaminin  maasta. Voitele hänet minun kansani Israelin ruhtinaaksi. Hän on  vapauttava minun kansani filistealaisten käsistä. Sillä minä olen  katsonut kansani puoleen, sen huuto on tullut minun eteeni."</span> <span class="verse"><a name="17">17</a>Kun Samuel näki Saulin, ilmoitti Herra hänelle: "Katso, tässä on  mies, josta minä olen sinulle sanonut: 'Tämä on vallitseva minun  kansaani'".</span> <span class="verse"><a name="18">18</a>Saul meni Samuelin tykö keskelle porttia ja sanoi: "Sano minulle,  missä on näkijän asunto?"</span> <span class="verse"><a name="19">19</a>Samuel vastasi Saulille ja sanoi: "Minä olen näkijä. Mene minun  edelläni uhrikukkulalle. Aterioikaa tänä päivänä minun kanssani;  huomenaamuna minä päästän sinut menemään, ja kaikki, mitä sinulla on  sydämelläsi, minä selvitän sinulle.</span> <span class="verse"><a name="20">20</a>Äläkä enää ole huolissasi aasintammoista, jotka ovat olleet sinulta  kateissa kolme päivää, sillä ne ovat löytyneet. Ja kenen on kaikki, mitä  kallisarvoisinta Israelissa on, jollei sinun ja kaiken sinun isäsi  perheen?"</span> <span class="verse"><a name="21">21</a>Saul vastasi ja sanoi: "Minähän olen benjaminilainen, olen  sukukunnasta, joka on Israelin pienimpiä, ja minun sukuni on vähäisin  kaikista Benjaminin sukukunnan suvuista. Miksi puhut minulle näin?"</span> <span class="verse"><a name="22">22</a>Mutta Samuel otti Saulin palvelijoinensa ja vei heidät  ruokailuhuoneeseen ja antoi heille ylimmän sijan kutsuvierasten  joukossa, joita oli noin kolmekymmentä miestä.</span> <span class="verse"><a name="23">23</a>Ja Samuel sanoi keittäjälle: "Tuo tänne se kappale, jonka minä  sinulle annoin ja josta minä sinulle sanoin: 'Pane se syrjään'".</span> <span class="verse"><a name="24">24</a>Niin keittäjä otti reiden, ja mitä siihen kuului, ja pani sen Saulin  eteen. Ja Samuel sanoi: "Katso, tässä pannaan sinun eteesi se, mikä on  varattu; syö siitä. Sillä juuri täksi hetkeksi se säästettiin sinua  varten, kun minä sanoin: 'Minä olen kutsunut kansan'." Niin Saul aterioi  Samuelin kanssa sinä päivänä.</span> <span class="verse"><a name="25">25</a>Kun he sitten olivat tulleet uhrikukkulalta alas kaupunkiin, puhui  hän Saulin kanssa katolla. Ja he nousivat varhain.</span> <span class="verse"><a name="26">26</a>Niin Samuel aamun sarastaessa kutsui Saulia katolta ja sanoi:  "Nouse, minä lähden saattamaan sinua". Saul nousi, ja hän ja Samuel  menivät yhdessä ulos.</span> <span class="verse"><a name="27">27</a>Kun he tulivat alas kaupungin laitaan, sanoi Samuel Saulille: "Sano  palvelijalle, että hän menee meidän edellämme" - ja tämä meni edelle -  "mutta pysähdy sinä hetkeksi tähän, niin minä julistan sinulle Jumalan  sanan".</span> </p></div</div></div></body></html>