<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/1sam/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/1sam">1 Samuel</a> &gt <strong>Chapter 28</strong></div><p><span class="verse"><a name="1">1</a>Siihen aikaan filistealaiset kokosivat joukkonsa sotaretkelle  Israelia vastaan. Ja Aakis sanoi Daavidille: "Tiedä, että sinun on  miehinesi lähdettävä minun kanssani sotajoukon mukana".</span> <span class="verse"><a name="2">2</a>Daavid vastasi Aakiille: "Hyvä! Sinä tulet tietämään, mitä  palvelijasi saa aikaan." Aakis sanoi Daavidille: "Siispä minä asetan  sinut oman pääni vartijaksi koko täksi aikaa".</span> <span class="verse"><a name="3">3</a>Samuel oli kuollut, ja koko Israel oli pitänyt hänelle valittajaiset;  ja he olivat haudanneet hänet hänen kaupunkiinsa Raamaan. Ja Saul oli  toimittanut pois maasta vainaja- ja tietäjähenkien manaajat.</span> <span class="verse"><a name="4">4</a>Ja filistealaiset kokoontuivat, ja he tulivat ja leiriytyivät  Suunemiin. Niin Saulkin kokosi koko Israelin, ja he leiriytyivät  Gilboaan.</span> <span class="verse"><a name="5">5</a>Mutta kun Saul näki filistealaisten leirin, peljästyi hän, ja hänen  sydämensä vapisi kovin.</span> <span class="verse"><a name="6">6</a>Ja Saul kysyi Herralta, mutta Herra ei vastannut hänelle, ei unissa,  ei uurimin eikä profeettain kautta.</span> <span class="verse"><a name="7">7</a>Niin Saul sanoi palvelijoillensa: "Etsikää minulle joku vaimo, jolla  on vallassaan vainajahenki, niin minä menen hänen luoksensa ja kysyn  häneltä". Hänen palvelijansa vastasivat hänelle: "Katso, Een-Doorissa on  vaimo, jolla on vallassaan vainajahenki".</span> <span class="verse"><a name="8">8</a>Silloin Saul teki itsensä tuntemattomaksi, pukeutui toisiin  vaatteisiin ja lähti matkalle, mukanansa kaksi miestä. He tulivat yöllä  vaimon luo, ja hän sanoi: "Ennusta minulle vainajahengen avulla ja  nostata minulle se, jonka minä sinulle sanon".</span> <span class="verse"><a name="9">9</a>Mutta vaimo vastasi hänelle: "Sinä tiedät kyllä, mitä Saul on tehnyt,  kuinka hän on hävittänyt vainaja- ja tietäjähenkien manaajat maasta.  Miksi virität minulle ansan tuottaaksesi minulle kuoleman?"</span> <span class="verse"><a name="10">10</a>Niin Saul vannoi hänelle Herran kautta ja sanoi: "Niin totta kuin  Herra elää: tästä asiasta ei sinulle tule mitään syytä".</span> <span class="verse"><a name="11">11</a>Vaimo kysyi: "Kenen minä nostatan sinulle?" Hän vastasi: "Nostata  minulle Samuel".</span> <span class="verse"><a name="12">12</a>Mutta kun vaimo näki Samuelin, huudahti hän kovalla äänellä.  Ja  vaimo sanoi Saulille: "Miksi olet pettänyt minut? Sinähän olet Saul."</span> <span class="verse"><a name="13">13</a>Kuningas sanoi hänelle: "Älä pelkää. Mitä sinä näet?" Vaimo vastasi  Saulille: "Minä näen jumal'olennon nousevan maasta".</span> <span class="verse"><a name="14">14</a>Hän kysyi häneltä: "Minkä näköinen hän on?" Vaimo vastasi: "Vanha  mies nousee ylös, viittaan verhoutuneena". Niin Saul ymmärsi, että se  oli Samuel, ja kumartui kasvoilleen maahan ja osoitti kunnioitusta.</span> <span class="verse"><a name="15">15</a>Ja Samuel sanoi Saulille: "Miksi sinä olet häirinnyt minua ja  nostattanut minut?" Saul vastasi: "Minä olen suuressa hädässä:  filistealaiset sotivat minua vastaan, ja Jumala on poistunut minusta  eikä vastaa minulle enää, ei profeettain kautta eikä unissa. Niin minä  kutsutin sinut, että ilmoittaisit minulle, mitä minun on tehtävä."</span> <span class="verse"><a name="16">16</a>Mutta Samuel vastasi: "Miksi sinä minulta kysyt, kun Herra on  poistunut sinusta ja tullut vihamieheksesi?</span> <span class="verse"><a name="17">17</a>Herra on tehnyt sen, minkä hän on minun kauttani puhunut: Herra on  reväissyt kuninkuuden sinun kädestäsi ja on antanut sen toiselle,  Daavidille.</span> <span class="verse"><a name="18">18</a>Kun sinä et kuullut Herran ääntä etkä tehnyt Amalekille, mitä hänen  hehkuva vihansa vaati, sentähden Herra on tänä päivänä tehnyt sinulle  tämän.</span> <span class="verse"><a name="19">19</a>Herra antaa myöskin Israelin yhdessä sinun kanssasi filistealaisten  käsiin, ja huomenna olet sinä poikinesi minun tykönäni; myös Israelin  leirin Herra antaa filistealaisten käsiin."</span> <span class="verse"><a name="20">20</a>Niin Saul siinä tuokiossa kaatui pitkin koko pituuttaan maahan,  sillä hän peljästyi kovin Samuelin puheesta; myös olivat häneltä voimat  lopussa, sillä vuorokauteen hän ei ollut syönyt mitään.</span> <span class="verse"><a name="21">21</a>Mutta vaimo meni Saulin luo, ja kun hän näki, että tämä oli kauhun  vallassa, sanoi hän hänelle: "Katso, palvelijattaresi kuuli sinua, minä  panin henkeni kämmenelleni ja tottelin käskyä, jonka sinä minulle  lausuit.</span> <span class="verse"><a name="22">22</a>Niin kuule nyt sinäkin palvelijatartasi ja salli minun asettaa sinun  eteesi palanen leipää, ja syö, että olisit voimissasi, kun lähdet  matkalle."</span> <span class="verse"><a name="23">23</a>Hän epäsi ja sanoi: "Minä en syö". Mutta kun hänen palvelijansa  yhdessä vaimon kanssa pyytämällä pyysivät häntä, kuuli hän heitä; ja hän  nousi maasta ja istui vuoteelle.</span> <span class="verse"><a name="24">24</a>Ja vaimolla oli juottovasikka kotonaan; sen hän teurasti joutuin.  Sitten hän otti jauhoja, sotki ne ja leipoi niistä happamattomia leipiä.</span> <span class="verse"><a name="25">25</a>Ja hän toi ruuan Saulin ja hänen palvelijainsa eteen, ja he söivät.  Sitten he nousivat ja lähtivät samana yönä.</span> </p></div</div></div></body></html>