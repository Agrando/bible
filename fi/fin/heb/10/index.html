<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Sillä koska laissa on vain tulevan hyvän varjo, ei itse asiain olemusta, ei se koskaan voi samoilla jokavuotisilla uhreilla, joita he alinomaa kantavat esiin, tehdä niiden tuojia täydellisiksi.</span> <span class="verse"><a name="2">2</a>Sillä eikö muutoin olisi lakattu niitä uhraamasta, koska näillä, jotka jumalanpalvelustaan toimittavat, kerran puhdistettuina, ei enää olisi ollut mitään tuntoa synneistä?</span> <span class="verse"><a name="3">3</a>Mutta niissä on jokavuotinen muistutus synneistä.</span> <span class="verse"><a name="4">4</a>Sillä mahdotonta on, että härkäin ja kauristen veri voi ottaa pois syntejä.</span> <span class="verse"><a name="5">5</a>Sentähden hän maailmaan tullessaan sanoo: "Uhria ja antia sinä et tahtonut, mutta ruumiin sinä minulle valmistit;</span> <span class="verse"><a name="6">6</a>polttouhreihin ja syntiuhreihin sinä et mielistynyt.</span> <span class="verse"><a name="7">7</a>Silloin minä sanoin: 'Katso, minä tulen - kirjakääröön on minusta kirjoitettu - tekemään sinun tahtosi, Jumala'."</span> <span class="verse"><a name="8">8</a>Kun hän ensin sanoo: "Uhreja ja anteja ja polttouhreja ja syntiuhreja sinä et tahtonut etkä niihin mielistynyt", vaikka niitä lain mukaan uhrataankin,</span> <span class="verse"><a name="9">9</a>sanoo hän sitten: "Katso, minä tulen tekemään sinun tahtosi". Hän poistaa ensimmäisen, pystyttääkseen toisen.</span> <span class="verse"><a name="10">10</a>Ja tämän tahdon perusteella me olemme pyhitetyt Jeesuksen Kristuksen ruumiin uhrilla kerta kaikkiaan.</span> <span class="verse"><a name="11">11</a>Ja kaikki papit seisovat päivä päivältä palvelustaan toimittamassa ja usein uhraamassa, aina samoja uhreja, jotka eivät ikinä voi syntejä poistaa;</span> <span class="verse"><a name="12">12</a>mutta tämä on, uhrattuaan yhden ainoan uhrin syntien edestä, ainiaaksi istuutunut Jumalan oikealle puolelle,</span> <span class="verse"><a name="13">13</a>ja odottaa nyt vain, kunnes hänen vihollisensa pannaan hänen jalkojensa astinlaudaksi.</span> <span class="verse"><a name="14">14</a>Sillä hän on yhdellä ainoalla uhrilla ainiaaksi tehnyt täydellisiksi ne, jotka pyhitetään.</span> <span class="verse"><a name="15">15</a>Todistaahan sen meille myös Pyhä Henki; sillä sanottuaan:</span> <span class="verse"><a name="16">16</a>"Tämä on se liitto, jonka minä näiden päivien jälkeen teen heidän kanssaan", sanoo Herra: "Minä panen lakini heidän sydämiinsä ja kirjoitan ne heidän mieleensä";</span> <span class="verse"><a name="17">17</a>ja: "heidän syntejänsä ja laittomuuksiansa en minä enää muista".</span> <span class="verse"><a name="18">18</a>Mutta missä nämä ovat anteeksi annetut, siinä ei uhria synnin edestä enää tarvita.</span> <span class="verse"><a name="19">19</a>Koska meillä siis, veljet, on luja luottamus siihen, että meillä Jeesuksen veren kautta on pääsy kaikkeinpyhimpään,</span> <span class="verse"><a name="20">20</a>jonka pääsyn hän on vihkinyt meille uudeksi ja eläväksi tieksi, joka käy esiripun, se on hänen lihansa, kautta,</span> <span class="verse"><a name="21">21</a>ja koska meillä on "suuri pappi, Jumalan huoneen haltija",</span> <span class="verse"><a name="22">22</a>niin käykäämme esiin totisella sydämellä, täydessä uskon varmuudessa, sydän vihmottuna puhtaaksi pahasta omastatunnosta ja ruumis puhtaalla vedellä pestynä;</span> <span class="verse"><a name="23">23</a>pysykäämme järkähtämättä toivon tunnustuksessa, sillä hän, joka antoi lupauksen, on uskollinen;</span> <span class="verse"><a name="24">24</a>ja valvokaamme toinen toistamme rohkaisuksi toisillemme rakkauteen ja hyviin tekoihin;</span> <span class="verse"><a name="25">25</a>älkäämme jättäkö omaa seurakunnankokoustamme, niinkuin muutamien on tapana, vaan kehoittakaamme toisiamme, sitä enemmän, kuta enemmän näette tuon päivän lähestyvän.</span> <span class="verse"><a name="26">26</a>Sillä jos me tahallamme teemme syntiä, päästyämme totuuden tuntoon, niin ei ole enää uhria meidän syntiemme edestä,</span> <span class="verse"><a name="27">27</a>vaan hirmuinen tuomion odotus ja tulen kiivaus, joka on kuluttava vastustajat.</span> <span class="verse"><a name="28">28</a>Joka hylkää Mooseksen lain, sen pitää armotta kahden tai kolmen todistajan todistuksen nojalla kuoleman:</span> <span class="verse"><a name="29">29</a>kuinka paljoa ankaramman rangaistuksen luulettekaan sen ansaitsevan, joka tallaa jalkoihinsa Jumalan Pojan ja pitää epäpyhänä liiton veren, jossa hänet on pyhitetty, ja pilkkaa armon Henkeä!</span> <span class="verse"><a name="30">30</a>Sillä me tunnemme hänet, joka on sanonut: "Minun on kosto, minä olen maksava"; ja vielä: "Herra on tuomitseva kansansa".</span> <span class="verse"><a name="31">31</a>Hirmuista on langeta elävän Jumalan käsiin.</span> <span class="verse"><a name="32">32</a>Mutta muistakaa entisiä päiviä, jolloin te, valistetuiksi tultuanne, kestitte monet kärsimysten kilvoitukset,</span> <span class="verse"><a name="33">33</a>kun te toisaalta olitte häväistysten ja ahdistusten alaisina, kaikkien katseltavina, toisaalta taas tulitte niiden osaveljiksi, joiden kävi samalla tavalla.</span> <span class="verse"><a name="34">34</a>Sillä vankien kanssa te olette kärsineet ja ilolla pitäneet hyvänänne omaisuutenne ryöstön, tietäen, että teillä on parempi tavara, joka pysyy.</span> <span class="verse"><a name="35">35</a>Älkää siis heittäkö pois uskallustanne, jonka palkka on suuri.</span> <span class="verse"><a name="36">36</a>Sillä te tarvitsette kestäväisyyttä, tehdäksenne Jumalan tahdon ja saadaksenne sen, mikä luvattu on.</span> <span class="verse"><a name="37">37</a>Sillä "vähän, aivan vähän aikaa vielä, niin tulee hän, joka tuleva on, eikä viivyttele;</span> <span class="verse"><a name="38">38</a>mutta minun vanhurskaani on elävä uskosta, ja jos hän vetäytyy pois, ei minun sieluni mielisty häneen".</span> <span class="verse"><a name="39">39</a>Mutta me emme ole niitä, jotka vetäytyvät pois omaksi kadotuksekseen, vaan niitä, jotka uskovat sielunsa pelastukseksi.</span> </p></div</div></div></body></html>