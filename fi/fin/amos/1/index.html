<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 1</strong></div><p><span class="verse"><a name="1">1</a>Aamoksen sanat, hänen, jolla oli lammaslaumoja Tekoassa; mitä hän  näyssä näki Israelista Ussian, Juudan kuninkaan, päivinä ja Jerobeamin,  Jooaan pojan, Israelin kuninkaan, päivinä, kaksi vuotta ennen  maanjäristystä.</span> <span class="verse"><a name="2">2</a>Ja hän sanoi: Herra ärjyy Siionista, hän jylisee Jerusalemista, ja  paimenten laitumet lakastuvat, ja Karmelin laki kuivuu.</span> <span class="verse"><a name="3">3</a>Näin sanoo Herra: Damaskon kolmen rikoksen, neljän rikoksen tähden  minun päätökseni on peruuttamaton. Koska he ovat puineet Gileadin  rautaisilla puimaäkeillä,</span> <span class="verse"><a name="4">4</a>sentähden minä lähetän tulen Hasaelin linnaa vastaan, ja se kuluttaa  Benhadadin palatsit.</span> <span class="verse"><a name="5">5</a>Minä särjen Damaskon salvat, ja minä hävitän Bikat-Aavenin asukkaat  ja Beet-Edenin valtikanpitäjät, ja Aramin kansa viedään  pakkosiirtolaisuuteen Kiiriin, sanoo Herra.</span> <span class="verse"><a name="6">6</a>Näin sanoo Herra: Gassan kolmen rikoksen, neljän rikoksen tähden  minun päätökseni on peruuttamaton. Koska he ovat vieneet  pakkosiirtolaisuuteen ja luovuttaneet Edomille kaiken väen,</span> <span class="verse"><a name="7">7</a>sentähden minä lähetän tulen Gassan muuria vastaan, ja se kuluttaa  sen palatsit.</span> <span class="verse"><a name="8">8</a>Minä hävitän Asdodin asukkaat ja Askelonin valtikanpitäjät, ja minä  käännän käteni Ekronia vastaan, ja filistealaisten tähteet hukkuvat,  sanoo Herra, Herra.</span> <span class="verse"><a name="9">9</a>Näin sanoo Herra: Tyyron kolmen rikoksen, neljän rikoksen tähden  minun päätökseni on peruuttamaton. Koska he ovat luovuttaneet kaiken  väen pakkosiirtolaisina Edomille eivätkä ole muistaneet veljesliittoa,</span> <span class="verse"><a name="10">10</a>sentähden minä lähetän tulen Tyyron muuria vastaan, ja se kuluttaa  sen palatsit.</span> <span class="verse"><a name="11">11</a>Näin sanoo Herra: Edomin kolmen rikoksen, neljän rikoksen tähden  minun päätökseni on peruuttamaton. Koska se on vainonnut miekalla  veljeänsä ja tukahduttanut kaiken armahtavaisuuden ja pitänyt ikuista  vihaa ja säilyttänyt kiukkunsa ainaisesti,</span> <span class="verse"><a name="12">12</a>sentähden minä lähetän tulen Teemania vastaan, ja se kuluttaa Bosran  palatsit.</span> <span class="verse"><a name="13">13</a>Näin sanoo Herra: Ammonilaisten kolmen rikoksen, neljän rikoksen  tähden minun päätökseni on peruuttamaton. Koska he ovat halkaisseet  Gileadin raskaat vaimot, laajentaakseen aluettansa,</span> <span class="verse"><a name="14">14</a>sentähden minä sytytän tulen Rabban muuria vastaan, ja se kuluttaa  sen palatsit, sotahuudon kaikuessa sodan päivänä, myrskyn pauhatessa  rajuilman päivänä.</span> <span class="verse"><a name="15">15</a>Ja heidän kuninkaansa vaeltaa pakkosiirtolaisuuteen, hän ja hänen  ruhtinaansa kaikki tyynni, sanoo Herra.</span> </p></div</div></div></body></html>