<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 9</strong></div><p><span class="verse"><a name="1">1</a>Minä näin Herran seisovan alttarin ääressä, ja hän sanoi: Lyö  pylväänpäihin, niin että kynnykset vapisevat, lyö ne pirstaleiksi  kaikkien heidän päähänsä. Sitten minä tapan miekalla heistä  viimeisetkin. Ei yksikään heistä pääse pakoon, ei yksikään heistä  pelastu.</span> <span class="verse"><a name="2">2</a>Vaikka he tuonelaan murtautuisivat, sieltäkin minun käteni heidät  tempaa. Vaikka he taivaaseen nousisivat, sieltäkin minä syöksen heidät  alas.</span> <span class="verse"><a name="3">3</a>Vaikka he Karmelin laelle kätkeytyisivät, sieltäkin minä etsin ja  tempaan heidät. Ja vaikka he meren pohjaan lymyäisivät minun silmieni  edestä, sielläkin minä käsken käärmeen heitä pistämään.</span> <span class="verse"><a name="4">4</a>Ja vaikka he vankeuteen vaeltaisivat vihollistensa edessä, sielläkin  minä käsken miekan heidät tappamaan. Sillä minä kiinnitän katseeni  heihin, heille pahaksi, ei hyväksi.</span> <span class="verse"><a name="5">5</a>Herra, Herra Sebaot, hän, joka koskettaa maata, niin että se sulaa,  että kaikki sen asukkaat murehtivat, että se nousee kaikkinensa niinkuin  Niili ja alenee niinkuin Egyptin virta,</span> <span class="verse"><a name="6">6</a>hän, joka rakentaa yliskammionsa taivaisiin ja perustaa holvinsa maan  päälle, joka kutsuu meren vedet ja vuodattaa ne maan pinnalle - Herra on  hänen nimensä.</span> <span class="verse"><a name="7">7</a>Ettekö te, israelilaiset, ole minulle niinkuin etiopialaisetkin?  sanoo Herra. Enkö minä johdattanut israelilaisia Egyptin maasta ja  filistealaisia Kaftorista ja aramilaisia Kiiristä?</span> <span class="verse"><a name="8">8</a>Katso, Herran, Herran silmät ovat syntistä valtakuntaa vastaan, ja  minä hävitän sen maan pinnalta; kuitenkaan en minä Jaakobin heimoa  kokonaan hävitä, sanoo Herra.</span> <span class="verse"><a name="9">9</a>Sillä katso, minä käsken seuloa Israelin heimoa kaikkien kansain  seassa, niinkuin seulalla seulotaan: ei jyvääkään putoa maahan.</span> <span class="verse"><a name="10">10</a>Miekkaan kuolevat kaikki minun kansani syntiset, jotka sanovat: "Ei  saavuta, ei kohtaa meitä onnettomuus".</span> <span class="verse"><a name="11">11</a>Sinä päivänä minä pystytän jälleen Daavidin sortuneen majan ja  korjaan sen repeämät ja pystytän sen luhistumat, ja rakennan sen  sellaiseksi, kuin se oli muinaisina päivinä,</span> <span class="verse"><a name="12">12</a>niin että he saavat omiksensa Edomin jäännöksen ja kaikki  pakanakansat, jotka minun nimiini otetaan, sanoo Herra, joka tämän  tekee.</span> <span class="verse"><a name="13">13</a>Katso, päivät tulevat, sanoo Herra, jolloin kyntäjä tavoittaa  leikkaajan ja rypäleitten polkija siemenenkylväjän, jolloin vuoret  tiukkuvat rypälemehua ja kaikki kukkulat kuohkeiksi muuttuvat.</span> <span class="verse"><a name="14">14</a>Silloin minä käännän kansani Israelin kohtalon, ja he rakentavat  jälleen autiot kaupungit ja asuvat niissä, he istuttavat viinitarhoja ja  juovat niiden viiniä, he tekevät puutarhoja ja syövät niiden hedelmiä.</span> </p></div</div></div></body></html>