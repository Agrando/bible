<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 8</strong></div><p><span class="verse"><a name="1">1</a>Tämän näytti minulle Herra, Herra: Katso, oli korillinen kypsiä  hedelmiä.</span> <span class="verse"><a name="2">2</a>Ja hän sanoi: "Mitä sinä näet, Aamos?" Minä vastasin: "Korillisen  kypsiä hedelmiä". Ja Herra sanoi minulle: "Minun kansani Israel on kypsä  saamaan loppunsa: en minä enää mene säästäen sen ohitse.</span> <span class="verse"><a name="3">3</a>Ja sinä päivänä palatsin laulut muuttuvat valitukseksi, sanoo Herra,  Herra. Paljon on oleva ruumiita, joka paikkaan heitettyjä. Hiljaa!"</span> <span class="verse"><a name="4">4</a>Kuulkaa tämä, te jotka poljette köyhiä ja tahdotte tehdä lopun maan  nöyristä,</span> <span class="verse"><a name="5">5</a>sanoen: "Milloin loppuu uusikuu, että saamme myydä viljaa, ja milloin  sapatti, että saamme avata jyväaitan, pienentää eefa-mitan ja suurentaa  painon ja pettää väärällä vaa'alla,</span> <span class="verse"><a name="6">6</a>että saamme ostaa vaivaiset rahasta ja köyhän kenkäparista ja myydä  akanoita jyvinä?"</span> <span class="verse"><a name="7">7</a>Herra on vannonut hänen kauttansa, joka on Jaakobin kunnia:  Totisesti, minä en ikinä unhota yhtäkään heidän tekoansa.</span> <span class="verse"><a name="8">8</a>Eikö senkaltaisesta maa jo vapise ja kaikki sen asukkaat murehdi?  Eikö se nouse kaikkinensa niinkuin Niili, kuohu ja alene niinkuin  Egyptin virta?</span> <span class="verse"><a name="9">9</a>Ja on tapahtuva sinä päivänä, sanoo Herra, Herra, että minä annan  auringon laskea sydänpäivällä ja teen maan pimeäksi keskellä kirkasta  päivää.</span> <span class="verse"><a name="10">10</a>Minä muutan teidän juhlanne murheeksi ja kaikki teidän laulunne  valitusvirsiksi. Minä panen kaikkien lanteille säkkipuvun ja teen  kaljuksi jokaisen pään. Ja minä saatan teidät suremaan, niinkuin  ainokaista poikaa surraan, ja se päättyy, niinkuin päättyy katkera  päivä.</span> <span class="verse"><a name="11">11</a>Katso, päivät tulevat, sanoo Herra, Herra, jolloin minä lähetän  nälän maahan: en leivän nälkää enkä veden janoa, vaan Herran sanojen  kuulemisen nälän.</span> <span class="verse"><a name="12">12</a>Silloin he hoippuvat merestä mereen, pohjoisesta itään; he samoavat  etsien Herran sanaa, mutta eivät löydä.</span> <span class="verse"><a name="13">13</a>Sinä päivänä nääntyvät janoon kauniit neitsyet ja nuorukaiset,</span> <span class="verse"><a name="14">14</a>ne, jotka vannovat sen nimeen, joka on Samarian syntivelka, ja  sanovat: "Niin totta kuin sinun jumalasi elää, Daan, ja niin totta kuin  elävät Beerseban menot!" - He kaatuvat eivätkä enää nouse.</span> </p></div</div></div></body></html>