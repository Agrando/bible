<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 5</strong></div><p><span class="verse"><a name="1">1</a>Kuulkaa tämä Herran sana, itkuvirsi, jonka minä viritän teistä, te  Israelin heimo.</span> <span class="verse"><a name="2">2</a>Kaatunut on neitsyt Israel eikä enää nouse; hän viruu kaadettuna  maassansa, eikä ole, kuka hänet nostaisi.</span> <span class="verse"><a name="3">3</a>Sillä näin sanoo Herra, Herra: Kaupunkiin, josta ennen lähti tuhat,  jää jäljelle sata; ja josta lähti sata, siihen jää kymmenen jäljelle,  Israelin heimoa.</span> <span class="verse"><a name="4">4</a>Sillä näin sanoo Herra Israelin heimolle: Etsikää minua, niin te  saatte elää.</span> <span class="verse"><a name="5">5</a>Älkää etsikö Beeteliä, älkää menkö Gilgaliin älkääkä vaeltako  Beersebaan. Sillä Gilgal viedään pakkosiirtolaisuuteen, ja Beetel joutuu  tuhon omaksi.</span> <span class="verse"><a name="6">6</a>Etsikää Herraa, niin te saatte elää, ettei hän tulena tunkeutuisi  Joosefin huoneeseen ja kuluttaisi sitä eikä olisi sammuttajaa Beetelillä -</span> <span class="verse"><a name="7">7</a>te, jotka muutatte oikeuden koiruohoksi ja vanhurskauden maahan  kukistatte.</span> <span class="verse"><a name="8">8</a>Hän, joka on tehnyt Otavan ja Kalevanmiekan ja muuttaa synkeyden  aamuksi ja pimentää päivän yöksi ja kutsuu kokoon meren vedet ja  vuodattaa ne maan pinnalle - Herra on hänen nimensä,</span> <span class="verse"><a name="9">9</a>hänen, joka äkisti tuottaa väkevälle hävityksen, ja niin tulee  hävitys linnoitukseen.</span> <span class="verse"><a name="10">10</a>He vihaavat sitä, joka portissa oikeutta puoltaa, ja totuuden puhuja  on heille kauhistus.</span> <span class="verse"><a name="11">11</a>Sentähden, koska te poljette vaivaista ja otatte häneltä viljaveroa,  niin vaikka te rakennatte taloja hakatusta kivestä, te ette niissä asu;  vaikka te istutatte ihania viinitarhoja, te ette niistä viiniä juo.</span> <span class="verse"><a name="12">12</a>Sillä minä tiedän, että teidän rikoksenne ovat monet ja teidän  syntinne raskaat: te vainoatte vanhurskasta ja otatte lahjuksia ja  väännätte vääräksi portissa köyhäin asian.</span> <span class="verse"><a name="13">13</a>Sentähden ymmärtäväinen vaikenee tänä aikana, sillä se on paha aika.</span> <span class="verse"><a name="14">14</a>Etsikää hyvää, älkääkä pahaa, että te eläisitte. Silloin Herra,  Jumala Sebaot, on oleva teidän kanssanne, niinkuin te sanotte.</span> <span class="verse"><a name="15">15</a>Vihatkaa pahaa ja rakastakaa hyvää ja saattakaa oikeus voimaan  portissa: ehkäpä Herra, Jumala Sebaot, armahtaa Joosefin jäännöstä.</span> <span class="verse"><a name="16">16</a>Sillä näin sanoo Herra, Jumala Sebaot, Herra: Kaikilla toreilla on  valitus, kaikilla kaduilla sanotaan: "Voi! Voi!"  Peltomiehiä kutsutaan  surun viettoon ja itkuvirren taitajia valittajaisiin.</span> <span class="verse"><a name="17">17</a>Ja kaikissa viinitarhoissa on valitus, sillä minä käyn sinun  keskitsesi, sanoo Herra.</span> <span class="verse"><a name="18">18</a>Voi teitä, jotka toivotte Herran päivän tulemista. Miksi hyväksi on  teille Herran päivä? Se on oleva pimeys, eikä valkeus -</span> <span class="verse"><a name="19">19</a>ikäänkuin jos joku pakenisi leijonaa ja häntä kohtaisi karhu, tahi  joku tulisi kotiin ja nojaisi kätensä seinään ja häntä pistäisi käärme.</span> <span class="verse"><a name="20">20</a>Eikö Herran päivä ole pimeys, eikä valkeus, eikö se ole synkeys,  jossa ei valoa ole?</span> <span class="verse"><a name="21">21</a>Minä vihaan, minä halveksin teidän juhlianne enkä mielisty teidän  juhlakokouksiinne.</span> <span class="verse"><a name="22">22</a>Sillä vaikka te tuotte minulle polttouhreja ja ruokauhrejanne, eivät  ne minulle kelpaa, enkä minä katso teidän yhteysuhrienne,  syöttövasikkainne, puoleen.</span> <span class="verse"><a name="23">23</a>Vie pois minun edestäni virttesi pauhina, en tahdo kuulla sinun  harppujesi soittoa.</span> <span class="verse"><a name="24">24</a>Mutta oikeus virratkoon kuin vesi ja vanhurskaus niinkuin ehtymätön  puro.</span> <span class="verse"><a name="25">25</a>Toitteko te teurasuhreja ja ruokauhreja minulle erämaassa  neljänäkymmenenä vuotena, te Israelin heimo?</span> <span class="verse"><a name="26">26</a>Te olette kantaneet kuningastanne Sikkutia ja Kijjunin-kuvianne,  tähtijumalaanne, sitä, jonka te olette itsellenne tehneet.</span> <span class="verse"><a name="27">27</a>Sentähden minä vien teidät pakkosiirtolaisuuteen tuolle puolelle  Damaskon, sanoo Herra. Jumala Sebaot on hänen nimensä.</span> </p></div</div></div></body></html>