<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 2</strong></div><p><span class="verse"><a name="1">1</a>Näin sanoo Herra: Mooabin kolmen rikoksen, neljän rikoksen tähden  minun päätökseni on peruuttamaton. Koska se on polttanut Edomin  kuninkaan luut kalkiksi,</span> <span class="verse"><a name="2">2</a>sentähden minä lähetän tulen Mooabia vastaan, ja se kuluttaa  Kerijotin palatsit. Ja Mooab kuolee sodan melskeessä, sotahuudon ja  pasunan pauhinassa.</span> <span class="verse"><a name="3">3</a>Ja minä hävitän tuomarin sen keskeltä, ja kaikki sen päämiehet minä  tapan yhdessä sen kanssa, sanoo Herra.</span> <span class="verse"><a name="4">4</a>Näin sanoo Herra: Juudan kolmen rikoksen, neljän rikoksen tähden  minun päätökseni on peruuttamaton. Koska he ovat hyljänneet Herran lain  eivätkä ole pitäneet hänen käskyjänsä, vaan heidän valhejumalansa,  joiden perässä jo heidän isänsä kulkivat, ovat heidät vietelleet,</span> <span class="verse"><a name="5">5</a>sentähden minä lähetän tulen Juudaa vastaan, ja se kuluttaa  Jerusalemin palatsit.</span> <span class="verse"><a name="6">6</a>Näin sanoo Herra: Israelin kolmen rikoksen, neljän rikoksen tähden  minun päätökseni on peruuttamaton. Sillä he myyvät hurskaan rahasta ja  köyhän kenkäparista,</span> <span class="verse"><a name="7">7</a>polkevat maan tomuun vaivaisten pään ja vääntävät mutkaiseksi nöyrien  tien. Ja poika ja isä käyvät saman naisen pariin häväisten minun pyhän  nimeni.</span> <span class="verse"><a name="8">8</a>He loikovat pantiksi otetuilla vaatteilla jokaisen alttarin ääressä  ja juovat sakotettujen viiniä jumalansa huoneessa.</span> <span class="verse"><a name="9">9</a>Ja kuitenkin minä hävitin heidän edestänsä amorilaiset, jotka olivat  korkeakasvuiset kuin setrit ja vahvat kuin tammet, ja minä hävitin  niiden hedelmän ylhäältä ja niiden juuret alhaalta.</span> <span class="verse"><a name="10">10</a>Ja minä johdatin teidät Egyptin maasta ja kuljetin teitä erämaassa  neljäkymmentä vuotta, että saisitte ottaa omaksenne amorilaisten maan.</span> <span class="verse"><a name="11">11</a>Ja minä herätin teidän pojistanne profeettoja ja nuorukaisistanne  nasiireja. Vai eikö niin ole, te israelilaiset?  sanoo Herra.</span> <span class="verse"><a name="12">12</a>Mutta te juotitte nasiireille viiniä, ja profeettoja te kielsitte  sanoen: "Älkää ennustako".</span> <span class="verse"><a name="13">13</a>Katso, minä rusennan teidät alallenne, niinkuin täyteen kuormattu  puimajyrä rusentaa lyhteet.</span> <span class="verse"><a name="14">14</a>Silloin nopeakaan ei pääse pakoon, ei väkevällä ole apua voimastaan,  eikä sankari pelasta henkeänsä;</span> <span class="verse"><a name="15">15</a>jousimies ei kestä paikallansa, nopeajalkainen ei pelastu, eikä  ratsumies pelasta henkeänsä.</span> <span class="verse"><a name="16">16</a>Ja sankareista rohkein pakenee alasti sinä päivänä, sanoo Herra.</span> </p></div</div></div></body></html>