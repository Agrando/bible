<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fi/fin/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fi">Finnish</a> &gt; <a href="/fi/fin">Finish Version</a> &gt; <a href="/fi/fin/amos">Amos</a> &gt <strong>Chapter 7</strong></div><p><span class="verse"><a name="1">1</a>Tämän näytti minulle Herra, Herra: Katso, hän loi heinäsirkkoja, kun  äpäreheinä alkoi nousta; ja katso, se oli äpäreheinä kuninkaan niitosten  jälkeen.</span> <span class="verse"><a name="2">2</a>Ja kun ne olivat syöneet loppuun maan kasvit, sanoin minä: "Herra,  Herra, anna anteeksi. Kuinka voi Jaakob pysyä, sillä hän on vähäinen?"</span> <span class="verse"><a name="3">3</a>Niin Herra katui sitä. "Ei se ole tapahtuva", sanoi Herra.</span> <span class="verse"><a name="4">4</a>Tämän näytti minulle Herra, Herra: Katso, Herra, Herra kutsui tulen  toimittamaan tuomiota, ja se kulutti suuren syvyyden, ja se kulutti  peltomaan.</span> <span class="verse"><a name="5">5</a>Niin minä sanoin: "Herra, Herra, lakkaa jo. Kuinka voi Jaakob pysyä,  sillä hän on vähäinen?"</span> <span class="verse"><a name="6">6</a>Niin Herra katui sitä. "Ei sekään ole tapahtuva", sanoi Herra, Herra.</span> <span class="verse"><a name="7">7</a>Tämän hän näytti minulle: Katso, Herra seisoi pystysuoralla muurilla,  kädessänsä luotilanka.</span> <span class="verse"><a name="8">8</a>Ja Herra sanoi minulle: "Mitä sinä näet, Aamos?" Minä vastasin:  "Luotilangan". Ja Herra sanoi minulle: "Katso, minä olen laskenut  luotilangan kansani Israelin keskelle. Minä en enää mene säästäen sen  ohitse,</span> <span class="verse"><a name="9">9</a>vaan Iisakin uhrikukkulat tulevat autioiksi ja Israelin pyhäköt  raunioiksi. Ja minä nousen ja nostan miekan Jerobeamin sukua vastaan."</span> <span class="verse"><a name="10">10</a>Silloin Amasja, Beetelin pappi, lähetti Jerobeamille, Israelin  kuninkaalle, tämän sanan: "Aamos on tehnyt salaliiton sinua vastaan  Israelin heimon keskuudessa. Ei maa kestä kaikkea, mitä hän puhuu.</span> <span class="verse"><a name="11">11</a>Sillä näin on Aamos sanonut: 'Jerobeam kuolee miekkaan, ja Israel  viedään pakkosiirtolaisuuteen, pois omasta maastansa'."</span> <span class="verse"><a name="12">12</a>Ja Amasja sanoi Aamokselle: "Sinä näkijä, mene matkaasi ja pakene  Juudan maahan, syö leipäsi siellä ja ennusta siellä.</span> <span class="verse"><a name="13">13</a>Mutta Beetelissä älä ennusta enää, sillä se on kuninkaan pyhäkkö ja  valtakunnan temppeli."</span> <span class="verse"><a name="14">14</a>Niin Aamos vastasi ja sanoi Amasjalle: "En minä ole profeetta enkä  profeetanoppilas, vaan minä olen paimen ja metsäviikunapuiden viljelijä.</span> <span class="verse"><a name="15">15</a>Ja Herra otti minut laumojeni äärestä, ja Herra sanoi minulle: 'Mene  ja ennusta minun kansaani Israelia vastaan'.</span> <span class="verse"><a name="16">16</a>Kuule siis nyt Herran sana: Sinä sanot: 'Älä ennusta Israelia  vastaan, äläkä saarnaa Iisakin heimoa vastaan'.</span> <span class="verse"><a name="17">17</a>Sentähden, näin sanoo Herra: Sinun vaimosi joutuu portoksi  kaupungissa, sinun poikasi ja tyttäresi kaatuvat miekkaan, sinun maasi  jaetaan mittanuoralla, sinä itse kuolet saastaisessa maassa, ja Israel  viedään pakkosiirtolaisuuteen, pois omasta maastansa."</span> </p></div</div></div></body></html>