<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/exod">Exodus</a> &gt <strong>Chapter 27</strong></div><p><span class="verse"><a name="1">1</a>És csináld az oltárt sittim-fából, öt sing a hossza, és öt sing a szélessége; négyszegû legyen az oltár, és magassága három sing.</span> <span class="verse"><a name="2">2</a>Szarvakat is csinálj a négy szegletére, szarvai magából legyenek, és borítsd meg azt rézzel.</span> <span class="verse"><a name="3">3</a>Csinálj ahhoz fazekakat is a hamujának, hozzá való lapátokat, medenczéket, villákat és serpenyõket; minden hozzá való edényt rézbõl csinálj.</span> <span class="verse"><a name="4">4</a>Csinálj ahhoz háló forma rostélyt is rézbõl, és csinálj a hálóra négy rézkarikát, a négy szegletére.</span> <span class="verse"><a name="5">5</a>És tedd azt az oltár párkányzata alá alulról, úgy hogy a háló az oltár közepéig érjen.</span> <span class="verse"><a name="6">6</a>Csinálj az oltárhoz rúdakat is, sittim-fa rúdakat, és borítsd meg azokat rézzel.</span> <span class="verse"><a name="7">7</a>És dugják a rúdakat a karikákba, és legyenek azok a rúdak az oltár két oldalán, mikor azt hordozzák.</span> <span class="verse"><a name="8">8</a>Üresre csináld azt, deszkákból; a mint néked a hegyen mutattatott, úgy csinálják.</span> <span class="verse"><a name="9">9</a>Pitvart is csinálj a hajléknak; a déli oldalon a pitvarhoz szõnyegeket, sodrott lenbõl; száz sing legyen a hossza egy oldalnak.</span> <span class="verse"><a name="10">10</a>Ahhoz húsz oszlopot, húsz réz talpat, és az oszlopok horgait és átalkötõit ezüstbõl.</span> <span class="verse"><a name="11">11</a>Épen úgy az északi oldalon, hoszszában, száz sing hosszú szõnyeget; ahhoz húsz oszlopot, ezekhez húsz réztalpat, és az oszlopok horgait és átalkötõit ezüstbõl.</span> <span class="verse"><a name="12">12</a>A pitvar szélességéhez pedig nyugot felõl ötven sing szõnyeget; ahhoz tíz oszlopot és ezekhez tíz talpat.</span> <span class="verse"><a name="13">13</a>A pitvarnak szélessége kelet felõl is ötven sing.</span> <span class="verse"><a name="14">14</a>És tizenöt sing szõnyeg legyen egyik oldalról, ehhez három oszlop, ezekhez pedig három talp.</span> <span class="verse"><a name="15">15</a>A másik oldalról is tizenöt sing szõnyeg, ehhez három oszlop és ezekhez három talp.</span> <span class="verse"><a name="16">16</a>A pitvar kapuján pedig húsz sing lepel legyen, kék, és bíborpiros, és karmazsinszínû és sodrott lenbõl, himzõmunkával; ehhez négy oszlop, ezekhez pedig négy talp.</span> <span class="verse"><a name="17">17</a>A pitvar minden oszlopát ezüst átalkötõk vegyék körûl, horgaik ezüstbõl, talpaik pedig rézbõl legyenek.</span> <span class="verse"><a name="18">18</a>A pitvar hossza száz sing, és szélessége ötven-ötven, magassága pedig öt sing; [leplei] sodrott lenbõl, talpai pedig rézbõl legyenek.</span> <span class="verse"><a name="19">19</a>A hajlék minden edénye, az ahhoz való mindennemû szolgálatban, és minden szege, és a pitvarnak is minden szege rézbõl legyen.</span> <span class="verse"><a name="20">20</a>Te pedig parancsold meg az Izráel fiainak, hogy hozzanak néked tiszta faolajat, a melyet a világításhoz sajtoltak, hogy szünet nélkül égõ lámpát gyujthassanak.</span> <span class="verse"><a name="21">21</a>A gyülekezet sátorában a függönyön kivül, a mely a bizonyság elõtt van, készítsék el azt Áron és az õ fiai, estvétõl fogva reggelig az Úr elõtt. Örök rendtartás [legyen] [ez] az õ nemzetségöknél Izráel fiai között.</span> </p></div</div></div></body></html>