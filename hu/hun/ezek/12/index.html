<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/ezek/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/ezek">Ezekiel</a> &gt <strong>Chapter 12</strong></div><p><span class="verse"><a name="1">1</a>És lõn az Úrnak szava énhozzám, mondván:</span> <span class="verse"><a name="2">2</a>Embernek fia! pártos ház közepette lakol, kiknek szemeik vannak a látásra, de nem látnak, füleik vannak a hallásra, de nem hallanak, mert õk pártos ház.</span> <span class="verse"><a name="3">3</a>És te, embernek fia, készíts magadnak vándorútra való eszközöket, és vándorolj ki nappal szemeik elõtt, és vándorolj ki helyedrõl más helyre szemök láttára; talán meglátják! mert õk pártos ház.</span> <span class="verse"><a name="4">4</a>És vidd ki eszközeidet, úgy, mint vándorútra való eszközöket, nappal szemök láttára, te pedig menj ki estve szemök láttára, úgy a hogy a vándorok szoktak.</span> <span class="verse"><a name="5">5</a>Szemök láttára lyukaszd át a falat, és azon át vidd ki.</span> <span class="verse"><a name="6">6</a>Szemök láttára emeld válladra, a sötétben vidd ki, orczádat fedd be, hogy ne lásd a földet, mert csodajelül rendeltelek az Izráel házának.</span> <span class="verse"><a name="7">7</a>Úgy cselekedtem azért, a mint parancsolva vala nékem; eszközeimet kihordám nappal, mint vándorútra való eszközöket, és este átlyukasztám a falat kezemmel; a sötétben kivivém, vállamra emelém szemök láttára.</span> <span class="verse"><a name="8">8</a>És lõn az Úr beszéde én hozzám reggel, mondván:</span> <span class="verse"><a name="9">9</a>Embernek fia! Nem mondta-é néked Izráel háza, ez a pártos ház: mit cselekszel?</span> <span class="verse"><a name="10">10</a>Mondjad nékik: Így szól az Úr Isten: a fejedelemnek szól ez a próféczia, ki Jeruzsálemben van, és Izráel egész házának, a mely ott lakozik.</span> <span class="verse"><a name="11">11</a>Mondjad: Én csodajeletek vagyok; a mint én cselekedtem, úgy történik velök: fogságba, rabságra mennek.</span> <span class="verse"><a name="12">12</a>És a fejedelem, ki közöttök van, vállát megrakván a sötétben, kimegyen; a falat átlyukasztják, hogy így vigyék ki õt, orczáit befedi, hogy ne lássa szemeivel [épen] õ a földet.</span> <span class="verse"><a name="13">13</a>És kiterjesztem hálómat ellene, és megfogatik varsámban, és elviszem õt Bábelbe a Káldeusok földére, de azt nem fogja látni, és ott fog meghalni.</span> <span class="verse"><a name="14">14</a>És mindeneket, kik körülte vannak az õ segítségére, és minden seregeit szélnek szórom mindenfelé, és kardot vonok utánok.</span> <span class="verse"><a name="15">15</a>És megtudják, hogy én vagyok az Úr, mikor eloszlatom õket a pogányok közé, és szétszórom õket a tartományokba.</span> <span class="verse"><a name="16">16</a>De meghagyok közülök kevés férfiakat a fegyvertõl, éhségtõl s döghaláltól, hogy elbeszéljék minden útálatosságukat a pogányok közt, a kik közé mennek, s hogy megtudják, hogy én vagyok az Úr.</span> <span class="verse"><a name="17">17</a>És lõn az Úr beszéde hozzám, mondván:</span> <span class="verse"><a name="18">18</a>Embernek fia! kenyeredet rettegéssel egyed, és vizedet reszketéssel és félelemmel igyad.</span> <span class="verse"><a name="19">19</a>És szólj a föld népének: Ezt mondja az Úr Isten Jeruzsálem lakóiról, Izráel földjérõl: kenyeröket félelemmel eszik és vizöket ájulással iszszák, hogy pusztaságra [vetkõzzék] földje bõségébõl minden lakói álnoksága miatt.</span> <span class="verse"><a name="20">20</a>És a lakott városok elpusztulnak s a föld pusztaság lesz és megtudjátok, hogy én vagyok az Úr.</span> <span class="verse"><a name="21">21</a>És lõn az Úr beszéde hozzám, mondván:</span> <span class="verse"><a name="22">22</a>Embernek fia! micsoda közmondástok van néktek Izráel földjén? hogy azt mondják: a napok csak haladnak, ám semmivé lesz minden látás.</span> <span class="verse"><a name="23">23</a>Ezokért mondd nékik: Ezt mondja az Úr Isten: Megszüntetem e közmondást és nem mondogatják azt többé Izráelben, sõt inkább mondd nékik: elközelgettek a napok, és minden látás teljesül.</span> <span class="verse"><a name="24">24</a>Mert nem lesz többé semmi hiábavaló látás és hizelgõ jövendölgetés Izráel házának közepette.</span> <span class="verse"><a name="25">25</a>Mert én szólok, az Úr; s a mely szót szólok, meglészen, nem halad tovább. Mert a ti napjaitokban, pártos ház, szólok egy szót és megcselekszem, ezt mondja az Úr Isten!</span> <span class="verse"><a name="26">26</a>És lõn az Úr beszéde hozzám, mondván:</span> <span class="verse"><a name="27">27</a>Embernek fia! ímé, Izráel háza ezt mondja: A látás, melyet ez lát, sok napra való, és messze idõkre prófétál õ.</span> <span class="verse"><a name="28">28</a>Ezokért mondjad nékik: Így szól az Úr Isten: Nem halad tovább semmi én beszédem; a mit szólok, az a szó meglészen, ezt mondja az Úr Isten.</span> </p></div</div></div></body></html>