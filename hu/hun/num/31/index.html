<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/num">Numbers</a> &gt <strong>Chapter 31</strong></div><p><span class="verse"><a name="1">1</a>És szóla az Úr Mózesnek, mondván:</span> <span class="verse"><a name="2">2</a>Állj bosszút Izráel fiaiért a Midiánitákon, azután a te népeidhez takaríttatol.</span> <span class="verse"><a name="3">3</a>Szóla azért Mózes a népnek, mondván: Készítsétek fel magatok közül a viadalra való embereket, és induljanak Midián ellen, hogy bosszút álljanak az Úrért Midiánon.</span> <span class="verse"><a name="4">4</a>Ezret-ezret egy-egy törzsbõl, Izráelnek minden törzsébõl küldjetek a hadba.</span> <span class="verse"><a name="5">5</a>Kiválogatának azért Izráel ezereibõl, ezeret törzsenként, tizenkét ezeret, viadalra készet.</span> <span class="verse"><a name="6">6</a>És elküldé õket Mózes, törzsenként ezeret-ezeret a hadba, és velök Fineást, Eleázár papnak fiát is a hadba; és a szent edények és a riadó kürtök valának az õ keze alatt.</span> <span class="verse"><a name="7">7</a>És harczolának Midián ellen, a miképen megparancsolta vala az Úr Mózesnek, és minden férfiút megölének.</span> <span class="verse"><a name="8">8</a>A Midián királyait is megölék, azoknak levágott népeivel egybe: Evit, Rékemet, Czúrt, Húrt, és Rebát, Midiánnak öt királyát; és Bálámot a Beór fiát is megölék fegyverrel.</span> <span class="verse"><a name="9">9</a>És fogságba vivék Izráel fiai a Midiániták feleségeit és azoknak kisdedeit, és azoknak minden barmát és minden nyáját, és minden vagyonát prédára veték.</span> <span class="verse"><a name="10">10</a>Minden városukat pedig az õ lakhelyeik szerint, és minden falvaikat tûzzel megégeték.</span> <span class="verse"><a name="11">11</a>És elvivének minden ragadományt és minden prédát mind emberekbõl, mind barmokból.</span> <span class="verse"><a name="12">12</a>És vivék Mózeshez és Eleázár paphoz, és Izráel fiainak gyülekezetéhez a foglyokat, a prédát és a ragadományokat a táborba, a mely a Moáb mezõségén vala a Jordán mellett, Jérikhó átellenében.</span> <span class="verse"><a name="13">13</a>Kimenének azért Mózes és Eleázár pap, és a gyülekezetnek minden fejedelme õ eléjök a táboron kívül.</span> <span class="verse"><a name="14">14</a>És megharaguvék Mózes a hadnak vezetõire, az ezredesekre és századosokra, a kik megjöttek vala a harczról.</span> <span class="verse"><a name="15">15</a>És monda nékik Mózes: Megtartottátok-é életben mind az asszonyokat?</span> <span class="verse"><a name="16">16</a>Ímé õk voltak, a kik Izráel fiait Bálám tanácsából hûtlenségre bírták az Úr ellen a Peór dolgában; és lõn csapás az Úr gyülekezetén.</span> <span class="verse"><a name="17">17</a>Most azért öljetek meg a kisdedek közül minden finemût; és minden asszonyt is, a ki férfit ismert azzal való hálás végett, megöljetek.</span> <span class="verse"><a name="18">18</a>Minden leánygyermeket pedig, a kik nem háltak férfiúval, tartsatok életben magatoknak.</span> <span class="verse"><a name="19">19</a>Ti pedig maradjatok a táboron kivül hét napig; a ki megölt valakit, és a ki hullát érintett, mind tisztítsátok meg magatokat harmad és hetednapon, magatokat és foglyaitokat.</span> <span class="verse"><a name="20">20</a>Minden ruhát, minden bõrbõl való eszközt, minden kecskeszõrbõl való készítményt és minden faedényt; tisztítsátok meg magatokat.</span> <span class="verse"><a name="21">21</a>És monda Eleázár pap a vitézeknek, a kik elmentek vala a hadba: Ez a törvény rendelése, a melyet parancsolt vala az Úr Mózesnek:</span> <span class="verse"><a name="22">22</a>Az aranyat, ezüstöt, rezet, vasat, az ónt és ólmot bizonyára;</span> <span class="verse"><a name="23">23</a>Minden egyebet [is], a mi állja a tüzet, vigyetek át a tûzön, és megtisztíttatik, de a tisztító vízzel is tisztíttassék meg; mindazt pedig, a mi nem állja a tûzet, vízen vigyétek át.</span> <span class="verse"><a name="24">24</a>Ruháitokat pedig mossátok meg a hetedik napon, és tiszták lesztek: és azután bemehettek a táborba.</span> <span class="verse"><a name="25">25</a>Újra szóla az Úr Mózesnek, mondván:</span> <span class="verse"><a name="26">26</a>Vedd számba az elfoglalt prédát, mind emberben, mind baromban, te és Eleázár, a pap, és a gyülekezet atyáinak fejei.</span> <span class="verse"><a name="27">27</a>És oszszad a prédát két részre: a hadakozók között, a kik hadba mentek, és az egész gyülekezet között.</span> <span class="verse"><a name="28">28</a>És végy részt az Úrnak a hadakozó férfiaktól, akik hadba mentek: ötszázból egy lelket, az emberek közül, az ökrök közül, a szamarak közül, és a juhok közül.</span> <span class="verse"><a name="29">29</a>Azoknak fele részébõl vegyétek, és adjad Eleázárnak, a papnak, felemelt áldozatul az Úrnak.</span> <span class="verse"><a name="30">30</a>Az Izráel fiainak járó fele részbõl pedig egy elfogottat végy ötvenbõl: emberekbõl, ökrökbõl, szamarakból, juhokból, és minden baromból; és adjad azokat a lévitáknak, a kik ügyelnek az Úr hajlékának ügyére.</span> <span class="verse"><a name="31">31</a>És úgy cselekedék Mózes és Eleázár, a pap, a miképen parancsolta vala az Úr Mózesnek.</span> <span class="verse"><a name="32">32</a>És vala az a préda, [azaz] annak a zsákmánynak maradéka, a mit a hadakozó nép zsákmányolt: hatszáz hetvenöt ezer juh.</span> <span class="verse"><a name="33">33</a>És hetvenhét ezer ökör.</span> <span class="verse"><a name="34">34</a>És hatvanegy ezer szamár.</span> <span class="verse"><a name="35">35</a>Emberi lélek pedig: a leányok közül, a kik nem ismertek vala férfival való egyesülést, ilyen lélek összesen harminczkét ezer.</span> <span class="verse"><a name="36">36</a>Vala pedig az [egyik] fele, azoknak része, a kik hadba mentek vala: számszerint háromszáz harminczhét ezer és ötszáz juh.</span> <span class="verse"><a name="37">37</a>Vala pedig az Úrnak része a juhokból: hatszáz és hetvenöt.</span> <span class="verse"><a name="38">38</a>Az ökör pedig: harminczhat ezer; és azokból az Úrnak része: hetvenkettõ.</span> <span class="verse"><a name="39">39</a>És a szamár: harmincz ezer és ötszáz; azokból az Úrnak része: hatvanegy.</span> <span class="verse"><a name="40">40</a>Emberi lélek pedig tizenhat ezer; és azokból az Úrnak része: harminczhét lélek.</span> <span class="verse"><a name="41">41</a>És adá Mózes az Úrnak részét felemelt áldozatul Eleázárnak, a papnak, a miképen parancsolta vala az Úr Mózesnek.</span> <span class="verse"><a name="42">42</a>Az Izráel fiainak esõ [másik] fele részbõl pedig, a melyet elválasztott Mózes a hadakozó férfiakétól.</span> <span class="verse"><a name="43">43</a>(Vala pedig a gyülekezetre esõ felerész juhokból: háromszáz harminczhét ezer és ötszáz;</span> <span class="verse"><a name="44">44</a>Ökör: harminczhat ezer;</span> <span class="verse"><a name="45">45</a>Szamár: harmincz ezer és ötszáz:</span> <span class="verse"><a name="46">46</a>Emberi lélek: tizenhat ezer.)</span> <span class="verse"><a name="47">47</a>Az Izráel fiainak esõ fele részbõl pedig egy elfogottat vett Mózes ötvenbõl, az emberekbõl és a barmokból; és adá azokat a lévitáknak, a kik ügyelnek az Úr hajlékának ügyére, a miképen parancsolta vala az Úr Mózesnek.</span> <span class="verse"><a name="48">48</a>És járulának Mózeshez a had ezereinek vezetõi, az ezredesek és századosok.</span> <span class="verse"><a name="49">49</a>És mondának Mózesnek: Szolgáid megszámlálták a hadakozó férfiakat, a kik a mi kezünk alatt voltak, és senki közülünk el nem veszett.</span> <span class="verse"><a name="50">50</a>Hoztunk azért az Úrnak való áldozatul kiki a mit talált: aranyeszközöket, karlánczokat, karpereczeket, gyûrûket, fülönfüggõket, nyaklánczokat, hogy engesztelést végezzünk a mi lelkünkért az Úr elõtt.</span> <span class="verse"><a name="51">51</a>És elvevé Mózes és Eleázár, a pap, az aranyat õ tõlök, [és] a megkészített eszközöket [is] mind.</span> <span class="verse"><a name="52">52</a>És mindaz az arany, a melyet felemelt áldozatul vivének az Úrnak, tizenhat ezer hétszáz és ötven siklus vala az ezeredesektõl és századosoktól.</span> <span class="verse"><a name="53">53</a>A hadakozó férfiak közül kiki magának zsákmányolt.</span> <span class="verse"><a name="54">54</a>Miután elvette vala Mózes és Eleázár, a pap, az aranyat az ezeredesektõl és századosoktól, bevivék azt a gyülekezetnek sátorába, Izráel fiaira való emlékeztetõül az Úr elé.</span> </p></div</div></div></body></html>