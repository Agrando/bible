<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>Ezek pedig a parancsolatok, a rendelések és a végzések, a melyek felõl parancsolta az Úr, a ti Istenetek, hogy megtanítsam azokat néktek, hogy azok szerint cselekedjetek azon a földön, a melyre átmenõben vagytok, hogy bírjátok azt;</span> <span class="verse"><a name="2">2</a>Hogy féljed az Urat, a te Istenedet, és megtartsad minden õ rendelését és parancsolatát, a melyeket én parancsolok néked: te és a te fiad, és a te unokád, teljes életedben, és hogy hosszú ideig élhess.</span> <span class="verse"><a name="3">3</a>Halld meg azért Izráel, és vigyázz, hogy megcselekedjed, hogy jól legyen dolgod, és hogy igen megsokasodjál a tejjel és mézzel folyó földön, a miképen megigérte az Úr, a te atyáidnak Istene néked.</span> <span class="verse"><a name="4">4</a>Halld Izráel: az Úr, a mi Istenünk, egy Úr!</span> <span class="verse"><a name="5">5</a>Szeressed azért az Urat, a te Istenedet teljes szívedbõl, teljes lelkedbõl és teljes erõdbõl.</span> <span class="verse"><a name="6">6</a>És ez ígék, a melyeket e mai napon parancsolok néked, legyenek a te szívedben.</span> <span class="verse"><a name="7">7</a>És gyakoroljad ezekben a te fiaidat, és szólj ezekrõl, mikor a te házadban ülsz, vagy mikor úton jársz, és mikor lefekszel, és mikor felkelsz.</span> <span class="verse"><a name="8">8</a>És kössed azokat a te kezedre jegyül, és legyenek homlokkötõül a te szemeid között.</span> <span class="verse"><a name="9">9</a>És írd fel azokat a te házadnak ajtófeleire, és a te kapuidra.</span> <span class="verse"><a name="10">10</a>És mikor bevisz téged az Úr, a te Istened a földre, a mely felõl megesküdt a te atyáidnak, Ábrahámnak, Izsáknak és Jákóbnak, hogy ad néked nagy és szép városokat, a melyeket nem építettél;</span> <span class="verse"><a name="11">11</a>És minden jóval telt házakat, a melyeket nem te töltöttél meg, és ásott kutakat, a melyeket nem te ástál, szõlõ- és olajfakerteket, a melyeket nem te plántáltál; és eszel és megelégszel:</span> <span class="verse"><a name="12">12</a>Vigyázz magadra, hogy el ne felejtkezzél az Úrról, a ki kihozott téged Égyiptom földérõl, a szolgaságnak házából!</span> <span class="verse"><a name="13">13</a>Féljed az Urat, a te Istenedet, õ néki szolgálj, és az õ nevére esküdjél.</span> <span class="verse"><a name="14">14</a>Ne járjatok idegen istenek után, azoknak a népeknek istenei közül, a kik körültetek vannak;</span> <span class="verse"><a name="15">15</a>(Mert az Úr, a te Istened féltõn szeretõ Isten te közötted), hogy az Úrnak, a te Istenednek haragja fel ne gerjedjen reád, és el ne törüljön téged a föld színérõl.</span> <span class="verse"><a name="16">16</a>Meg ne kísértsétek az Urat, a ti Isteneteket, miképen megkísértettétek Maszszában!</span> <span class="verse"><a name="17">17</a>Szorosan megtartsátok az Úrnak, a ti Isteneteknek parancsolatait, az õ bizonyságait és rendeléseit, a melyeket parancsolt néked.</span> <span class="verse"><a name="18">18</a>És azt cselekedjed, a mi igaz és jó az Úrnak szemei elõtt, hogy jól legyen dolgod, és bemehess és bírhasd azt a jó földet, a mely felõl megesküdött az Úr a te atyáidnak.</span> <span class="verse"><a name="19">19</a>Hogy elûzzed minden ellenségedet a te színed elõl, a mint megmondotta az Úr.</span> <span class="verse"><a name="20">20</a>Ha a te fiad megkérdez téged ezután, mondván: Mire [valók] e bizonyságtételek, rendelések és végzések, a melyeket az Úr, a mi Istenünk parancsolt néktek:</span> <span class="verse"><a name="21">21</a>Akkor azt mondjad a te fiadnak: Szolgái voltunk Égyiptomban a Faraónak; de kihozott minket az Úr Égyiptomból hatalmas kézzel.</span> <span class="verse"><a name="22">22</a>És tõn az Úr Égyiptomban nagy és veszedelmes jeleket és csudákat a Faraón és az õ egész háznépén, a mi szemeink láttára.</span> <span class="verse"><a name="23">23</a>Minket pedig kihoza onnét, hogy bevigyen minket, és nékünk adja azt a földet, a mely felõl megesküdött a mi atyáinknak.</span> <span class="verse"><a name="24">24</a>És megparancsolta nékünk az Úr, hogy cselekedjünk mind e rendelések szerint, hogy féljük az Urat, a mi Istenünket, hogy jó dolgunk legyen teljes életünkben, hogy megtartson minket az életben, mint e mai napon.</span> <span class="verse"><a name="25">25</a>És ez lesz nékünk igazságunk, ha vigyázunk arra, hogy megtartsuk mind e parancsolatokat, az Úr elõtt, a mi Istenünk elõtt, a miképen megparancsolta nékünk.</span> </p></div</div></div></body></html>