<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Akinek szeméremteste zúzott vagy megcsonkított, ne menjen be az Úrnak községébe.</span> <span class="verse"><a name="2">2</a>A fattyú se menjen be az Úrnak községébe; még tizedízig se menjen be az Úrnak községébe.</span> <span class="verse"><a name="3">3</a>Az Ammoniták és Moábiták se menjenek be az Úrnak községébe; még tizedízig se menjenek be az Úrnak községébe, soha örökké:</span> <span class="verse"><a name="4">4</a>Azért, mert nem jöttek elõtökbe kenyérrel és vízzel az úton, mikor kijöttetek Égyiptomból; és mivelhogy felbérlette ellened Bálámot, a Beór fiát, a mesopotámiabeli Péthorból valót, hogy megátkozzon téged.</span> <span class="verse"><a name="5">5</a>De az Úr, a te Istened nem akarta meghallgatni Bálámot; hanem fordította az Úr, a te Istened az átkot néked áldásodra, mivelhogy szeretett téged az Úr, a te Istened.</span> <span class="verse"><a name="6">6</a>Ne keresd az õ békességöket és az õ javokat teljes életedben, soha.</span> <span class="verse"><a name="7">7</a>Ne útáld az Edomitát; mert atyádfia az; ne útáld az égyiptombelit, mert jövevény voltál az õ földén.</span> <span class="verse"><a name="8">8</a>Az olyan fiak, a kik harmadízen születnek nékik, bemehetnek az Úrnak községébe.</span> <span class="verse"><a name="9">9</a>Ha táborba szállsz a te ellenséged ellen: õrizkedjél minden gonosztól.</span> <span class="verse"><a name="10">10</a>Ha volna valaki közötted, a ki nem volna tiszta valami éjszakai véletlenség miatt: menjen ki a táborból, és ne menjen vissza a táborba;</span> <span class="verse"><a name="11">11</a>És mikor eljõ az estve, mossa meg magát vízzel, és a nap lementével menjen be a táborba.</span> <span class="verse"><a name="12">12</a>A táboron kívül valami helyed is legyen, hogy kimehess oda.</span> <span class="verse"><a name="13">13</a>És legyen ásócskád a fegyvered mellett, hogy mikor leülsz kivül, [gödröt] áss azzal és ha felkelsz, betakarhassad azt, a mi elment tõled;</span> <span class="verse"><a name="14">14</a>Mert az Úr, a te Istened, a te táborodban jár, hogy megszabadítson téged, és elõdbe vesse a te ellenségeidet: legyen azért a te táborod szent, hogy ne lásson te közted valami rútságot, és el ne forduljon tõled.</span> <span class="verse"><a name="15">15</a>Ne add ki a szolgát az õ urának, a ki az õ urától hozzád menekült.</span> <span class="verse"><a name="16">16</a>Veled lakjék, te közötted, azon a helyen, a melyet választ valamelyikben a te városaid közül, a hol néki tetszik; ne nyomorgasd õt.</span> <span class="verse"><a name="17">17</a>Ne legyen [felavatott] paráznanõ Izráel leányai közûl; se [felavatott] paráznaférfi ne legyen Izráel fiai közül.</span> <span class="verse"><a name="18">18</a>Ne vidd be a paráznanõ bérét és az eb-bért az Úrnak, a te Istenednek házába akárminémû fogadás fejében; mert mind a kettõt útálja az Úr, a te Istened.</span> <span class="verse"><a name="19">19</a>A te atyádfiától ne végy kamatot: [se] pénznek kamatját, [se] eleségnek kamatját, se semmi egyébnek kamatját, a mit kamatra szokás adni.</span> <span class="verse"><a name="20">20</a>Az idegentõl vehetsz kamatot, de a te atyádfiától ne végy kamatot, hogy megáldjon téged az Úr, a te Istened mindenben, a mire kinyujtod kezedet, azon a földön, a melyre bemégy, hogy bírjad azt.</span> <span class="verse"><a name="21">21</a>Ha fogadással ígérsz valamit az Úrnak, a te Istenednek: ne halogasd annak megadását; mert bizony megkeresi azt rajtad az Úr, a te Istened, és bûnül tulajdoníttatik az néked.</span> <span class="verse"><a name="22">22</a>Ha pedig nem teszesz fogadást, bûn sem tulajdoníttatik néked.</span> <span class="verse"><a name="23">23</a>Ügyelj arra, a mi ajkaidon kijön, és úgy teljesítsd, a mit száddal ígérsz, mint mikor szabad akaratból teszesz fogadást az Úrnak, a te Istenednek.</span> <span class="verse"><a name="24">24</a>Ha bemégy a te felebarátodnak szõlõjébe, egyél szõlõt kívánságod szerint jóllakásodig, de edényedbe ne rakj.</span> <span class="verse"><a name="25">25</a>Ha bemégy a te felebarátod vetésébe, kezeddel szaggass kalászokat, de sarlóval ne vágj be a te felebarátod vetésébe.</span> </p></div</div></div></body></html>