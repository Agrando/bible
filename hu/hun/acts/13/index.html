<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/acts">Acts</a> &gt <strong>Chapter 13</strong></div><p><span class="verse"><a name="1">1</a>Valának pedig Antiókhiában az [ott] levõ gyülekezetben némely próféták és tanítók: Barnabás és Simeon, ki hivattatik vala Nigernek, és a Czirénei Luczius és Manaen, ki Heródessel, a negyedes fejedelemmel együtt neveltetett vala, és Saulus.</span> <span class="verse"><a name="2">2</a>Mikor azért azok szolgálának az Úrnak és bõjtölének, monda a Szent Lélek: Válaszszátok el nékem Barnabást és Saulust a munkára, a melyre én õket elhívtam.</span> <span class="verse"><a name="3">3</a>Akkor, miután bõjtöltek és imádkoztak, és kezeiket reájok vetették, elbocsáták [õket.]</span> <span class="verse"><a name="4">4</a>Õk annakokáért, miután kibocsáttattak a Szent Lélektõl, lemenének Szeleucziába; és onnét elevezének Cziprusba.</span> <span class="verse"><a name="5">5</a>És mikor Salamisba jutottak, hirdeték az Isten beszédét a zsidóknak zsinagógáiban: és János is velük vala, mint segítõtárs.</span> <span class="verse"><a name="6">6</a>És eljárván a szigetet mind Páfusig, találkozának egy ördöngõs hamispróféta zsidóra, kinek neve [vala] Barjézus;</span> <span class="verse"><a name="7">7</a>Ki Sergius Paulus tiszttartóval, ez okos emberrel vala. Ez magához hivatván Barnabást és Saulust, kíváná hallani az Isten beszédét.</span> <span class="verse"><a name="8">8</a>Elimás, az ördöngõs azonban (mert így magyaráztatik az õ neve) ellenkezik vala velök, igyekezvén a tiszttartót elfordítani a hittõl.</span> <span class="verse"><a name="9">9</a>De Saulus, ki Pál is, megtelvén Szent Lélekkel, szemeit reá vetve,</span> <span class="verse"><a name="10">10</a>Monda: Ó minden álnoksággal és minden gonoszsággal teljes ördögfi, minden igazságnak ellensége, nem szûnöl-é meg az Úrnak igaz útait elfordítani?</span> <span class="verse"><a name="11">11</a>Most azért ímé az Úrnak keze van ellened, és vak leszel és nem látod a napot egy ideig. És azonnal homály és sötétség szálla reá; és kerengve keres vala vezetõket.</span> <span class="verse"><a name="12">12</a>Akkor a tiszttartó, mikor látta a történt dolgot, hûn, elálmélkodván az Úrnak tudományán.</span> <span class="verse"><a name="13">13</a>Elhajózván pedig Páfusból Pál és kisérõi, Pergába, Pámfiliának városába menének. János azonban elválván tõlük, megtére Jeruzsálembe.</span> <span class="verse"><a name="14">14</a>Õk pedig Pergából tovább menve, eljutának Antiókhiába, Pisidiának [városába,] és bemenvén szombatnapon a zsinagógába; leülének.</span> <span class="verse"><a name="15">15</a>És a törvénynek és a prófétáknak felolvasása után küldének a zsinagógának elõljárói õ hozzájok, mondván: Atyánkfiai, férfiak, ha van valami intõbeszédetek a néphez, szóljatok.</span> <span class="verse"><a name="16">16</a>Pál azért felkelvén és kezével intvén, monda: Izráelnek férfiai, és ti, kik félitek az Istent, halljátok meg.</span> <span class="verse"><a name="17">17</a>Ennek a népnek, Izráelnek Istene kiválasztotta a mi atyáinkat, és e népet fölemelte, mikor Égyiptomnak földében jövevények valának, és onnét kihozá õket hatalmas karja által.</span> <span class="verse"><a name="18">18</a>És közel negyven esztendõnek idejéig tûrte az õ erkölcsöket a pusztában.</span> <span class="verse"><a name="19">19</a>És minekutána eltörölt hét népet a Kanaán földén, azoknak földöket sorsvetés által elosztá nékik.</span> <span class="verse"><a name="20">20</a>És azután mintegy négyszázötven esztendeig adott birákat mind Sámuel prófétáig;</span> <span class="verse"><a name="21">21</a>Annakutána pedig királyt kérének maguknak, és adá nékik az Isten Sault, a Kis fiát, a Benjamin nemzetségébõl való férfiút negyven esztendeig.</span> <span class="verse"><a name="22">22</a>És mikor õt elveté, támasztá nékik Dávidot királyul; kirõl bizonyságot is tõn és monda: Találtam szívem szerint való férfiút, Dávidot, a Jesse fiát, ki minden akaratomat véghez viszi.</span> <span class="verse"><a name="23">23</a>Ennek magvából támasztott Isten, ígérete szerint, Izráelnek szabadítót, Jézust;</span> <span class="verse"><a name="24">24</a>Minekutána elõbb János az õ eljövetele elõtt a megtérésnek keresztségét prédikálta Izráel egész népének.</span> <span class="verse"><a name="25">25</a>És mikor be akará végezni János az õ tisztét, monda: Kinek gondoltok engem? Nem én vagyok [az], hanem ímé én utánam jõ, kinek nem vagyok méltó megoldani lábainak saruját.</span> <span class="verse"><a name="26">26</a>Atyámfiai, férfiak, Ábrahám nemzetének fiai, és kik ti köztetek félik az Istent, ez idvességnek beszéde néktek küldetett.</span> <span class="verse"><a name="27">27</a>Mert a kik lakoznak Jeruzsálemben és azoknak fejei, mivelhogy õt fel nem ismerék, a prófétáknak szavait is, melyeket minden szombaton felolvasnak, ítéletükkel betöltötték.</span> <span class="verse"><a name="28">28</a>És bár semmi halálra való okot nem találtak, kérék Pilátustól, hogy ölettessék meg.</span> <span class="verse"><a name="29">29</a>És mikor mindazokat elvégezték, a mik õ felõle megirattak, a fáról levéve sírba helyhezteték.</span> <span class="verse"><a name="30">30</a>De az Isten feltámasztá õt halottaiból:</span> <span class="verse"><a name="31">31</a>És õ megjelent több napon át azoknak, kik együtt jöttek fel õ vele Galileából Jeruzsálembe, kik néki bizonyságai a nép elõtt.</span> <span class="verse"><a name="32">32</a>És mi hirdetjük néktek az atyáknak tett ígéretet, hogy azt az Isten betöltötte nékünk, az õ fiaiknak feltámasztván Jézust:</span> <span class="verse"><a name="33">33</a>Mint a második zsoltárban is meg van írva: Én Fiam vagy te; ma nemzettelek én téged.</span> <span class="verse"><a name="34">34</a>Hogy pedig feltámasztotta õt halottaiból, úgy hogy nem is fog többé az enyészetbe visszatérni, azt így mondotta: Néktek adom a Dávid biztos szent [javait.]</span> <span class="verse"><a name="35">35</a>Azért mondja másutt is: Nem engeded, hogy a te Szented rothadást lásson.</span> <span class="verse"><a name="36">36</a>Mert Dávid, minekutána a saját idejében szolgált az Isten akaratának, elaludt, és helyhezteték az õ atyáihoz, és rothadást látott.</span> <span class="verse"><a name="37">37</a>De a kit Isten feltámasztott, az nem látott rothadást.</span> <span class="verse"><a name="38">38</a>Azért legyen néktek tudtotokra, atyámfiai, férfiak, hogy ez által hirdettetik néktek a bûnöknek bocsánata:</span> <span class="verse"><a name="39">39</a>És mindenekbõl, a mikbõl a Mózes törvénye által meg nem igazíttathattatok, ez által mindenki, a ki hisz, megigazul.</span> <span class="verse"><a name="40">40</a>Meglássátok azért, hogy rajtatok ne essék, a mit a próféták megmondottak:</span> <span class="verse"><a name="41">41</a>Lássátok meg, ti megvetõk, és csodálkozzatok és semmisüljetek meg; mert én [oly] dolgot cselekszem a ti idõtökben, [oly] dolgot, melyet nem hinnétek, ha valaki elmondaná néktek.</span> <span class="verse"><a name="42">42</a>Mikor pedig kimentek a zsidók zsinagógájából, kérék a pogányok, hogy a következõ szombaton prédikálják nékik ezen beszédeket.</span> <span class="verse"><a name="43">43</a>Mikor pedig eloszlott a gyülekezet, sokan a zsidók közül és az istenfélõ prozelitusok közül követék Pált és Barnabást; a kik szólván hozzájuk, biztaták õket, hogy maradjanak meg az Isten kegyelmében.</span> <span class="verse"><a name="44">44</a>A következõ szombaton aztán majdnem az egész város egybegyûle az Isten ígéjének hallgatására,</span> <span class="verse"><a name="45">45</a>Mikor pedig látták a zsidók a sokaságot, betelének irigységgel, és ellene mondának azoknak, miket Pál mond vala, ellenkezve és káromlást szólva.</span> <span class="verse"><a name="46">46</a>Akkor Pál és Barnabás nagy bátorsággal szólva mondának: Szükséges volt, hogy elõször néktek hirdettessék az Isten ígéje; de mivelhogy ti megvetitek azt, és nem tartjátok méltóknak magatokat az örök életre, ímé a pogányokhoz fordulunk.</span> <span class="verse"><a name="47">47</a>Mert így parancsolta nékünk az Úr: Rendeltelek téged világosságul a pogányoknak, hogy légy üdvösségükre a földnek széléig.</span> <span class="verse"><a name="48">48</a>A pogányok pedig ezeket hallván, örvendezének, és magasztalják vala az Úrnak ígéjét; és a kik csak örök életre választattak vala, hivének.</span> <span class="verse"><a name="49">49</a>Terjede pedig az Úrnak ígéje az egész tartományban.</span> <span class="verse"><a name="50">50</a>A zsidók azonban felindíták az istenfélõ és tisztességbeli asszonyokat és a városnak eleit, és üldözést támasztának Pál és Barnabás ellen, és kiûzék õket határukból.</span> <span class="verse"><a name="51">51</a>Azok pedig lábuknak porát lerázván ellenük, elmenének Ikóniumba.</span> <span class="verse"><a name="52">52</a>A tanítványok pedig betelnek vala örömmel és Szent Lélekkel.</span> </p></div</div></div></body></html>