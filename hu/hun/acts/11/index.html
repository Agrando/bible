<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/acts">Acts</a> &gt <strong>Chapter 11</strong></div><p><span class="verse"><a name="1">1</a>Meghallák azonban az apostolok és a Júdeában levõ atyafiak, hogy a pogányok is bevették az Istennek beszédét.</span> <span class="verse"><a name="2">2</a>Mikor azért felment Péter Jeruzsálembe, vetekedének õ vele a zsidóságból valók,</span> <span class="verse"><a name="3">3</a>Mondván: Körülmetéletlen emberekhez mentél be, és együtt ettél velük.</span> <span class="verse"><a name="4">4</a>Elkezdvén pedig Péter, megmagyarázta nékik rendre, mondván:</span> <span class="verse"><a name="5">5</a>Én Joppé városában imádkozám; és láték elragadtatásban egy látást, valami alászálló edényt, mint egy nagy lepedõt, négy sarkánál fogva leeresztve az égbõl; és egészen hozzám szálla:</span> <span class="verse"><a name="6">6</a>Melyre szememet rávetve megnézém, és látám a földi négylábú állatokat, a vadakat és a csúszómászókat és az égi madarakat.</span> <span class="verse"><a name="7">7</a>Hallék pedig szót [is], mely ezt mondja vala nékem: Kelj fel Péter, öljed és egyél!</span> <span class="verse"><a name="8">8</a>Mondék azonban: Semmiképen sem, Uram; mert soha semmi közönséges vagy tisztátalan nem ment be az én számba.</span> <span class="verse"><a name="9">9</a>Felele pedig nékem a szózat másodszor az égbõl: A miket az Isten megtisztított, te ne mondd tisztátalanoknak.</span> <span class="verse"><a name="10">10</a>Ez pedig három ízben történt; és ismét felvonaték az egész az égbe.</span> <span class="verse"><a name="11">11</a>És ímé, azonnal három férfiú érkezék a házhoz, melyben valék, kik Czézáreából küldettek én hozzám.</span> <span class="verse"><a name="12">12</a>Mondá pedig nékem a Lélek, hogy menjek el velök minden kételkedés nélkül. Eljöve pedig velem ez a hat atyafi is; és bemenénk annak az embernek a házába:</span> <span class="verse"><a name="13">13</a>És elbeszélé nékünk, mimódon látta, a mint az angyal megálla az õ házában és ezt mondá néki: Küldj embereket Joppéba, és hívasd magadhoz Simont, ki Péternek neveztetik;</span> <span class="verse"><a name="14">14</a>Õ szólni fog hozzád olyan ígéket, melyek által megtartatol te és a te egész házadnépe.</span> <span class="verse"><a name="15">15</a>Mikor pedig én elkezdtem szólni, leszálla a Szent Lélek õ reájok, miképen mi reánk is kezdetben.</span> <span class="verse"><a name="16">16</a>Megemlékezém pedig az Úrnak ama mondásáról, a mint mondá: János ugyan vízzel keresztelt, ti azonban Szent Lélekkel fogtok megkereszteltetni.</span> <span class="verse"><a name="17">17</a>Ha tehát az Isten hasonló ajándékát adta nékik, mint nékünk is, kik hittünk az Úr Jézus Krisztusban, kicsoda voltam én, hogy az Istent eltilthattam volna?</span> <span class="verse"><a name="18">18</a>Ezeknek hallatára aztán megnyugovának, és dicsõíték az Istent, mondván: Eszerint hát a pogányoknak is adott az Isten megtérést az életre!</span> <span class="verse"><a name="19">19</a>Azok tehát, a kik eloszlottak az üldözés miatt, mely Istvánért támadott, eljutának Fenicziáig, Cziprusig és Antiókhiáig, senkinek nem prédikálván az ígét, hanem csak a zsidóknak.</span> <span class="verse"><a name="20">20</a>Voltak azonban közöttük némely cziprusi és czirénei férfiak, kik mikor Antiókhiába bementek, szólának a görögöknek, hirdetve az Úr Jézust.</span> <span class="verse"><a name="21">21</a>És az Úrnak keze vala velök; és nagy sokaság tére meg az Úrhoz, hívõvé lévén.</span> <span class="verse"><a name="22">22</a>Elhatott pedig a hír õ felõlük a jeruzsálemi gyülekezet fülébe; és kiküldék Barnabást, hogy menjen el egész Antiókhiáig.</span> <span class="verse"><a name="23">23</a>Ki mikor oda jutott és látta az Isten kegyelmét, örvendeze; és inté mindnyájukat, hogy állhatatos szívvel maradjanak meg az Úrban.</span> <span class="verse"><a name="24">24</a>Mert jámbor és Szent Lélekkel és hittel teljes férfiú vala õ. És nagy sokaság csatlakozék az Úrhoz.</span> <span class="verse"><a name="25">25</a>Elméne pedig Barnabás Tárzusba, hogy felkeresse Saulust, és rátalálván, elvivé õt Antiókhiába.</span> <span class="verse"><a name="26">26</a>És lõn, hogy õk egy egész esztendeig forgolódtak a gyülekezetben, és tanítottak nagy sokaságot; és a tanítványokat elõször Antiókhiában nevezték keresztyéneknek.</span> <span class="verse"><a name="27">27</a>Ez idõtájban pedig menének Jeruzsálembõl Antiókhiába próféták.</span> <span class="verse"><a name="28">28</a>Felkelvén pedig egy azok közül, névszerint Agabus, megjelenté a Lélek által, hogy az egész föld kerekségén nagy éhség lesz; a mely meg is lõn Klaudius császár idejében.</span> <span class="verse"><a name="29">29</a>A tanítványok pedig elhatározták, hogy a szerint, a mint kinek-kinek közöttük módjában áll, küldenek valamit segítségül a Júdeában lakozó atyafiaknak:</span> <span class="verse"><a name="30">30</a>A mit meg is cselekedének, elküldvén a vénekhez Barnabás és Saulus keze által.</span> </p></div</div></div></body></html>