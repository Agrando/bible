<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/acts">Acts</a> &gt <strong>Chapter 16</strong></div><p><span class="verse"><a name="1">1</a>Juta pedig Derbébe és Listrába: És ímé vala ott egy Timótheus nevû tanítvány, egy hívõ zsidó asszonynak, de görög atyának fia;</span> <span class="verse"><a name="2">2</a>Kirõl jó bizonyságot tesznek vala a Listrában és Ikóniumban levõ atyafiak.</span> <span class="verse"><a name="3">3</a>Ezt Pál magával akará vinni; és vévén, körülmetélé õt a zsidókért, kik azokon a helyeken valának: mert ismerték mindnyájan az õ atyját, hogy görög volt.</span> <span class="verse"><a name="4">4</a>És a mint általmentek a városokon, meghagyák nékik, hogy tartsák meg a rendeléseket, melyeket végeztek a Jeruzsálemben levõ apostolok és vének.</span> <span class="verse"><a name="5">5</a>A gyülekezetek azért erõsödének a hitben, és gyarapodának számban naponként.</span> <span class="verse"><a name="6">6</a>Eljárván pedig Frigiát és Galácia tartományát, mivelhogy eltiltatának a Szent Lélektõl, hogy az ígét Ázsiában hirdessék,</span> <span class="verse"><a name="7">7</a>Misia felé menvén, igyekeznek vala Bithiniába jutni; de nem ereszté õket a Lélek.</span> <span class="verse"><a name="8">8</a>Áthaladván azért Misián, lemenének Tróásba.</span> <span class="verse"><a name="9">9</a>És azon az éjszakán látás jelenék meg Pálnak: egy macedón férfiú állt [elõtte,] kérve õt és ezt mondva: Jer által Macedóniába, és légy segítségül nékünk!</span> <span class="verse"><a name="10">10</a>Mihelyt pedig a látást látta, azonnal igyekezénk elmenni Macedóniába, megértvén, hogy oda hívott minket az Úr, hogy azoknak prédikáljuk az evangyéliomot.</span> <span class="verse"><a name="11">11</a>Elhajózván azért Tróásból, egyenesen Sámothrákéba mentünk, és másnap Neápolisba;</span> <span class="verse"><a name="12">12</a>Onnét pedig Filippibe, mely Macedónia azon részének elsõ gyarmatvárosa. És ebben a városban töltöttünk néhány napot.</span> <span class="verse"><a name="13">13</a>És szombatnapon kimenénk a városon kívül egy folyóvíz mellé, hol az imádkozás szokott lenni; és leülvén, beszélgeténk az egybegyûlt asszonyokkal.</span> <span class="verse"><a name="14">14</a>És egy Lidia nevû, Thiatira városbeli bíborárús asszony, ki féli vala az Istent, hallgata [reánk.] Ennek az Úr megnyitá szívét, hogy figyelmezzen azokra, a miket Pál mond vala.</span> <span class="verse"><a name="15">15</a>Mikor pedig megkeresztelkedék mind házanépével egybe, kére minket, mondván: Ha az Úr hívének ítéltetek engem, jertek az én házamhoz, és maradjatok [ott.] És unszola minket.</span> <span class="verse"><a name="16">16</a>Lõn pedig, hogy mikor mentünk a könyörgésre, egy szolgálóleányka jöve elõnkbe, kiben jövendõmondásnak lelke vala, ki az õ urainak nagy hasznot hajta jövendõmondásával.</span> <span class="verse"><a name="17">17</a>Ez követvén Pált és minket, kiált vala, mondván: Ezek az emberek a magasságos Istennek szolgái, kik néktek az idvességnek útját hirdetik.</span> <span class="verse"><a name="18">18</a>Ezt pedig több napon át mívelte. Pál azonban megbosszankodván, és hátrafordulván, mondá a léleknek: Parancsolom néked a Jézus Krisztus nevében, hogy menj ki belõle. És kiméne abban az órában.</span> <span class="verse"><a name="19">19</a>Látván pedig annak az urai, hogy keresetüknek a reménysége elveszett, megfogva Pált és Silást, vonák a piaczra a hatóságok elé.</span> <span class="verse"><a name="20">20</a>És odavezetvén õket a bírákhoz, mondának: Ezek az emberek zsidó létükre megháborítják a mi városunkat,</span> <span class="verse"><a name="21">21</a>És olyan szertartásokat hirdetnek, melyeket nem szabad nékünk bevennünk, sem cselekednünk, mivelhogy rómaiak vagyunk.</span> <span class="verse"><a name="22">22</a>És [velök] egyben feltámada a sokaság õ ellenök. A bírák pedig letépetvén ruháikat, megvesszõzteték [õket.]</span> <span class="verse"><a name="23">23</a>És miután sok ütést mértek rájok, tömlöczbe veték [õket,] megparancsolva a tömlöcztartónak, hogy gondosan õrizze õket.</span> <span class="verse"><a name="24">24</a>Ki ilyen parancsolatot vévén, veté õket a belsõ tömlöczbe, és lábaikat kalodába szorítá.</span> <span class="verse"><a name="25">25</a>Éjféltájban pedig Pál és Silás imádkozván, énekkel dicsõíték az Istent. A foglyok pedig hallgatják vala õket.</span> <span class="verse"><a name="26">26</a>És hirtelen nagy földindulás lõn, úgyannyira, hogy megrendülének a tömlöcz fundamentomai; és azonnal megnyílának az ajtók mind, és mindnyájoknak a bilincsei feloldódnak.</span> <span class="verse"><a name="27">27</a>Fölserkenvén pedig a tömlöcztartó, és látván, hogy nyitva vannak a tömlöcznek ajtai, kivonva fegyverét, meg akará magát ölni, azt gondolván, hogy elszöktek a foglyok.</span> <span class="verse"><a name="28">28</a>Pál azonban nagy fenszóval kiáltá, mondván: Semmi kárt ne tégy magadban; mert mindnyájan itt vagyunk!</span> <span class="verse"><a name="29">29</a>Az pedig világot kérve beugrott, és remegve borult Pál és Silás elé,</span> <span class="verse"><a name="30">30</a>És kihozván õket, monda: Uraim, mit kell nékem cselekednem, hogy idvezüljek?</span> <span class="verse"><a name="31">31</a>Azok pedig mondának: Higyj az Úr Jézus Krisztusban, és idvezülsz mind te, mind a te házadnépe!</span> <span class="verse"><a name="32">32</a>És hirdeték néki az Úrnak ígéjét, és mindazoknak, kik az õ házánál valának.</span> <span class="verse"><a name="33">33</a>És az magához vévén õket az éjszakának azon órájában, megmosá az ütésektõl; és megkeresztelkedék azonnal õ és az övéi mindnyájan.</span> <span class="verse"><a name="34">34</a>És bevivén õket házába, asztalt teríte nékik, és egész háznépével egyben örvendeze, hogy hitt az Istennek.</span> <span class="verse"><a name="35">35</a>Mikor pedig megvirradt, a bírák elküldék a poroszlókat, mondván: Bocsásd el azokat az embereket.</span> <span class="verse"><a name="36">36</a>A tömlöcztartó pedig tudtára adá e szavakat Pálnak: A bírák ide küldöttek, hogy bocsássalak el titeket: most azért kimenvén, menjetek el békességgel!</span> <span class="verse"><a name="37">37</a>Pál pedig monda nékik: Megvesszõztek minket nyilvánosan, ítélet nélkül, holott római emberek vagyunk, és tömlöczbe vetettek: és most alattomban akarnak bennünket kiküldeni? Nem úgy; hanem jõjjenek õk maguk és vezessenek ki minket.</span> <span class="verse"><a name="38">38</a>A poroszlók pedig megmondák a bíráknak e beszédeket; és azok megfélemlének, mikor meghallották, hogy rómaiak,</span> <span class="verse"><a name="39">39</a>És odamenvén, megkérlelék õket: és kivezetvén, kérék, hogy menjenek ki a városból.</span> <span class="verse"><a name="40">40</a>Kijövén pedig a tömlöczbõl, bemenének Lidiához; és mikor látták az atyafiakat, vígasztalák õket, és eltávozának.</span> </p></div</div></div></body></html>