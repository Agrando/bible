<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/ps">Psalms</a> &gt <strong>Chapter 56</strong></div><p><span class="verse"><a name="1">1</a>Az éneklõmesternek a Jónathelem rehokimra; Dávidnak miktámja; mikor megragadták õt a filiszteusok Gáthban.</span> <span class="verse"><a name="2">2</a>Könyörülj rajtam Istenem, mert halandó tátog ellenem és mindennap hadakozván, nyomorgat engem!</span> <span class="verse"><a name="3">3</a>Ellenségeim minden napon tátognak reám: bizony sokan hadakoznak ellenem, oh magasságos [Isten!]</span> <span class="verse"><a name="4">4</a>Mikor félnem kellene is, én bízom te benned.</span> <span class="verse"><a name="5">5</a>Isten által dicsekedem az õ igéjével; az Istenben bizom, nem félek; ember mit árthatna nékem?</span> <span class="verse"><a name="6">6</a>Minden nap elforgatják beszédeimet; minden gondolatjok ellenem van, ártalomra.</span> <span class="verse"><a name="7">7</a>Egybegyûlnek, elrejtõznek, sarkaimat lesik, mert kivánják az én lelkemet.</span> <span class="verse"><a name="8">8</a>Gonoszsággal menekedhetnének? Haraggal rontsd meg, oh Isten, a népeket!</span> <span class="verse"><a name="9">9</a>Bujdosásomnak számát jól tudod: szedd tömlõdbe könnyeimet! Avagy nem tudod-é azoknak számát?</span> <span class="verse"><a name="10">10</a>Meghátrálnak majd ellenségeim, mikor kiáltok; így tudom meg, hogy velem van az Isten.</span> <span class="verse"><a name="11">11</a>Dicsérem Istent, az õ ígéretéért, dicsérem az Urat az õ igéretéért.</span> <span class="verse"><a name="12">12</a>Istenben bízom, nem félek; ember mit árthatna nékem?</span> <span class="verse"><a name="13">13</a>Tartozom, oh Isten, az én néked tett fogadásaimmal; megadom néked a hálaáldozatokat;</span> <span class="verse"><a name="14">14</a>Mert megszabadítottad lelkemet a haláltól, bizony az én lábaimat az eleséstõl; hogy járjak Isten elõtt az életnek világosságában.</span> </p></div</div></div></body></html>