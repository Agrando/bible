<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/ps">Psalms</a> &gt <strong>Chapter 22</strong></div><p><span class="verse"><a name="1">1</a>Az éneklõmesternek az ajjelethassakhar szerint; Dávid zsoltára.</span> <span class="verse"><a name="2">2</a>Én Istenem, én Istenem, miért hagytál el engemet? Távol van megtartásomtól jajgatásomnak szava.</span> <span class="verse"><a name="3">3</a>Én Istenem, kiáltok nappal, de nem hallgatsz meg; éjjel is és nincs nyugodalmam.</span> <span class="verse"><a name="4">4</a>Pedig te szent vagy, a ki Izráel dícséretei között lakozol.</span> <span class="verse"><a name="5">5</a>Benned bíztak atyáink; bíztak és te megszabadítottad õket.</span> <span class="verse"><a name="6">6</a>Hozzád kiáltottak és megmenekültek; benned bíztak és nem szégyenültek meg.</span> <span class="verse"><a name="7">7</a>De én féreg vagyok s nem férfiú; embereknek csúfja és a nép útálata.</span> <span class="verse"><a name="8">8</a>A kik engem látnak, mind csúfolkodnak rajtam, félrehúzzák ajkaikat és hajtogatják fejöket:</span> <span class="verse"><a name="9">9</a>Az Úrra bízta magát, mentse meg õt; szabadítsa meg õt, hiszen gyönyörködött benne!</span> <span class="verse"><a name="10">10</a>Mert te hoztál ki engem az anyám méhébõl, [és ]biztattál engem anyámnak emlõin.</span> <span class="verse"><a name="11">11</a>Születésem óta a te gondod voltam; anyám méhétõl fogva te voltál Istenem.</span> <span class="verse"><a name="12">12</a>Ne légy messze tõlem, mert közel a nyomorúság, és nincs, a ki segítsen.</span> <span class="verse"><a name="13">13</a>Tulkok sokasága kerített be engem, körülfogtak engem Básán bikái.</span> <span class="verse"><a name="14">14</a>Feltátották rám szájokat, mint a ragadozó és ordító oroszlán.</span> <span class="verse"><a name="15">15</a>Mint a víz, úgy kiöntettem; csontjaim mind széthullottak; szívem olyan lett, mint a viasz, megolvadt belsõ részeim között.</span> <span class="verse"><a name="16">16</a>Erõm kiszáradt, mint cserép, nyelvem ínyemhez tapadt, és a halál porába fektetsz engemet.</span> <span class="verse"><a name="17">17</a>Mert ebek vettek körül engem, a gonoszok serege körülfogott; átlyukasztották kezeimet és lábaimat.</span> <span class="verse"><a name="18">18</a>Megszámlálhatnám minden csontomat, õk pedig csak néznek [s] bámulnak rám.</span> <span class="verse"><a name="19">19</a>Megosztoznak ruháimon, és köntösömre sorsot vetnek.</span> <span class="verse"><a name="20">20</a>De te, Uram, ne légy messze tõlem; én erõsségem, siess segítségemre.</span> <span class="verse"><a name="21">21</a>Szabadítsd meg lelkemet a kardtól, s az én egyetlenemet a kutyák körmeibõl.</span> <span class="verse"><a name="22">22</a>Ments meg engem az oroszlán torkából, és a bivalyok szarvai közül hallgass meg engem.</span> <span class="verse"><a name="23">23</a>Hadd hirdessem nevedet atyámfiainak, és dicsérjelek téged a gyülekezetben.</span> <span class="verse"><a name="24">24</a>Ti, a kik félitek az Urat, dicsérjétek õt! Jákób minden ivadékai dicsõítsétek õt, és féljétek õt Izráel minden magzata!</span> <span class="verse"><a name="25">25</a>Mert nem veti meg és nem útálja meg a szegény nyomorúságát; és nem rejti el az õ orczáját elõle, és mikor kiált hozzá, meghallgatja.</span> <span class="verse"><a name="26">26</a>Felõled lesz dicséretem a nagy gyülekezetben. Az én fogadásaimat megadom azok elõtt, a kik félik õt.</span> <span class="verse"><a name="27">27</a>Esznek a nyomorultak és megelégesznek, dicsérik az Urat, a kik õt keresik. Éljen szívetek örökké!</span> <span class="verse"><a name="28">28</a>Megemlékeznek és megtérnek az Úrhoz a föld minden határai, és leborul elõtted a pogányok minden nemzetsége.</span> <span class="verse"><a name="29">29</a>Mert az Úré a királyi hatalom, uralkodik a pogányokon is.</span> <span class="verse"><a name="30">30</a>Esznek és leborulnak a föld gazdagai mind; õ elõtte hajtanak térdet, a kik a porba hullanak, és a ki életben nem tarthatja lelkét.</span> <span class="verse"><a name="31">31</a>Õt szolgálják a fiak, az Úrról beszélnek az utódoknak.</span> <span class="verse"><a name="32">32</a>Eljõnek s hirdetik az õ igazságát az õ utánok való népnek, hogy ezt cselekedte!</span> </p></div</div></div></body></html>