<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/ps">Psalms</a> &gt <strong>Chapter 77</strong></div><p><span class="verse"><a name="1">1</a>Az éneklõmesternek, Jedutunnak; Aszáfé, zsoltár.</span> <span class="verse"><a name="2">2</a>Szavamat Istenhez [emelem] és kiáltok; szavamat Istenhez [emelem], hogy figyelmezzen reám.</span> <span class="verse"><a name="3">3</a>Nyomorúságom idején az Urat keresem; kezem feltartom éjjel szünetlenül; lelkem nem akar vigasztalást bevenni.</span> <span class="verse"><a name="4">4</a>Istenrõl emlékezem és sóhajtok; róla gondolkodom, de elepedt az én lelkem. Szela.</span> <span class="verse"><a name="5">5</a>Szemeimet ébren tartod; hánykolódom, de nem szólhatok.</span> <span class="verse"><a name="6">6</a>Elmélkedem a régi napokról, a hajdankor éveirõl.</span> <span class="verse"><a name="7">7</a>Megemlékezem éjjel az én énekeimrõl; szívemben elgondolkodom és azt kutatja lelkem:</span> <span class="verse"><a name="8">8</a>Avagy mindörökké elvet-é az Úr? és nem lesz-é többé jóakaró?</span> <span class="verse"><a name="9">9</a>Avagy végképen elfogyott-é az õ kegyelme? vagy megszûnik-é igérete nemzedékrõl nemzedékre?</span> <span class="verse"><a name="10">10</a>Avagy elfelejtkezett-é könyörülni Isten? avagy elzárta-é haragjában az õ irgalmát? Szela.</span> <span class="verse"><a name="11">11</a>És mondám: Ez az én betegségem, hogy a Fölségesnek jobbja megváltozott.</span> <span class="verse"><a name="12">12</a>Megemlékezem az Úrnak cselekedeteirõl, sõt megemlékezem hajdani csodáidról;</span> <span class="verse"><a name="13">13</a>És elmélkedem minden cselekedetedrõl, és tetteidrõl gondolkozom.</span> <span class="verse"><a name="14">14</a>Oh Isten, a te utad szentséges; kicsoda olyan nagy Isten, mint az Isten?</span> <span class="verse"><a name="15">15</a>Te vagy az Isten, a ki csodát mívelsz; megmutattad a népek között a te hatalmadat.</span> <span class="verse"><a name="16">16</a>Megváltottad népedet karoddal a Jákób és a József fiait. Szela.</span> <span class="verse"><a name="17">17</a>Láttak téged a vizek, oh Isten, láttak téged a vizek és megfélemlének; a mélységek is megrázkódának.</span> <span class="verse"><a name="18">18</a>A felhõk vizet ömlesztének; megzendülének a fellegek, és a te nyílaid széllyel futkostanak.</span> <span class="verse"><a name="19">19</a>Mennydörgésed zúgott a forgószélben; villámlásaid megvilágosították a mindenséget; megrázkódott és megindult a föld.</span> <span class="verse"><a name="20">20</a>Utad a tengeren volt és ösvényed a nagy vizeken; és nyomaid nem látszottak meg.</span> <span class="verse"><a name="21">21</a>Vezetted mint nyájat, a te népedet, Mózesnek és Áronnak kezével.</span> </p></div</div></div></body></html>