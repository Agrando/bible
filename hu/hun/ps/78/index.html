<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/ps">Psalms</a> &gt <strong>Chapter 78</strong></div><p><span class="verse"><a name="1">1</a>Aszáf tanítása. &Figyelj én népem az én tanításomra; hajtsátok füleiteket számnak beszédeire.</span> <span class="verse"><a name="2">2</a>Megnyitom az én számat példabeszédre; rejtett dolgokat szólok a régi idõbõl.</span> <span class="verse"><a name="3">3</a>A miket hallottunk és tudunk; és a miket atyáink beszéltek nékünk,</span> <span class="verse"><a name="4">4</a>Nem titkoljuk el azokat az õ fiaiktól; a jövõ nemzedéknek is elbeszéljük az Úr dicséretét, hatalmát és csodáit, a melyeket cselekedett.</span> <span class="verse"><a name="5">5</a>Mert bizonyságot állított Jákóbban, és törvényt rendelt Izráelben; a melyek felõl megparancsolta atyáinknak, hogy megtanítsák azokra fiaikat;</span> <span class="verse"><a name="6">6</a>Hogy megtudja [azokat] a jövõ nemzedék, a fiak, a kik születnek; és felkeljenek és hirdessék [azokat] fiaiknak;</span> <span class="verse"><a name="7">7</a>Hogy Istenbe vessék reménységüket és el ne felejtkezzenek Isten dolgairól, hanem az õ parancsolatait megtartsák.</span> <span class="verse"><a name="8">8</a>Hogy ne legyenek olyanok, mint apáik: szilaj és makacs nemzedék, olyan nemzedék, a melynek szíve nem volt szilárd, és lelke sem volt hû Isten iránt.</span> <span class="verse"><a name="9">9</a>Efraim fiai, a fegyveres íjászok hátat fordítottak az ütközet napján;</span> <span class="verse"><a name="10">10</a>Nem õrizték meg az Isten szövetségét, és nem akartak járni az õ törvényében;</span> <span class="verse"><a name="11">11</a>Sõt elfelejtkeztek az õ tetteirõl, csodáiról, a melyeket mutatott nékik.</span> <span class="verse"><a name="12">12</a>Apáik elõtt csodát mívelt Égyiptom földjén, a Czoán mezején.</span> <span class="verse"><a name="13">13</a>Ketté választotta a tengert s átvitte õket; és felállította a vizeket fal gyanánt.</span> <span class="verse"><a name="14">14</a>Vezette õket nappal felhõben, és egész éjen át tûznek világosságában.</span> <span class="verse"><a name="15">15</a>Sziklákat hasított meg a pusztában, és inniok adott bõségesen, akárcsak a mélységes vizekbõl.</span> <span class="verse"><a name="16">16</a>Patakokat fakasztott a kõsziklából, és folyamok módjára vizeket ömlesztett:</span> <span class="verse"><a name="17">17</a>Mégis folyvást vétkeztek ellene, és haragították a Felségest a pusztában;</span> <span class="verse"><a name="18">18</a>És megkísérték Istent az õ szívökben, enni valót kérvén az õ kivánságuk szerint.</span> <span class="verse"><a name="19">19</a>És szólának Isten ellen, mondván: Avagy tudna-é Isten asztalt teríteni a pusztában?</span> <span class="verse"><a name="20">20</a>Ímé, megcsapta a kõsziklát és víz ömlött és patakok özönlöttek; de vajjon tud-é kenyeret is adni? avagy készíthet-é húst az õ népének?</span> <span class="verse"><a name="21">21</a>Meghallotta az Úr és megharagudott ezért, és tûz gyulladt fel Jákób ellen, és harag gerjedt fel Izráel ellen;</span> <span class="verse"><a name="22">22</a>Mert nem hittek Istenben, és nem bíztak az õ segedelmében,</span> <span class="verse"><a name="23">23</a>És ráparancsolt a felhõkre ott fenn, és az egek ajtait megnyitotta.</span> <span class="verse"><a name="24">24</a>És hullatott reájuk mannát eledelül, és mennyei gabonát adott nékik.</span> <span class="verse"><a name="25">25</a>Angyalok kenyerét ette az ember, bõséggel vetett nékik eleséget,</span> <span class="verse"><a name="26">26</a>Megindítá a keleti szelet az egekben, és elhozá erejével a déli szelet;</span> <span class="verse"><a name="27">27</a>És hullata rájuk annyi húst, mint a por, és annyi madarat, mint a tenger fövénye.</span> <span class="verse"><a name="28">28</a>És leszállítá azokat az õ táboruk közepére, az õ sátoraikhoz köröskörül.</span> <span class="verse"><a name="29">29</a>Evének azért és igen megelégedének, és a mit kivántak, azt hozá nékik.</span> <span class="verse"><a name="30">30</a>Még fel sem hagytak a kivánságukkal; az étel még a szájukban vala:</span> <span class="verse"><a name="31">31</a>Mikor az Isten haragja felgerjede ellenök, és fõbbjeik közül [sokakat] megöle, és Izráelnek ifjait levágá;</span> <span class="verse"><a name="32">32</a>Mindamellett is újra vétkezének, és nem hivének az õ csodadolgaiban.</span> <span class="verse"><a name="33">33</a>Azért hiábavalóságban töltette el napjaikat, éveiket pedig rettegésben.</span> <span class="verse"><a name="34">34</a>Ha ölte õket, hozzá fordultak, megtértek és Istent keresék.</span> <span class="verse"><a name="35">35</a>És eszökbe vevék, hogy Isten az õ sziklájok, és a felséges Isten az õ megváltójok;</span> <span class="verse"><a name="36">36</a>És hízelkedének néki szájokkal, nyelvökkel pedig hazudozának néki.</span> <span class="verse"><a name="37">37</a>De szívök nem volt tökéletes iránta, és nem voltak hûségesek az õ szövetségéhez;</span> <span class="verse"><a name="38">38</a>Õ azonban irgalmas és bûnbocsátó, nem semmisít meg, sõt sokszor elfordítja haragját, és nem önti ki teljes búsulását.</span> <span class="verse"><a name="39">39</a>Azért eszébe vevé, hogy test õk, [és olyanok, mint] az ellebbenõ szél, a mely nem tér vissza.</span> <span class="verse"><a name="40">40</a>Hányszor keserítették õt a pusztában, [hányszor] illették fájdalommal a kietlenben?!</span> <span class="verse"><a name="41">41</a>És újra kísértették az Istent, és ingerelték Izráel szentjét.</span> <span class="verse"><a name="42">42</a>Nem emlékeztek meg az õ kezérõl, [sem] a napról, a melyen megváltotta õket a nyomorgatótól;</span> <span class="verse"><a name="43">43</a>Midõn kitûzte jeleit Égyiptomban, és csodáit a Czoán mezején.</span> <span class="verse"><a name="44">44</a>És vérré változtatta folyóikat, hogy nem ihatták patakjaikat.</span> <span class="verse"><a name="45">45</a>Legyeket bocsáta reájok, a melyek emészték õket, és békát, a mely pusztítá õket.</span> <span class="verse"><a name="46">46</a>Odaadta termésöket a szöcskének, s munkájuk gyümölcsét a sáskának.</span> <span class="verse"><a name="47">47</a>Jégesõvel pusztítá el szõlõjüket, s figefáikat kõesõvel.</span> <span class="verse"><a name="48">48</a>Odaveté barmaikat a jégesõnek, marháikat pedig a mennyköveknek.</span> <span class="verse"><a name="49">49</a>Rájok bocsátá haragjának tüzét, mérgét, búsulását és a szorongatást: a gonosz angyalok seregét.</span> <span class="verse"><a name="50">50</a>Utat tört haragjának, s nem tartotta meg a haláltól lelköket, és életöket döghalálnak veté.</span> <span class="verse"><a name="51">51</a>És megöle minden elsõszülöttet Égyiptomban, az erõ zsengéjét Khám sátoraiban.</span> <span class="verse"><a name="52">52</a>Elindítá mint juhokat, az õ népét, s vezeté õket, mint nyájat a pusztában.</span> <span class="verse"><a name="53">53</a>És vezeté õket biztonságban, és nem félének, ellenségeiket pedig elborítá a tenger.</span> <span class="verse"><a name="54">54</a>És bevivé õket az õ szent határába, arra a hegyre, a melyet szerzett az õ jobbkezével.</span> <span class="verse"><a name="55">55</a>És kiûzé elõlük a pogányokat, és elosztá nékik az örökséget sorsvetéssel; és letelepíté azok sátoraiban az Izráel törzseit.</span> <span class="verse"><a name="56">56</a>De megkisérték és megharagíták a magasságos Istent, és nem õrizék meg bizonyságait;</span> <span class="verse"><a name="57">57</a>Elfordulának ugyanis és hûtlenek levének, mint apáik; visszafelé fordulának, mint a csalfa kézív.</span> <span class="verse"><a name="58">58</a>Haragra ingerelték õt magaslataikkal, és bosszantották faragott bálványaikkal.</span> <span class="verse"><a name="59">59</a>Meghallá ezt Isten és felgerjede; és az Izráelt felette megútálá.</span> <span class="verse"><a name="60">60</a>És elveté magától Silói hajlékát, a sátort, a melyben lakott vala az emberek között;</span> <span class="verse"><a name="61">61</a>Sõt fogságba viteté erejét, dicsõségét pedig ellenség kezébe.</span> <span class="verse"><a name="62">62</a>És fegyver alá rekeszté az õ népét; és az õ öröksége ellen felgerjede.</span> <span class="verse"><a name="63">63</a>Ifjait tûz emészté meg, és szüzei nem énekeltettek meg.</span> <span class="verse"><a name="64">64</a>Papjai fegyver miatt hullottak el, és özvegyei nem végezheték a siratást.</span> <span class="verse"><a name="65">65</a>Akkor felserkene az Úr, mintegy álomból; mint hõs, a ki bortól vigadoz;</span> <span class="verse"><a name="66">66</a>És visszaveré ellenségeit; s örök gyalázatot vete reájok.</span> <span class="verse"><a name="67">67</a>Azután megútálá a József sátorát, és nem választá Efraim törzsét;</span> <span class="verse"><a name="68">68</a>Hanem a Júda törzsét választá; a Sion hegyét, a melyet szeret.</span> <span class="verse"><a name="69">69</a>És megépíté szent helyét, mint egy magas [vár]at; mint a földet, a melyet örök idõre fundált.</span> <span class="verse"><a name="70">70</a>És kiválasztá Dávidot, az õ szolgáját, és elhozá õt a juhok aklaiból.</span> <span class="verse"><a name="71">71</a>A szoptatós juhok mellõl hozá el õt, hogy legeltesse Jákóbot, az õ népét, és Izráelt, az õ örökségét.</span> <span class="verse"><a name="72">72</a>És legelteté õket szívének tökéletessége szerint, és vezeté õket bölcs kezeivel.</span> </p></div</div></div></body></html>