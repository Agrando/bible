<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Mert könyörül az Úr Jákóbon, és ismét elválasztja Izráelt, és megnyugotja õket földjükön; és a jövevény hozzájok adja magát, és a Jákób házához csatlakoznak;</span> <span class="verse"><a name="2">2</a>És felveszik õket a népek, és elviszik õket lakhelyökre, és Izráel háza bírni fogja õket az Úr földén, szolgák és szolgálók gyanánt; és foglyaik lesznek foglyul vivõik, és uralkodnak nyomorgatóikon.</span> <span class="verse"><a name="3">3</a>És majd ama napon, a melyen nyugalmat ád néked az Úr fáradságodtól és nyomorúságodtól és ama kemény szolgálattól, a melylyel szolgálnod kellett,</span> <span class="verse"><a name="4">4</a>E gúnydalt mondod Babilon királya felett, és szólsz: Miként lõn vége a nyomorgatónak, a szolgaság házának vége lõn!</span> <span class="verse"><a name="5">5</a>Eltörte az Úr a gonoszok pálczáját, az uralkodóknak vesszejét.</span> <span class="verse"><a name="6">6</a>A ki népeket vert dühében szüntelen való veréssel, leigázott népségeket haraggal, kergettetik feltartózhatlanul.</span> <span class="verse"><a name="7">7</a>Nyugszik, csöndes az egész föld. Ujjongva énekelnek.</span> <span class="verse"><a name="8">8</a>Még a cziprusok is örvendenek rajtad: a Libánon czédrusai [ezt mondják:] Mióta te megdõltél, nem jõ favágó ellenünk.</span> <span class="verse"><a name="9">9</a>Alant a sír megindul te miattad megérkezésedkor, miattad felriasztja árnyait, a föld minden hatalmasit, felkölti székeikrõl a népek minden királyait;</span> <span class="verse"><a name="10">10</a>Mind megszólalnak, és ezt mondják néked: Erõtlenné lettél te is, miként mi; hozzánk hasonlatos levél!</span> <span class="verse"><a name="11">11</a>Kevélységed [és] lantjaid zengése a sírba szállt; fekvõ ágyad férgek, és takaró lepled pondrók!</span> <span class="verse"><a name="12">12</a>Miként estél alá az égrõl fényes csillag, hajnal fia!? Levágattál a földre, a ki népeken tapostál!</span> <span class="verse"><a name="13">13</a>Holott te ezt mondád szívedben: Az égbe megyek fel, az Isten csillagai fölé helyezem ülõszékemet, és lakom a gyülekezet hegyén messze északon.</span> <span class="verse"><a name="14">14</a>Felibök hágok a magas felhõknek, és hasonló leszek a Magasságoshoz.</span> <span class="verse"><a name="15">15</a>Pedig a sírba szállsz alá, sírgödör mélységébe!</span> <span class="verse"><a name="16">16</a>A kik látnak, rád tekintenek, [és] elgondolják: Ez-é a föld ama háborgatója, a ki királyságokat rendített meg?</span> <span class="verse"><a name="17">17</a>A ki a föld kerekségét pusztasággá tette, városait lerontá, [és ]foglyait nem bocsátá haza!</span> <span class="verse"><a name="18">18</a>A népeknek minden királyai dicsõségben nyugosznak, kiki az õ sírjában,</span> <span class="verse"><a name="19">19</a>Te pedig [messze] vettetel sírodtól, mint valami hitvány gally, takarva megölettekkel, fegyverrel átverettekkel, sziklasírba leszállókkal, mint valami eltapodott holttest!</span> <span class="verse"><a name="20">20</a>Nem egyesülsz velök a sírban, mert elpusztítád földedet, megölted népedet: nem él sokáig a gonoszok magva [sem!]</span> <span class="verse"><a name="21">21</a>Készítsetek öldöklést az õ fiainak atyáik vétkéért, hogy fel ne keljenek, és örökségül bírják e földet, és városokkal töltsék be e földnek színét!</span> <span class="verse"><a name="22">22</a>És felkelnek õ ellenök, szóla a seregeknek Ura, és kivágom Babilon nevét és maradékát, fiait és unokáit, szól az Úr;</span> <span class="verse"><a name="23">23</a>És a sündisznónak örökségévé és álló vizek tavává teszem azt, és elsöpröm azt a pusztítás seprõjével, szól a seregeknek Ura.</span> <span class="verse"><a name="24">24</a>Megesküdött a seregeknek Ura, mondván: Úgy lészen, mint elgondolám, úgy megy véghez, mint elvégezém:</span> <span class="verse"><a name="25">25</a>Megrontom Assiriát földemen, és megtapodom hegyeimen, és eltávozik róluk igája, és terhe válláról eltávozik.</span> <span class="verse"><a name="26">26</a>Ez az elvégezett tanács az egész föld felõl, és ez ama felemelt kéz minden népek fölött.</span> <span class="verse"><a name="27">27</a>Mert a seregek Ura végezte, és ki teszi azt erõtelenné? Az õ keze fel van emelve; ki fordítja el azt?</span> <span class="verse"><a name="28">28</a>A mely esztendõben meghalt Akház király, akkor lõn e jövendölés.</span> <span class="verse"><a name="29">29</a>Ne örvendj oly nagyon Filisztea, hogy eltört a téged verõnek vesszeje, mert a kígyó magvából baziliskus jõ ki, a melytõl szárnyas sárkány származik.</span> <span class="verse"><a name="30">30</a>És legelnek a szegényeknek elsõszülöttei, és a szûkölködõk bátorsággal nyugosznak; és én kivesztem gyökeredet éhséggel, és maradékodat megölik.</span> <span class="verse"><a name="31">31</a>Jajgass kapu, kiálts város! remeg egész Filisztea, mivel füst jõ észak felõl; és nem marad el seregeibõl egy sem!</span> <span class="verse"><a name="32">32</a>És mit felelnek a népek követei? [Azt,] hogy az Úr veté meg a Sion alapját, és abban bíznak népe szegényei.</span> </p></div</div></div></body></html>