<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Jaj a hamis határozatok határozóinak, és a jegyzõknek, a kik gonoszt jegyeznek,</span> <span class="verse"><a name="2">2</a>Hogy elriaszszák a gyöngéket a törvénykezéstõl, s elrabolják népem szegényeinek igazságát, hogy legyenek az özvegyek az õ prédájok, és az árvákban zsákmányt vessenek.</span> <span class="verse"><a name="3">3</a>S vajjon mit míveltek a meglátogatásnak és a messzünnen rátok jövõ pusztulásnak napján? Kihez futtok segítségért, és hol hagyjátok dicsõségeteket?</span> <span class="verse"><a name="4">4</a>Bizony csak: a foglyok alá hanyatlanak és a megölettek alá hullanak; mind ezekkel haragja el nem múlt, és keze még felemelve van.</span> <span class="verse"><a name="5">5</a>Jaj Assiriának, haragom botjának, mert pálcza az õ kezében az én búsulásom!</span> <span class="verse"><a name="6">6</a>Istentelen nemzetség ellen küldtem õt, és haragom népe ellen rendelém, hogy prédáljon és zsákmányt vessen, és eltapodja azt, mint az utczák sarát.</span> <span class="verse"><a name="7">7</a>De õ nem így vélekedik, és szíve nem így gondolkozik, mert õ pusztítani akar, és kigyomlálni sok népeket.</span> <span class="verse"><a name="8">8</a>Mert így szól: Vajjon vezéreim nem mind királyok-é?</span> <span class="verse"><a name="9">9</a>Nem úgy [megvettem-é] Kalnót, mint Kárkemist? És Hamáthot, mint Arphádot? És Samariát, mint Damaskust?</span> <span class="verse"><a name="10">10</a>Miképen megtalálta volt kezem a bálványok országait, holott pedig több faragott képük volt, mint Jeruzsálemnek és Samariának,</span> <span class="verse"><a name="11">11</a>Avagy a mint cselekedtem Samariával és az õ bálványaival; nem úgy cselekedhetem-é Jeruzsálemmel és bálványképeivel?</span> <span class="verse"><a name="12">12</a>Ezért ha majd elvégezi az Úr minden dolgát Sion hegyén és Jeruzsálemben, meglátogatom az Assiriabeli király nagyakaró szíve gyümölcsét és nagyralátó szeme kevélységét.</span> <span class="verse"><a name="13">13</a>Mert ezt mondá: Kezem erejével míveltem [ezt] és bölcseségemmel, mivel okos vagyok; elvetettem [sok] népeknek határit, és kincseikben zsákmányt vetettem, és leszállítám, mint erõs, a [magasan] ülõket;</span> <span class="verse"><a name="14">14</a>És kezem úgy találta mintegy fészket a népek gazdagságát; és a mily [könnyen] elszedik az elhagyott tojásokat, azonképen foglaltam én el az egész földet; és nem volt senki, a ki szárnyát mozdította, vagy száját megnyitotta, vagy csak sipogott volna is!</span> <span class="verse"><a name="15">15</a>Avagy dicsekszik-é a fejsze azzal szemben, a ki vele vág? vagy a fûrész felemeli-é magát az ellen, a ki vonsza azt? Mintha a bot forgatná azt, a ki õt felemelé, és a pálcza felemelné [azt, a mi] nem fa!</span> <span class="verse"><a name="16">16</a>Azért az Úr, a seregek Ura kövéreire ösztövérséget bocsát, és az õ dicsõsége alatt égés ég, miként a tûz égése;</span> <span class="verse"><a name="17">17</a>És lészen Izráel világossága tûz gyanánt, és annak Szentje láng gyanánt, és ég és megemészti gazzát és tövisét egy napon;</span> <span class="verse"><a name="18">18</a>Az õ erdejének és kertjének ékességét pedig lelkétõl mind testéig megemészti, és lesorvad, mint a sorvadozó;</span> <span class="verse"><a name="19">19</a>Erdõje fáinak maradéka kicsiny lészen, és azokat egy gyermek is felírhatja!</span> <span class="verse"><a name="20">20</a>És lészen ama napon, hogy többé nem támaszkodik Izráel maradéka és a ki megmaradt Jákób házából, az õt nyomorgatóhoz, hanem támaszkodik az Úrhoz, Izráel Szentjéhez hûségesen;</span> <span class="verse"><a name="21">21</a>A maradék megtér, a Jákób maradéka az erõs Istenhez.</span> <span class="verse"><a name="22">22</a>Mert ha néped Izráel számszerint annyi lenne is, mint a tenger fövenye, [csak] maradéka tér meg; az elvégezett pusztulás elárad igazsággal!</span> <span class="verse"><a name="23">23</a>Mert elvégezett pusztítást cselekszik az Úr, a seregek Ura, mind az egész földön.</span> <span class="verse"><a name="24">24</a>Azért így szól az Úr, a seregeknek Ura: Ne félj népem, Sionnak lakosa, az Assiriabeli királytól! [bár] botjával megver tégedet és pálczáját felemeli rád, miként Égyiptom egykoron;</span> <span class="verse"><a name="25">25</a>Mert még csak egy kevés idõ van: és elfogy búsulásom, és haragom az õ megemésztésökre lészen!</span> <span class="verse"><a name="26">26</a>És a seregeknek Ura ostort emel õ ellenök, miként a Midián levágatása idején az Oreb kõszikláján, és pálczáját a tenger fölé emeli, mint Égyiptomban egykoron.</span> <span class="verse"><a name="27">27</a>És lesz ama napon: eltávozik az õ terhe válladról és igája nyakadról, és megromol az iga a kövérségnek miatta.</span> <span class="verse"><a name="28">28</a>Ajjáthba jõ, Migronba átsiet, Mikhmásnál rakja le hadakozó szerszámait;</span> <span class="verse"><a name="29">29</a>Átmennek a szoroson, Gébában lesz hálóhelyünk; megrémül Ráma, Gibea, Saulnak [városa] elfut.</span> <span class="verse"><a name="30">30</a>Kiálts Gallim leánya, és vedd füleidbe Laisa, [és] szegény Anathóth!</span> <span class="verse"><a name="31">31</a>Madména megindul, Gébim lakosai mentik [övéiket;]</span> <span class="verse"><a name="32">32</a>Még Nóbba [megyen] ma, hogy ott megálljon, és emeli már kezét Sion leányának hegye és Jeruzsálemnek halma ellen!</span> <span class="verse"><a name="33">33</a>De ímé az Úr, a seregeknek Ura: levagdalja az ágakat rémítõ [hatalom]mal, és a magas termetûek kivágattatnak, és a magasságosak megaláztatnak;</span> <span class="verse"><a name="34">34</a>Az erdõ sûrû ágait levágja vassal, és megdõl a Libánon egy hatalmas által.</span> </p></div</div></div></body></html>