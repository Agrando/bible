<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Jaj Efraim részegei kevély koronájának és dicsõséges ékessége hervadó virágának, mely a bortól megverettek kövér völgye fején van.</span> <span class="verse"><a name="2">2</a>Ímé, egy erõs és hatalmas [jõ] az Úrtól, mint jégfergeteg, veszedelmes szélvész, mint özönlõ erõs vizeknek áradása: földhöz veri kezével azt!</span> <span class="verse"><a name="3">3</a>Lábbal tapodtatik meg Efraim részegeinek kevély koronája,</span> <span class="verse"><a name="4">4</a>És úgy jár dicsõséges ékességének hervadó virága, a mely a kövér völgynek fején van, mint a korai füge a gyümölcsszedés elõtt, a melyet mihelyt valaki meglát, alig veszi kezébe, lenyeli.</span> <span class="verse"><a name="5">5</a>Ama napon a seregek Ura lesz ékes koronája és dicsõséges koszorúja népe maradékának;</span> <span class="verse"><a name="6">6</a>És ítéletnek lelke annak, a ki az ítélõszékben ül, és erõsség azoknak, a kik visszanyomják a kapuig az ellenséget.</span> <span class="verse"><a name="7">7</a>De ezek is tántorognak a bor miatt, és szédülnek a részegítõ italtól: pap és próféta tántorog részegítõ ital miatt, a bor elnyelte õket, szédülnek a részegítõ ital miatt, tántorognak a jövendõlátásban, és inognak az ítéletmondásban;</span> <span class="verse"><a name="8">8</a>Mert minden asztal telve undok okádással, úgy hogy hely sincs a nélkül.</span> <span class="verse"><a name="9">9</a>Kit tanít tudományra? A tanítást kivel érteti meg? A tejtõl elszakasztottakkal-é és a csecstõl elválasztottakkal-é?</span> <span class="verse"><a name="10">10</a>Mivel parancsra új parancs, parancsra új parancs, szabályra új szabály, szabályra új szabály; itt egy kicsi, ott egy kicsi.</span> <span class="verse"><a name="11">11</a>Ezért dadogó ajakkal és idegen nyelven fog szólni e néphez,</span> <span class="verse"><a name="12">12</a>Õ, a ki ezt mondá nékik: Ez a nyugalom, hogy nyugtassátok meg a megfáradottat, és ez a pihenés! És nem akarták hallani!</span> <span class="verse"><a name="13">13</a>És lõn nékik az Úr beszéde parancsra új parancs, parancsra új parancs, szabályra új szabály, szabályra új szabály; itt egy kicsi, ott egy kicsi; hogy járjanak és hátra essenek és összetöressenek és tõrbe jussanak és megfogassanak!</span> <span class="verse"><a name="14">14</a>Ezért halljátok az Úrnak beszédét, csúfoló férfiak, a kik uralkodtok e népen, a mely Jeruzsálemben lakik.</span> <span class="verse"><a name="15">15</a>Mert így szóltok: Frigyet kötöttünk a halállal, a sírral meg szövetséget csináltunk; az ostorozó áradat ha jõ, nem ér el minket; mert a hazugságot választók oltalmunkul, és csalásba rejtezénk el!</span> <span class="verse"><a name="16">16</a>Ezért így szól az Úr Isten: Ímé, Sionban egy követ tettem le, egy próbakövet, drága szegletkövet, erõs alappal, a ki [benne] hisz, az nem fut!</span> <span class="verse"><a name="17">17</a>És a jogosságot mérõkötéllé tevém, és az igazságot színlelõvé, és jég söpri el a hazugság oltalmát, és vizek ragadják el a rejteket.</span> <span class="verse"><a name="18">18</a>És eltöröltetik a halállal való frigyetek, és a sírral való szövetségtek meg nem áll; az ostorozó áradat ha eljõ, eltapod titeket,</span> <span class="verse"><a name="19">19</a>S a hányszor eljõ, elragad titeket; mert minden reggel eljõ, nappal és éjszaka; borzalom megértetni e tanítást;</span> <span class="verse"><a name="20">20</a>Mert rövid lesz az ágy, hogy benne kinyujtózhassék, és a takaró szûk lesz az elrejtõzéskor.</span> <span class="verse"><a name="21">21</a>Mert mint a Perázim hegyén, felkel az Úr, és mint Gibeon völgyében, megharagszik, hogy megtegye munkáját, a mely szokatlan lesz, és hogy cselekedje dolgát a mely hallatlan lesz.</span> <span class="verse"><a name="22">22</a>És most ne csúfolódjatok, hogy köteleitek szorosabbak ne legyenek; mert elvégzett pusztítást hallottam az Úrtól, a seregek Urától, az egész föld felett.</span> <span class="verse"><a name="23">23</a>Vegyétek füleitekbe és halljátok szavam', figyeljetek és hallgassátok beszédem'!</span> <span class="verse"><a name="24">24</a>Hát mindig szánt-é a szántó, hogy vessen, és barázdálja és boronálja-é földét?</span> <span class="verse"><a name="25">25</a>Nemde, mikor elegyengette színét, hint fekete köményt, és szór illatos köményt, s vet sorban búzát és árpát a kijelölt földbe, és tönkölyt a szélére?</span> <span class="verse"><a name="26">26</a>Így szoktatá õt rendre és tanítá Istene.</span> <span class="verse"><a name="27">27</a>Mert nem cséplõ szánkával csépelik a fekete köményt, és nem szekér kerekével tapodják az illatos köményt; a fekete köményt bottal verik ki, és az illatost pálczával;</span> <span class="verse"><a name="28">28</a>A búzát csépelik; de nem örökre csépli azt, és bár hajtja rajta szekere kerekét és lovait, de szét nem töreti.</span> <span class="verse"><a name="29">29</a>Ez is a seregek Urától származott: Õ ád csodás tanácsot és nagyságos bölcseséget!</span> </p></div</div></div></body></html>