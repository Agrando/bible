<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Én vagyok az az ember, a ki nyomorúságot látott az õ haragjának vesszeje miatt.</span> <span class="verse"><a name="2">2</a>Engem vezérlett és járatott sötétségben és nem világosságban.</span> <span class="verse"><a name="3">3</a>Bizony ellenem fordult, [ellenem] fordítja kezét minden nap.</span> <span class="verse"><a name="4">4</a>Megfonnyasztotta testemet és bõrömet, összeroncsolta csontjaimat.</span> <span class="verse"><a name="5">5</a>[Erõsséget] épített ellenem és körülvett méreggel és fáradsággal.</span> <span class="verse"><a name="6">6</a>Sötét helyekre ültetett engem, mint az örökre meghaltakat.</span> <span class="verse"><a name="7">7</a>Körülkerített, hogy ki ne mehessek, nehézzé tette lánczomat.</span> <span class="verse"><a name="8">8</a>Sõt ha kiáltok és segítségül hívom is, nem hallja meg imádságomat.</span> <span class="verse"><a name="9">9</a>Elkerítette az én útaimat terméskõvel, ösvényeimet elforgatta.</span> <span class="verse"><a name="10">10</a>Ólálkodó medve õ nékem [és] lesben álló oroszlán.</span> <span class="verse"><a name="11">11</a>Útaimat elterelte, és darabokra vagdalt és elpusztított engem!</span> <span class="verse"><a name="12">12</a>Kifeszítette kézívét, és a nyíl elé czélul állított engem!</span> <span class="verse"><a name="13">13</a>Veséimbe bocsátotta tegzének fiait.</span> <span class="verse"><a name="14">14</a>Egész népemnek csúfjává lettem, és gúnydalukká napestig.</span> <span class="verse"><a name="15">15</a>Eltöltött engem keserûséggel, megrészegített engem ürömmel.</span> <span class="verse"><a name="16">16</a>És kova-kõvel tördelte ki fogaimat; porba tiprott engem.</span> <span class="verse"><a name="17">17</a>És kizártad lelkem a békességbõl; elfeledkeztem a jóról.</span> <span class="verse"><a name="18">18</a>És mondám: Elveszett az én erõm és az én reménységem az Úrban.</span> <span class="verse"><a name="19">19</a>Emlékezzél meg az én nyomorúságomról és eltapodtatásomról, az ürömrõl és a méregrõl!</span> <span class="verse"><a name="20">20</a>Vissza-visszaemlékezik, és megalázódik bennem az én lelkem.</span> <span class="verse"><a name="21">21</a>Ezt veszem szívemre, azért bízom.</span> <span class="verse"><a name="22">22</a>Az Úr kegyelmessége az, hogy még nincsen végünk; mivel nem fogyatkozik el az õ irgalmassága!</span> <span class="verse"><a name="23">23</a>Minden reggel meg-megújul; nagy a te hûséged!</span> <span class="verse"><a name="24">24</a>Az Úr az én örökségem, mondja az én lelkem, azért benne bízom.</span> <span class="verse"><a name="25">25</a>Jó az Úr azoknak, a kik várják õt; a léleknek, a mely keresi õt.</span> <span class="verse"><a name="26">26</a>Jó várni és megadással lenni az Úr szabadításáig.</span> <span class="verse"><a name="27">27</a>Jó a férfiúnak, ha igát visel ifjúságában.</span> <span class="verse"><a name="28">28</a>Egyedül ül és hallgat, mert felvette magára.</span> <span class="verse"><a name="29">29</a>Porba teszi száját, [mondván:] Talán van [még] reménység?</span> <span class="verse"><a name="30">30</a>Orczáját tartja az õt verõnek, megelégszik gyalázattal.</span> <span class="verse"><a name="31">31</a>Mert nem zár ki örökre az Úr.</span> <span class="verse"><a name="32">32</a>Sõt, ha megszomorít, meg is vígasztal az õ kegyelmességének gazdagsága szerint.</span> <span class="verse"><a name="33">33</a>Mert nem szíve szerint veri és szomorítja meg az embernek fiát.</span> <span class="verse"><a name="34">34</a>Hogy lábai alá tiporja valaki a föld minden foglyát;</span> <span class="verse"><a name="35">35</a>Hogy elfordíttassék az ember ítélete a Magasságosnak színe elõtt;</span> <span class="verse"><a name="36">36</a>Hogy elnyomassék az ember az õ peres dolgában: ezt az Úr nem nézi el.</span> <span class="verse"><a name="37">37</a>Kicsoda az, a ki szól és meglesz, ha nem parancsolja az Úr?</span> <span class="verse"><a name="38">38</a>A Magasságosnak szájából nem jõ ki a gonosz és a jó.</span> <span class="verse"><a name="39">39</a>Mit zúgolódik az élõ ember? Ki-ki a maga bûneiért [bûnhõdik.]</span> <span class="verse"><a name="40">40</a>Tudakozzuk a mi útainkat és vizsgáljuk meg, és térjünk az Úrhoz.</span> <span class="verse"><a name="41">41</a>Emeljük fel szíveinket kezeinkkel egyetemben Istenhez az égben.</span> <span class="verse"><a name="42">42</a>Mi voltunk gonoszok és pártütõk, azért nem bocsátottál meg.</span> <span class="verse"><a name="43">43</a>Felöltötted a haragot és üldöztél minket, öldököltél, nem kiméltél.</span> <span class="verse"><a name="44">44</a>Felöltötted a felhõt, hogy hozzád ne jusson az imádság.</span> <span class="verse"><a name="45">45</a>Sepredékké és útálattá tettél minket a népek között.</span> <span class="verse"><a name="46">46</a>Feltátotta száját ellenünk minden ellenségünk.</span> <span class="verse"><a name="47">47</a>Rettegés és tõr van mi rajtunk, pusztulás és romlás.</span> <span class="verse"><a name="48">48</a>Víz-patakok folynak alá az én szemembõl népem leányának romlása miatt.</span> <span class="verse"><a name="49">49</a>Szemem csörgedez és nem szünik meg, nincs pihenése,</span> <span class="verse"><a name="50">50</a>Míg ránk nem tekint és meg nem lát az Úr az égbõl.</span> <span class="verse"><a name="51">51</a>Szemem bánatba ejté lelkemet városomnak minden leányáért.</span> <span class="verse"><a name="52">52</a>Vadászva vadásztak reám, mint valami madárra, ellenségeim ok nélkül.</span> <span class="verse"><a name="53">53</a>Veremben fojtották meg életemet, és követ hánytak rám.</span> <span class="verse"><a name="54">54</a>Felüláradtak a vizek az én fejem felett; mondám: Kivágattam!</span> <span class="verse"><a name="55">55</a>Segítségül hívtam a te nevedet, oh Uram, a legalsó verembõl.</span> <span class="verse"><a name="56">56</a>Hallottad az én szómat; ne rejtsd el füledet sóhajtásom és kiáltásom elõl.</span> <span class="verse"><a name="57">57</a>Közelegj hozzám, mikor segítségül hívlak téged; mondd: Ne félj!</span> <span class="verse"><a name="58">58</a>Pereld meg Uram lelkemnek perét; váltsd meg életemet.</span> <span class="verse"><a name="59">59</a>Láttad, oh Uram, az én bántalmaztatásomat; ítéld meg ügyemet.</span> <span class="verse"><a name="60">60</a>Láttad minden bosszúállásukat, minden ellenem való gondolatjokat.</span> <span class="verse"><a name="61">61</a>Hallottad Uram az õ szidalmazásukat, minden ellenem való gondolatjokat;</span> <span class="verse"><a name="62">62</a>Az ellenem támadóknak ajkait, és ellenem való mindennapi szándékukat.</span> <span class="verse"><a name="63">63</a>Tekintsd meg leülésöket és felkelésöket; én vagyok az õ gúnydaluk.</span> <span class="verse"><a name="64">64</a>Fizess meg nékik, Uram, az õ kezeiknek munkája szerint.</span> <span class="verse"><a name="65">65</a>Adj nékik szívbeli konokságot; átkodul reájok.</span> <span class="verse"><a name="66">66</a>Üldözd haragodban, és veszesd el õket az Úr ege alól!</span> </p></div</div></div></body></html>