<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Mikor leülsz enni az uralkodóval, szorgalmasan reá vigyázz, ki van elõtted.</span> <span class="verse"><a name="2">2</a>És kést tégy a torkodra, ha mértékletlen vagy.</span> <span class="verse"><a name="3">3</a>Ne kivánd az õ csemegéit; mert ezek hazug étkek.</span> <span class="verse"><a name="4">4</a>Ne fáraszd magadat ebben, hogy meggazdagulj; [ez ilyen testi] eszességedtõl szünjél meg.</span> <span class="verse"><a name="5">5</a>Avagy a te szemeidet veted-é arra? holott az semmi, mert olyan szárnyakat szerez magának nagy hamar, mint a saskeselyû, és az ég felé elrepül!</span> <span class="verse"><a name="6">6</a>Ne egyél az irígy szemûnek étkébõl, és ne kivánd az õ csemegéit;</span> <span class="verse"><a name="7">7</a>Mert mint a ki számítgatja [a falatot] magában, olyan õ: egyél és igyál, azt mondja te néked; de azért nem jó akarattal van tehozzád.</span> <span class="verse"><a name="8">8</a>A te falatodat, a melyet megettél, kihányod; és a te ékes beszédidet csak hiába vesztegeted.</span> <span class="verse"><a name="9">9</a>A bolondnak hallására ne szólj; mert megútálja a te beszédidnek bölcseségét.</span> <span class="verse"><a name="10">10</a>Ne mozdítsd meg a régi határt, és az árváknak mezeibe ne kapj;</span> <span class="verse"><a name="11">11</a>Mert az õ megváltójuk erõs, az forgatja az õ ügyöket ellened!</span> <span class="verse"><a name="12">12</a>Add a te elmédet az erkölcsi tanításra, és a te füleidet a bölcs beszédekre.</span> <span class="verse"><a name="13">13</a>Ne vond el a gyermektõl a fenyítéket; ha megvered õt vesszõvel, meg nem hal.</span> <span class="verse"><a name="14">14</a>Te vesszõvel vered meg õt: és az õ lelkét a pokolból ragadod ki.</span> <span class="verse"><a name="15">15</a>Szerelmes fiam, ha bölcs lesz a te elméd, örvendez a lelkem nékem is.</span> <span class="verse"><a name="16">16</a>És vígadoznak az én veséim, a te ajkaidnak igazmondásán.</span> <span class="verse"><a name="17">17</a>Ne irígykedjék a te szíved a bûnösökre; hanem az Úr félelmében [légy] egész napon;</span> <span class="verse"><a name="18">18</a>Mert [ennek] bizonyos vége van; a te várakozásod meg nem csalatkozik.</span> <span class="verse"><a name="19">19</a>Hallgass te, fiam, [engem,] hogy légy bölcs, és jártasd ez úton szívedet.</span> <span class="verse"><a name="20">20</a>Ne légy azok közül való, a kik borral dõzsölnek; azok közül, a kik hússal dobzódnak.</span> <span class="verse"><a name="21">21</a>Mert a részeges és dobzódó szegény lesz, és rongyokba öltöztet az aluvás.</span> <span class="verse"><a name="22">22</a>Hallgasd a te atyádat, a ki nemzett téged; és meg ne útáld a te anyádat, mikor megvénhedik.</span> <span class="verse"><a name="23">23</a>Szerezz igazságot, és el ne adj; bölcseséget és erkölcsöt és eszességet.</span> <span class="verse"><a name="24">24</a>Igen örül az igaznak atyja, és a bölcsnek szülõje annak vígadoz.</span> <span class="verse"><a name="25">25</a>Vígadjon a te atyád és a te anyád, és örvendezzen a te szülõd.</span> <span class="verse"><a name="26">26</a>Adjad, fiam, a te szívedet nékem, és a te szemeid az én útaimat megõrizzék.</span> <span class="verse"><a name="27">27</a>Mert mély verem a tisztátalan asszony, és szoros kút az idegen asszony.</span> <span class="verse"><a name="28">28</a>És az, mint a tolvaj leselkedik, és az emberek közt a hitetleneket szaporítja.</span> <span class="verse"><a name="29">29</a>Kinek jaj? kinek oh jaj? kinek versengések? kinek panasz? kinek ok nélkül való sebek? kinek szemeknek veressége?</span> <span class="verse"><a name="30">30</a>A bornál mulatóknak, a kik mennek a jó bor kutatására.</span> <span class="verse"><a name="31">31</a>Ne nézd a bort, mily veres színt játszik, mint mutatja a pohárban az õ csillogását; könnyen alá csuszamlik,</span> <span class="verse"><a name="32">32</a>Végre, mint a kígyó, megmar, és mint a mérges kígyó, megcsíp.</span> <span class="verse"><a name="33">33</a>A te szemeid nézik az idegen asszonyt, és a te elméd gondol gonoszságot.</span> <span class="verse"><a name="34">34</a>És olyan leszel, mint a ki fekszik a tenger közepiben, és a ki fekszik az árbóczfának tetején.</span> <span class="verse"><a name="35">35</a>Ütöttek engem, nékem nem fájt; vertek, nem éreztem! Mikor ébredek fel? Akkor folytatom, ismét megkeresem azt.</span> </p></div</div></div></body></html>