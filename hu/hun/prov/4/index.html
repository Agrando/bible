<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Halljátok meg, fiaim, atyátok erkölcsi tanítását, és figyelmezzetek az értelemnek megtudására.</span> <span class="verse"><a name="2">2</a>Mert jó tanulságot adok néktek; az én tudományomat el ne hagyjátok.</span> <span class="verse"><a name="3">3</a>Mert én atyámnak fia voltam, gyenge és egyetlenegy az én anyám elõtt.</span> <span class="verse"><a name="4">4</a>Tehát tanított engem, és mondá nékem: tartsa meg az én beszédemet a te elméd, hogy megtartván az én parancsolatimat, élj;</span> <span class="verse"><a name="5">5</a>Szerezz bölcseséget, szerezz eszességet; ne felejtkezzél el, se el ne hajolj az én számnak beszéditõl.</span> <span class="verse"><a name="6">6</a>Ne hagyd el azt, és megtart téged; szeresd azt, és megõriz téged.</span> <span class="verse"><a name="7">7</a>A bölcseség kezdete [ez:] szerezz bölcseséget, és minden keresményedbõl szerezz értelmet.</span> <span class="verse"><a name="8">8</a>Magasztald fel azt, és felmagasztal téged; tiszteltté tesz téged, ha hozzád öleled azt.</span> <span class="verse"><a name="9">9</a>Ád a te fejednek kedvességnek koszorúját; igen szép ékes koronát ád néked.</span> <span class="verse"><a name="10">10</a>Hallgasd, fiam, és vedd be az én beszédimet; így sokasulnak meg néked a te életednek esztendei.</span> <span class="verse"><a name="11">11</a>Bölcseségnek útára tanítottalak téged, vezettelek téged az igazságnak ösvényin.</span> <span class="verse"><a name="12">12</a>Mikor jársz, semmi nem szorítja meg a te járásodat; és ha futsz, nem ütközöl meg.</span> <span class="verse"><a name="13">13</a>Ragaszkodjál az erkölcsi tanításhoz, ne hagyd el; õrizd meg azt, mert az a te életed.</span> <span class="verse"><a name="14">14</a>A hitetleneknek útjára ne menj, se ne járj a gonoszok ösvényén.</span> <span class="verse"><a name="15">15</a>Hagyd el, át ne menj rajta; térj el tõle, és menj tovább.</span> <span class="verse"><a name="16">16</a>Mert nem alhatnak azok, ha gonoszt nem cselekesznek: és kimegy szemükbõl az álom, ha [mást] romlásra nem juttatnak.</span> <span class="verse"><a name="17">17</a>Mert az istentelenségnek étkét eszik, és az erõszaktételnek borát iszszák.</span> <span class="verse"><a name="18">18</a>Az igazak ösvénye pedig olyan, mint a hajnal világossága, mely [minél tovább] halad, [annál] világosabb lesz, a teljes délig.</span> <span class="verse"><a name="19">19</a>Az istentelenek útja pedig olyan, mint a homály, nem tudják miben ütköznek meg.</span> <span class="verse"><a name="20">20</a>Fiam, az én szavaimra figyelmezz, az én beszédimre hajtsad füledet.</span> <span class="verse"><a name="21">21</a>Ne távozzanak el a te szemeidtõl, tartsd meg ezeket a te elmédben.</span> <span class="verse"><a name="22">22</a>Mert életök ezek azoknak, a kik megnyerik, és egész testöknek egészség.</span> <span class="verse"><a name="23">23</a>Minden féltett dolognál jobban õrizd meg szívedet, mert abból indul ki [minden] élet.</span> <span class="verse"><a name="24">24</a>Vesd el tõled a száj hamisságát, és az ajkak álnokságát távoztasd el magadtól.</span> <span class="verse"><a name="25">25</a>A te szemeid elõre nézzenek, és szemöldökid egyenest magad elé irányuljanak.</span> <span class="verse"><a name="26">26</a>Egyengesd el lábaid ösvényit, s minden te útaid állhatatosak legyenek.</span> <span class="verse"><a name="27">27</a>Ne térj jobbra, se balra, fordítsd el a te lábadat a gonosztól.</span> </p></div</div></div></body></html>