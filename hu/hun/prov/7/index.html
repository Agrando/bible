<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Fiam, tartsd meg az én beszédeimet, és az én parancsolataimat rejtsd el magadnál.</span> <span class="verse"><a name="2">2</a>Az én parancsolatimat tartsd meg, és élsz; és az én tanításomat mint a szemed fényét.</span> <span class="verse"><a name="3">3</a>Kösd azokat ujjaidra, írd fel azokat szíved táblájára.</span> <span class="verse"><a name="4">4</a>Mondd ezt a bölcseségnek: Én néném vagy te; és az eszességet ismerõsödnek nevezd,</span> <span class="verse"><a name="5">5</a>Hogy megõrizzen téged a nem hozzád tartozó asszonytól, és az õ beszédivel hizelkedõ idegentõl.</span> <span class="verse"><a name="6">6</a>Mert házam ablakán, a rács mögül néztem,</span> <span class="verse"><a name="7">7</a>És láték a bolondok között, eszembe vevék a fiak között egy bolond ifjat,</span> <span class="verse"><a name="8">8</a>A ki az utczán jár, annak szeglete mellett, a házához menõ úton lépeget,</span> <span class="verse"><a name="9">9</a>Alkonyatkor, nap estjén, és setét éjfélben.</span> <span class="verse"><a name="10">10</a>És ímé, egy asszony eleibe jõ, paráznának öltözetében, álnok az õ elméjében.</span> <span class="verse"><a name="11">11</a>Mely csélcsap és vakmerõ, a kinek házában nem maradhatnak meg az õ lábai.</span> <span class="verse"><a name="12">12</a>Néha az utczán, néha a tereken van, és minden szegletnél leselkedik.</span> <span class="verse"><a name="13">13</a>És megragadá õt és megcsókolá õt, és szemtelenségre vetemedvén, monda néki:</span> <span class="verse"><a name="14">14</a>Hálaáldozattal tartoztam, ma adtam meg fogadásimat.</span> <span class="verse"><a name="15">15</a>Azért jövék ki elõdbe, szorgalmatosan keresni a te orczádat, és reád találtam!</span> <span class="verse"><a name="16">16</a>Paplanokkal megvetettem nyoszolyámat, égyiptomi szövésû szõnyegekkel.</span> <span class="verse"><a name="17">17</a>Beillatoztam ágyamat mirhával, áloessel és fahéjjal.</span> <span class="verse"><a name="18">18</a>No foglaljuk magunkat bõségesen mind virradtig a szeretetben; vígadjunk szerelmeskedésekkel.</span> <span class="verse"><a name="19">19</a>Mert nincs otthon a férjem, elment messze útra.</span> <span class="verse"><a name="20">20</a>Egy erszény pénzt võn kezéhez; holdtöltére jõ haza.</span> <span class="verse"><a name="21">21</a>[És] elhiteté õt az õ mesterkedéseinek sokaságával, ajkainak hizelkedésével elragadá õt.</span> <span class="verse"><a name="22">22</a>Utána megy; mint az ökör a vágóhídra, és mint a bolond, egyszer csak fenyítõ békóba;</span> <span class="verse"><a name="23">23</a>Mígnem átjárja a nyíl az õ máját. Miképen siet a madár a tõrre, és nem tudja, hogy az az õ élete ellen van.</span> <span class="verse"><a name="24">24</a>Annakokáért most, fiaim, hallgassatok engem, és figyelmezzetek az én számnak beszédeire.</span> <span class="verse"><a name="25">25</a>Ne hajoljon annak útaira a te elméd, és ne tévelyegj annak ösvényin.</span> <span class="verse"><a name="26">26</a>Mert sok sebesültet elejtett, és sokan vannak, a kik attól megölettek.</span> <span class="verse"><a name="27">27</a>Sírba vívõ út az õ háza, a mely levisz a halálnak hajlékába.</span> </p></div</div></div></body></html>