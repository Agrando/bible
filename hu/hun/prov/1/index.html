<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Salamonnak, Dávid fiának, Izráel királyának példabeszédei,</span> <span class="verse"><a name="2">2</a>Bölcseség és erkölcsnek tanulására, értelmes beszédek megértésére;</span> <span class="verse"><a name="3">3</a>Okos fenyítéknek, igazságnak és ítéletnek és becsületességnek megnyerésére;</span> <span class="verse"><a name="4">4</a>Együgyûeknek eszesség, gyermeknek tudomány és meggondolás adására.</span> <span class="verse"><a name="5">5</a>Hallja a bölcs és öregbítse az õ tanulságát, és az értelmes szerezzen érett tanácsokat.</span> <span class="verse"><a name="6">6</a>Példabeszédnek és példázatnak, bölcsek beszédeinek és találós meséinek megértésére.</span> <span class="verse"><a name="7">7</a>Az Úrnak félelme feje a bölcseségnek; a bölcseséget és erkölcsi tanítást a bolondok megútálják.</span> <span class="verse"><a name="8">8</a>Hallgasd, fiam, a te atyádnak erkölcsi tanítását, és a te anyádnak oktatását el ne hagyd.</span> <span class="verse"><a name="9">9</a>Mert kedves ékesség lesz a te fejednek, és aranyláncz a te nyakadra.</span> <span class="verse"><a name="10">10</a>Fiam, ha a bûnösök el akarnak csábítani téged: ne fogadd beszédöket.</span> <span class="verse"><a name="11">11</a>Ha azt mondják: jere mi velünk, leselkedjünk vér után, rejtezzünk el az ártatlan ellen ok nélkül;</span> <span class="verse"><a name="12">12</a>Nyeljük el azokat, mint a sír elevenen, és egészen, mint a kik mélységbe szállottak;</span> <span class="verse"><a name="13">13</a>Minden drága marhát nyerünk, megtöltjük a mi házainkat zsákmánnyal;</span> <span class="verse"><a name="14">14</a>Sorsodat vesd közénk; egy erszényünk legyen mindnyájunknak:</span> <span class="verse"><a name="15">15</a>Fiam, ne járj egy úton ezekkel, tartóztasd meg lábaidat ösvényüktõl;</span> <span class="verse"><a name="16">16</a>Mert lábaik a gonoszra futnak, és sietnek a vérnek ontására.</span> <span class="verse"><a name="17">17</a>Mert hiába vetik ki a hálót minden szárnyas állat szemei elõtt:</span> <span class="verse"><a name="18">18</a>Ezek mégis vérök árán is ólálkodnak, lelkök árán is leselkednek;</span> <span class="verse"><a name="19">19</a>Ilyen az útja minden kapzsi embernek: gazdájának életét veszi el.</span> <span class="verse"><a name="20">20</a>A bölcseség künn szerül-szerte kiált; az utczákon zengedezteti az õ szavát.</span> <span class="verse"><a name="21">21</a>Lármás utczafõkön kiált a kapuk bemenetelin, a városban szólja az õ beszédit.</span> <span class="verse"><a name="22">22</a>Míglen szeretitek, oh ti együgyûek az együgyûséget, és gyönyörködnek a csúfolók csúfolásban, és gyûlölik a balgatagok a tudományt?!</span> <span class="verse"><a name="23">23</a>Térjetek az én dorgálásomhoz; ímé közlöm veletek az én lelkemet, tudtotokra adom az én beszédimet néktek.</span> <span class="verse"><a name="24">24</a>Mivelhogy hívtalak [titeket,] és vonakodtatok, kiterjesztém az én kezemet, és senki eszébe nem vette;</span> <span class="verse"><a name="25">25</a>És elhagytátok minden én tanácsomat, és az én feddésemmel nem gondoltatok:</span> <span class="verse"><a name="26">26</a>Én is a ti nyomorúságtokon nevetek, megcsúfollak, mikor eljõ az, a mitõl féltek.</span> <span class="verse"><a name="27">27</a>Mikor eljõ, mint a vihar, az, a mitõl féltek, és a ti nyomorúságtok, mint a forgószél elközelget: mikor eljõ ti reátok a nyomorgatás és a szorongatás.</span> <span class="verse"><a name="28">28</a>Akkor segítségül hívnak engem, de nem hallgatom meg: keresnek engem, de meg nem találnak.</span> <span class="verse"><a name="29">29</a>Azért hogy gyûlölték a bölcseséget, és az Úrnak félelmét nem választották.</span> <span class="verse"><a name="30">30</a>Nem engedtek az én tanácsomnak; megvetették minden én feddésemet.</span> <span class="verse"><a name="31">31</a>Esznek azért az õ útjoknak gyümölcsébõl, és az õ tanácsokból megelégednek.</span> <span class="verse"><a name="32">32</a>Mert az együgyûeknek pártossága megöli õket, és a balgatagoknak szerencséje elveszti õket.</span> <span class="verse"><a name="33">33</a>A ki pedig hallgat engem, lakozik bátorságosan, és csendes lesz a gonosznak félelmétõl.</span> </p></div</div></div></body></html>