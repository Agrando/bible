<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Moáb felõl ezt mondja a Seregek Ura, az Izráel Istene: Jaj Nébónak, mert elpusztíttatott; megszégyenült, bevétetett Kirjátaim, Misgáb megszégyenült és elrémült.</span> <span class="verse"><a name="2">2</a>Nincs már dicsõsége Moábnak Hesbonban, gonoszt gondoltak õ ellene, [mondván:] Jertek el és veszessük el õt, ne legyen nemzetség! Madmen te is elnémulsz, fegyver jár nyomodban!</span> <span class="verse"><a name="3">3</a>Nagy kiáltás hallatszik Horonáimból: pusztulás és nagy romlás!</span> <span class="verse"><a name="4">4</a>Elnyomorodott Moáb, kicsinyei sikoltva kiáltanak.</span> <span class="verse"><a name="5">5</a>Mert a Luhit hágóján siralmat siralom ér, mert Horonáim lejtõin az ellenség hallatja vészkiáltását.</span> <span class="verse"><a name="6">6</a>Fussatok, mentsétek meg lelketeket, és legyetek mint a hangafa a pusztában!</span> <span class="verse"><a name="7">7</a>Mivelhogy a te bizodalmad marháidban és kincseidben volt, te is bevétetel, és Kámós fogságra megy papjaival, fejedelmeivel együtt.</span> <span class="verse"><a name="8">8</a>És rátör a pusztító minden városra, egy város sem menekedik meg, és elvész a völgy, és feldúlatik a síkság, a mint megmondta az Úr.</span> <span class="verse"><a name="9">9</a>Adjatok szárnyat Moábnak, hogy repülvén elrepülhessen, mert az õ városai elpusztulnak, és senki sem lakik azokban.</span> <span class="verse"><a name="10">10</a>Átkozott, a ki az Úrnak dolgát csalárdul cselekszi, és átkozott, a ki fegyverét kiméli a vértõl!</span> <span class="verse"><a name="11">11</a>Nyugodtan élt Moáb gyermekségétõl fogva, és pihent az õ seprejében, és edénybõl-edénybe nem öntötték és fogságra sem ment, azért maradt meg az íze rajta, és nem változott el az õ szaga.</span> <span class="verse"><a name="12">12</a>De ímé eljõnek a napok, azt mondja az Úr, és rablókat bocsátok reá, a kik megrabolják õt, és megüresítsék edényeit, palaczkjait pedig összetörjék.</span> <span class="verse"><a name="13">13</a>És megszégyenül Moáb Kámós miatt, a mint megszégyenült Izráel háza Béthel miatt, a melyben bizodalma volt.</span> <span class="verse"><a name="14">14</a>Mimódon mondjátok: Hõsök vagyunk és vitéz férfiak a harczra?</span> <span class="verse"><a name="15">15</a>Elpusztul Moáb, városai fellobbannak, válogatott ifjai pedig mészárszékre jutnak, azt mondja a király, a kinek neve Seregek Ura!</span> <span class="verse"><a name="16">16</a>Közel van Moáb veszedelme, ihol jõ és igen siet az õ veszedelme!</span> <span class="verse"><a name="17">17</a>Bánkódjatok miatta mindnyájan, a kik körülte vagytok, és mindnyájan, a kik ismeritek az õ nevét; mondjátok: Hogy eltört az erõs vesszõ, a dicsõ pálcza!</span> <span class="verse"><a name="18">18</a>Szállj le a dicsõségbõl és ülj szomjan Dibonnak megmaradt leánya, mert a Moáb pusztítója feljött ellened, elrontja a te erõsségeidet.</span> <span class="verse"><a name="19">19</a>Állj meg az úton, és nézz ide-oda Aroér lakosa, kérdezd meg a futót és a menekülõt, [és] ezt mondd: Mi történt?</span> <span class="verse"><a name="20">20</a>Megszégyenült Moáb, mert megtört. Ordítsatok és kiáltsatok! Hirdessétek Arnonban, hogy elpusztíttatott Moáb!</span> <span class="verse"><a name="21">21</a>Mert rájött az ítélet a sík földre; Hólonra, Jására és Mefátra.</span> <span class="verse"><a name="22">22</a>És Dibonra, Nébóra és Beth-Diblátaimra.</span> <span class="verse"><a name="23">23</a>És Kirjáthaimra, Beth-Gámulra és Beth-Meonra.</span> <span class="verse"><a name="24">24</a>És Kirjátra, Boczrára és Moáb földének minden messze és közel való városaira.</span> <span class="verse"><a name="25">25</a>Letöretett a Moáb szarva, és karja levágatott, azt mondja az Úr.</span> <span class="verse"><a name="26">26</a>Részegítsétek le õt, mert hõsködött az Úr ellen, és heverjen Moáb az õ okádásában, és legyen csúfság õ is.</span> <span class="verse"><a name="27">27</a>Vajjon nem csúfod volt-é néked az Izráel? Avagy a lopók között találtatott, hogy mikor szólottál felõle, kevélyen hánytad magadat?</span> <span class="verse"><a name="28">28</a>Hagyjátok el a városokat, és lakjatok a kõsziklákban, Moáb lakosai, és legyetek mint a galamb, a mely az odu száján belõl rak fészket.</span> <span class="verse"><a name="29">29</a>Hallottuk a Moáb kevélységét: igen kevély; az õ felfuvalkodását és kevélységét, kérkedését, és az õ szívének elbizakodottságát.</span> <span class="verse"><a name="30">30</a>Én ismerem, azt mondja az Úr, az õ szertelenkedését, és az õ fecsegése nem igaz, és nem igaz a cselekedete sem.</span> <span class="verse"><a name="31">31</a>Azért jajgatok Moábon, és az egész Moábért kiáltok, a Kir- Heres férfiaiért nyög [az én lelkem.]</span> <span class="verse"><a name="32">32</a>Jobban siratlak téged, mint siratták Jaézert, a ki Sibmának szõlõje! A te hajtásaid túlhatoltak a tengeren, a Jaézer tengeréig értek; a te nyári gyümölcseidre és a te szüretedre pusztító rontott.</span> <span class="verse"><a name="33">33</a>És eltünik az öröm és vígasság Kármelbõl és a Moáb földérõl, és a kádakból kifogyasztom a bort, nem sajtolnak örömzajjal; az éneklõ nem énekel.</span> <span class="verse"><a name="34">34</a>Hesbon kiáltása miatt Elealéig [és] Jáhásig felhat az õ szavok; Soártól fogva Horonáimig [és] Eglath-Selisájjáig, mert a Nimrim vize is elapad.</span> <span class="verse"><a name="35">35</a>És kifogyasztom Moábból, azt mondja az Úr, a ki a magaslaton áldozik és füstöt gerjeszt az õ isteneinek.</span> <span class="verse"><a name="36">36</a>Ezért zokog a szívem Moábért, mint a síp, és zokog szívem a Kir-Héres férfiaiért, mint a síp, mivelhogy a kincsek elvesztek, a miket gyûjtött.</span> <span class="verse"><a name="37">37</a>Mert minden fõ kopasz, és minden szakál elnyiratott, minden kézen metélések, és [minden] derékon gyászruha.</span> <span class="verse"><a name="38">38</a>Moábnak minden házpadján és utczáján mindenütt siralom, mert összetörtem Moábot, mint az edényt, mely semmirekellõ, azt mondja az Úr.</span> <span class="verse"><a name="39">39</a>Jajgatnak, [ezt mondván:] Hogy összezúzatott! Hogy fordult háttal Moáb, megszégyenülve! És csúffá lett Moáb, és rettentésére mindazoknak, a kik körülte vannak.</span> <span class="verse"><a name="40">40</a>Mert ezt mondja az Úr: Ímé, mint a saskeselyû repül reá, és kiterjeszti Moábra szárnyait.</span> <span class="verse"><a name="41">41</a>Bevétettek a városok, és az erõsségek elfoglaltattak, és a Moáb vitézeinek szíve olyan volt e napon, mint a vajudó asszonynak szíve.</span> <span class="verse"><a name="42">42</a>És Moáb elpusztul, úgy hogy nem lesz nép [többé], mert az Úr ellen felemelkedett.</span> <span class="verse"><a name="43">43</a>Félelem, verem és tõr [jõ] te ellened, Moáb lakosa, azt mondja az Úr.</span> <span class="verse"><a name="44">44</a>A ki elfut a félelem elõl, a verembe esik, és a ki kijõ a verembõl, a tõrben fogatik meg, mert rábocsátom Moábra az õ megfenyítésének esztendejét, azt mondja az Úr.</span> <span class="verse"><a name="45">45</a>A Hesbon árnyékában állanak meg a hatalom elõl futók; de tûz jõ ki Hesbonból és láng Szihonnak közepébõl, és elemészti Moábnak üstökét és a háborgó fiaknak koponyáját.</span> <span class="verse"><a name="46">46</a>Jaj néked Moáb! Elveszett Kámósnak népe, mert fiaid fogságra vitettek, és leányaid is fogságra.</span> <span class="verse"><a name="47">47</a>De visszahozom Moábot a fogságból sok idõ mulva, azt mondja az Úr. Eddig van Moáb ítélete.</span> </p></div</div></div></body></html>