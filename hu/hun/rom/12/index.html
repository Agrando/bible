<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/rom">Romans</a> &gt <strong>Chapter 12</strong></div><p><span class="verse"><a name="1">1</a>Kérlek azért titeket atyámfiai az Istennek irgalmasságára, hogy szánjátok oda a ti testeiteket élõ, szent és Istennek kedves áldozatul, mint a ti okos tiszteleteteket.</span> <span class="verse"><a name="2">2</a>És ne szabjátok magatokat e világhoz, hanem változzatok el a ti elméteknek megújulása által, hogy megvizsgáljátok, mi az Istennek jó, kedves és tökéletes akarata.</span> <span class="verse"><a name="3">3</a>Mert a nékem adott kegyelem által mondom mindenkinek közöttetek, hogy feljebb ne bölcselkedjék, mint a hogy kell bölcselkedni; hanem józanon bölcselkedjék, a mint az Isten adta kinek-kinek a hit mértékét.</span> <span class="verse"><a name="4">4</a>Mert miképen egy testben sok tagunk van, minden tagnak pedig nem ugyanazon cselekedete van:</span> <span class="verse"><a name="5">5</a>Azonképen sokan egy test vagyunk a Krisztusban, egyenként pedig egymásnak tagjai [vagyunk.]</span> <span class="verse"><a name="6">6</a>Minthogy azért külön-külön ajándékaink vannak a nékünk adott kegyelem szerint, akár írásmagyarázás, a hitnek szabálya szerint [teljesítsük;]</span> <span class="verse"><a name="7">7</a>Akár szolgálat, a szolgálatban; akár tanító, a tanításban;</span> <span class="verse"><a name="8">8</a>Akár intõ, az intésben; az adakozó szelídségben; az elõljáró szorgalmatossággal; a könyörülõ vídámsággal [mívelje.]</span> <span class="verse"><a name="9">9</a>A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz.</span> <span class="verse"><a name="10">10</a>Atyafiúi szeretettel egymás iránt gyöngédek; a tiszteletadásban egymást megelõzõk [legyetek.]</span> <span class="verse"><a name="11">11</a>Az igyekezetben ne [legyetek] restek; lélekben buzgók [legyetek;] az Úrnak szolgáljatok.</span> <span class="verse"><a name="12">12</a>A reménységben örvendezõk; a háborúságban tûrõk; a könyörgésben állhatatosak;</span> <span class="verse"><a name="13">13</a>A szentek szükségeire adakozók [legyetek;] a vendégszeretetet gyakoroljátok.</span> <span class="verse"><a name="14">14</a>Áldjátok azokat, a kik titeket kergetnek; áldjátok és ne átkozzátok.</span> <span class="verse"><a name="15">15</a>Örüljetek az örülõkkel, és sírjatok a sírókkal.</span> <span class="verse"><a name="16">16</a>Egymás iránt ugyanazon indulattal legyetek; ne kevélykedjetek, hanem az alázatosakhoz szabjátok magatokat. Ne legyetek bölcsek timagatokban.</span> <span class="verse"><a name="17">17</a>Senkinek gonoszért gonoszszal ne fizessetek. A tisztességre gondotok legyen minden ember elõtt.</span> <span class="verse"><a name="18">18</a>Ha lehetséges, a mennyire rajtatok áll, minden emberrel békességesen éljetek.</span> <span class="verse"><a name="19">19</a>Magatokért bosszút ne álljatok szerelmeseim, hanem adjatok helyet ama haragnak; mert meg van írva: Enyém a bosszúállás, én megfizetek, ezt mondja az Úr.</span> <span class="verse"><a name="20">20</a>Azért, ha éhezik a te ellenséged, adj ennie; ha szomjuhozik, adj innia; mert ha ezt míveled, eleven szenet gyûjtesz az õ fejére.</span> <span class="verse"><a name="21">21</a>Ne gyõzettessél meg a gonosztól, hanem a gonoszt jóval gyõzd meg.</span> </p></div</div></div></body></html>