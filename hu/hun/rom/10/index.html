<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/rom">Romans</a> &gt <strong>Chapter 10</strong></div><p><span class="verse"><a name="1">1</a>Atyámfiai, szívem szerint kívánom és Istentõl könyörgöm az Izráel idvességét.</span> <span class="verse"><a name="2">2</a>Mert bizonyságot teszek felõlök, hogy Isten iránt való buzgóság van bennök, de nem megismerés szerint.</span> <span class="verse"><a name="3">3</a>Mert az Isten igazságát nem ismervén, és az õ tulajdon igazságukat igyekezvén érvényesíteni, az Isten igazságának nem engedelmeskedtek.</span> <span class="verse"><a name="4">4</a>Mert a törvény vége Krisztus minden hívõnek igazságára.</span> <span class="verse"><a name="5">5</a>Mert Mózes a törvénybõl való igazságról [azt] írja, hogy a ki azokat cselekeszi, él azok által.</span> <span class="verse"><a name="6">6</a>A hitbõl való igazság pedig így szól: Ne mondd a te szívedben: Kicsoda megy föl a mennybe? (azaz, hogy Krisztus aláhozza;)</span> <span class="verse"><a name="7">7</a>Avagy: Kicsoda száll le a mélységbe? (azaz, hogy Krisztust a halálból felhozza.)</span> <span class="verse"><a name="8">8</a>De mit mond? Közel hozzád a beszéd, a szádban és a szívedben van: azaz a hit beszéde, a melyet mi hirdetünk.</span> <span class="verse"><a name="9">9</a>Mert ha a te száddal vallást teszel az Úr Jézusról, és szívedben hiszed, hogy az Isten feltámasztotta õt a halálból, megtartatol.</span> <span class="verse"><a name="10">10</a>Mert szívvel hiszünk az igazságra, szájjal teszünk pedig vallást az idvességre.</span> <span class="verse"><a name="11">11</a>Mert azt mondja az írás: Valaki hisz õ benne, meg nem szégyenül.</span> <span class="verse"><a name="12">12</a>Mert nincs különbség zsidó meg görög között; mert ugyanaz az Ura mindeneknek, a ki kegyelemben gazdag mindenekhez, a kik õt segítségül hívják.</span> <span class="verse"><a name="13">13</a>Mert minden, a ki segítségül hívja az Úr nevét, megtartatik.</span> <span class="verse"><a name="14">14</a>Mimódon hívják azért segítségül [azt,] a kiben nem hisznek? Mimódon hisznek pedig [abban], a ki felõl nem hallottak? Mimódon hallanának pedig prédikáló nélkül?</span> <span class="verse"><a name="15">15</a>Mimódon prédikálnak pedig, ha el nem küldetnek? A miképen meg van írva: Mely szépek a békesség hirdetõknek lábai, a kik jókat hirdetnek!</span> <span class="verse"><a name="16">16</a>De nem mindenek engedelmeskedtek az evangyéliomnak. Mert Ésaiás azt mondja: Uram! Kicsoda hitt a mi beszédünknek?</span> <span class="verse"><a name="17">17</a>Azért a hit hallásból van, a hallás pedig Isten ígéje által.</span> <span class="verse"><a name="18">18</a>De mondom: Avagy nem hallották-é? Sõt inkább az egész földre elhatott az õ hangjok, és a lakóföld véghatáráig az õ beszédök.</span> <span class="verse"><a name="19">19</a>De mondom: Avagy nem ismerte-é Izráel? Elõször Mózes mondja: Én titeket felingerellek egy nem néppel, értelmetlen néppel haragítalak meg titeket.</span> <span class="verse"><a name="20">20</a>Ésaiás pedig bátorságosan ezt mondja: Megtaláltak azok, a kik engem nem keresnek; nyilvánvaló lettem azoknak, a kik felõlem nem kérdezõsködtek.</span> <span class="verse"><a name="21">21</a>Az Izráelrõl pedig ezt mondja: Egész napon kiterjesztettem kezeimet az engedetlenkedõ és ellenmondó néphez.</span> </p></div</div></div></body></html>