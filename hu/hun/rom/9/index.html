<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/rom">Romans</a> &gt <strong>Chapter 9</strong></div><p><span class="verse"><a name="1">1</a>Igazságot szólok Krisztusban, nem hazudok, lelkiismeretem velem együtt tesz bizonyságot a Szent Lélek által,</span> <span class="verse"><a name="2">2</a>Hogy nagy az én szomorúságom és szüntelen való az én szívemnek fájdalma;</span> <span class="verse"><a name="3">3</a>Mert kívánnám, hogy én magam átok legyek, [elszakasztva] a Krisztustól az én atyámfiaiért, a kik rokonaim test szerint;</span> <span class="verse"><a name="4">4</a>A kik izráeliták, a kiké a fiúság és a dicsõség és a szövetségek, meg a törvényadás és az isteni tisztelet és az ígéretek;</span> <span class="verse"><a name="5">5</a>A kiké az atyák, és a kik közül való test szerint a Krisztus, a ki mindeneknek felette örökké áldandó Isten. Ámen.</span> <span class="verse"><a name="6">6</a>Nem lehet pedig, hogy meghiúsult legyen az Isten beszéde. Mert nem mindnyájan izráeliták azok, kik Izráeltõl valók;</span> <span class="verse"><a name="7">7</a>Sem nem mindnyájan fiak, kik az Ábrahám magvából valók; hanem: Izsákban neveztetik néked a te magod.</span> <span class="verse"><a name="8">8</a>Azaz, nem a testnek fiai az Isten fiai; hanem az ígéret fiait tekinti magul.</span> <span class="verse"><a name="9">9</a>Mert ígéretnek beszéde ez: Ez idõ tájban eljövök, és Sárának fia lesz.</span> <span class="verse"><a name="10">10</a>Nemcsak pedig, hanem Rebeka is, ki egytõl fogant méhében, Izsáktól a mi atyánktól:</span> <span class="verse"><a name="11">11</a>Mert mikor még meg sem születtek, sem semmi jót vagy gonoszt nem cselekedtek, hogy az Istennek kiválasztás szerint való végzése megmaradjon, nem cselekedetekbõl, hanem az elhívótól,</span> <span class="verse"><a name="12">12</a>Megmondatott néki, hogy: A nagyobbik szolgál a kisebbiknek.</span> <span class="verse"><a name="13">13</a>Miképen meg van írva: Jákóbot szerettem, Ézsaut pedig gyûlöltem.</span> <span class="verse"><a name="14">14</a>Mit mondunk tehát: Vajjon nem igazságtalanság-é [ez] az Istentõl? Távol legyen!</span> <span class="verse"><a name="15">15</a>Mert Mózesnek ezt mondja: Könyörülök azon, a kin könyörülök, és kegyelmezek annak, a kinek kegyelmezek.</span> <span class="verse"><a name="16">16</a>Annakokáért tehát nem azé, a ki akarja, sem nem azé, a ki fut, hanem a könyörülõ Istené.</span> <span class="verse"><a name="17">17</a>Mert azt mondja az írás a Faraónak, hogy: Azért támasztottalak téged, hogy megmutassam benned az én hatalmamat, és hogy hirdessék az én nevemet az egész földön.</span> <span class="verse"><a name="18">18</a>Annakokáért a kin akar könyörül, a kit pedig akar, megkeményít.</span> <span class="verse"><a name="19">19</a>Mondod azért nékem: Miért fedd hát [engem?] [Hiszen] az õ akaratának kicsoda áll ellene?</span> <span class="verse"><a name="20">20</a>Sõt inkább kicsoda vagy te óh ember, hogy versengsz az Istennel? Avagy mondja-é a készítmény a készítõnek: Miért csináltál engem így?</span> <span class="verse"><a name="21">21</a>Avagy nincsen-é a fazekasnak hatalma az agyagon, hogy ugyanazon gyuradékból némely edényt tisztességre, némelyt pedig becstelenségre csináljon?</span> <span class="verse"><a name="22">22</a>Ha pedig az Isten az õ haragját megmutatni és hatalmát megismertetni kívánván, nagy békességes tûréssel elszenvedte a harag edényeit, melyek veszedelemre készíttettek,</span> <span class="verse"><a name="23">23</a>És hogy megismertesse az õ dicsõségének gazdagságát az irgalom edényein, melyeket eleve elkészített a dicsõségre, [mit szólhatsz ellene?]</span> <span class="verse"><a name="24">24</a>A kikül el is hívott minket nemcsak a zsidók, hanem a pogányok közül is,</span> <span class="verse"><a name="25">25</a>A mint Hóseásnál is mondja: Hívom a nem én népemet én népemnek; és a nem szerettet szeretettnek.</span> <span class="verse"><a name="26">26</a>És lészen, hogy azon a helyen, a hol ez mondatott nékik: Ti nem vagytok az én népem, ott az élõ Isten fiainak fognak hívatni.</span> <span class="verse"><a name="27">27</a>Ésaiás pedig ezt kiáltja Izráel felõl: Ha Izráel fiainak száma [annyi] volna is, mint a tenger fövenye, a maradék tartatik meg.</span> <span class="verse"><a name="28">28</a>Mert a dolgot bevégezi és rövidre metszi igazságban; mivel rövidesen végez az Úr a földön.</span> <span class="verse"><a name="29">29</a>És a mint Ésaiás elõre megmondotta: Ha a Seregeknek Ura nem hagyott volna nékünk magot, olyanokká lettünk volna, mint Sodoma, és Gomorához volnánk hasonlók.</span> <span class="verse"><a name="30">30</a>Mit mondunk hát? Azt, hogy a pogányok, a kik az igazságot nem követték, az igazságot elnyerték, még pedig a hitbõl való igazságot;</span> <span class="verse"><a name="31">31</a>Izráel ellenben, mely az igazság törvényét követte, nem jutott el az igazság törvényére.</span> <span class="verse"><a name="32">32</a>Miért? Azért, mert nem hitbõl [keresték,] hanem mintha a törvény cselekedeteibõl volna. Mert beleütköztek a beleütközés kövébe,</span> <span class="verse"><a name="33">33</a>A mint meg van írva: Ímé beleütközés kövét és megbotránkozás szikláját teszem Sionba; és a ki hisz benne, nem szégyenül meg.</span> </p></div</div></div></body></html>