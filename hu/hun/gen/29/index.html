<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/gen">Genesis</a> &gt <strong>Chapter 29</strong></div><p><span class="verse"><a name="1">1</a>Jákób azután lábára kelvén, elméne a napkeletre lakók földére.</span> <span class="verse"><a name="2">2</a>És látá, hogy ímé egy kút van a mezõben, és hogy ott három falka juh hever vala. Mert abból a kútból itatják vala a nyájakat; de a kútnak száján nagy kõ vala:</span> <span class="verse"><a name="3">3</a>Mikor pedig ott valamennyi nyáj összeverõdik, elgördítik a követ a kút szájáról és megitatják a juhokat s ismét helyére teszik a követ, a kút szájára.</span> <span class="verse"><a name="4">4</a>És monda nékik Jákób: Honnan valók vagytok atyámfiai? És mondának: Háránból valók vagyunk.</span> <span class="verse"><a name="5">5</a>És monda nékik: Ismeritek-é Lábánt, a Nákhor fiát? s azok felelének: Ismerjük.</span> <span class="verse"><a name="6">6</a>Azután monda nékik: Egészségben van-é? s azok mondának: Egészségben van, és az õ leánya Rákhel ímhol jõ a juhokkal.</span> <span class="verse"><a name="7">7</a>És monda [Jákób:] Ímé még nagy fenn van a nap, nincs ideje hogy betereljék a marhát: itassátok meg a juhokat, és menjetek, legeltessetek.</span> <span class="verse"><a name="8">8</a>Azok pedig felelének: Nem tehetjük míg valamennyi nyáj össze nem verõdik, és el nem gördítik a követ a kút szájáról, hogy megitathassuk a juhokat.</span> <span class="verse"><a name="9">9</a>Még beszélget vala velõk, mikor megérkezék Rákhel az õ atyja juhaival, melyeket legeltet vala.</span> <span class="verse"><a name="10">10</a>S lõn, a mint meglátá Jákób Rákhelt, Lábánnak az õ anyja bátyjának leányát, és Lábánnak az õ anyja bátyjának juhait, odalépett Jákób és elgördíté a követ a kút szájáról, és megitatá Lábánnak az õ anyja bátyjának juhait.</span> <span class="verse"><a name="11">11</a>És megcsókolá Jákób Rákhelt, és nagy felszóval síra.</span> <span class="verse"><a name="12">12</a>S elbeszélé Jákób Rákhelnek, hogy õ az õ atyjának rokona és hogy Rebekának fia. Ez pedig elfuta, és megmondá az õ atyjának.</span> <span class="verse"><a name="13">13</a>És lõn mikor Lábán Jákóbnak, az õ húga fiának hírét hallá, eleibe futa, megölelé és megcsókolá õt, és bevivé az õ házába, és az mindeneket elbeszéle Lábánnak.</span> <span class="verse"><a name="14">14</a>És monda néki Lábán: Bizony én csontom és testem vagy te! És nála lakék egy hónapig,</span> <span class="verse"><a name="15">15</a>És monda Lábán Jákóbnak: Avagy ingyen szolgálj-é engem azért, hogy atyámfia vagy? Mondd meg nékem, mi legyen a béred?</span> <span class="verse"><a name="16">16</a>Vala pedig Lábánnak két leánya: a nagyobbiknak neve Lea, a kisebbiknek neve Rákhel.</span> <span class="verse"><a name="17">17</a>Leának pedig gyenge szemei valának, de Rákhel szép termetû és szép tekintetû vala.</span> <span class="verse"><a name="18">18</a>Megszereti vala azért Jákób Rákhelt, és monda: Szolgállak téged hét esztendeig Rákhelért, a te kisebbik leányodért.</span> <span class="verse"><a name="19">19</a>És monda Lábán: Jobb néked adnom õt, hogysem másnak adjam õt, maradj én nálam.</span> <span class="verse"><a name="20">20</a>Szolgála tehát Jákób Rákhelért hét esztendeig, s csak néhány napnak tetszék az neki, annyira szereti vala õt.</span> <span class="verse"><a name="21">21</a>És monda Jákób Lábánnak: Add meg nékem az én feleségemet: mert az én idõm kitelt, hadd menjek be hozzá.</span> <span class="verse"><a name="22">22</a>És begyûjté Lábán annak a helynek minden népét, és szerze lakodalmat.</span> <span class="verse"><a name="23">23</a>Estve pedig vevé az õ leányát Leát, és bevivé hozzá, a ki beméne õ hozzá.</span> <span class="verse"><a name="24">24</a>És Lábán az õ szolgálóját Zilpát, szolgálóul adá az õ leányának Leának.</span> <span class="verse"><a name="25">25</a>És reggelre kelve: Ímé ez Lea! Monda azért Lábánnak: Mit cselekedtél én velem? Avagy nem Rákhelért szolgáltalak-é én tégedet? Miért csaltál meg engem?</span> <span class="verse"><a name="26">26</a>Lábán pedig monda: Nem szokás nálunk, hogy a kisebbiket oda adják a nagyobbik elõtt.</span> <span class="verse"><a name="27">27</a>Töltsd ki ennek hetét, azután amazt is néked adjuk a szolgálatért, melylyel majd szolgálsz nálam még más hét esztendeig.</span> <span class="verse"><a name="28">28</a>Jákób tehát aképen cselekedék, kitölté azt a hetet; ez pedig néki adá Rákhelt, az õ leányát feleségûl.</span> <span class="verse"><a name="29">29</a>És adá Lábán az õ leányának Rákhelnek, az õ szolgálóját Bilhát, hogy néki szolgálója legyen.</span> <span class="verse"><a name="30">30</a>És beméne Rákhelhez is, és inkább szereté Rákhelt, hogysem Leát és szolgála õ nála még más hét esztendeig.</span> <span class="verse"><a name="31">31</a>És meglátá az Úr Lea megvetett voltát, és megnyitá annak méhét. Rákhel pedig magtalan vala.</span> <span class="verse"><a name="32">32</a>Fogada azért Lea az õ méhében és szûle fiat, és nevezé nevét Rúbennek, mert azt mondja vala: Meglátta az Úr az én nyomorúságomat; most már szeretni fog engem az én férjem.</span> <span class="verse"><a name="33">33</a>Azután ismét teherbe esék és szûle fiat, és monda: Mivelhogy meghallotta az Úr megvetett voltomat, azért adta nékem ezt is; és nevezé nevét Simeonnak.</span> <span class="verse"><a name="34">34</a>És megint teherbe esék és szûle fiat, és monda: Most már ragaszkodni fog hozzám az én férjem, mert három fiat szûltem néki; azért nevezé nevét Lévinek.</span> <span class="verse"><a name="35">35</a>És ismét teherbe esék, és fiat szûle és mondá: Most már hálákat adok az Úrnak; azért nevezé nevét Júdának, és megszûnék a szûléstõl.</span> </p></div</div></div></body></html>