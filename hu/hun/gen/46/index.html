<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/gen">Genesis</a> &gt <strong>Chapter 46</strong></div><p><span class="verse"><a name="1">1</a>Elindula azért Izráel minden hozzá tartozóival és méne Beérsebába; és áldozék áldozatokat az õ atyja Izsák Istenének.</span> <span class="verse"><a name="2">2</a>És szóla Isten Izráelnek éjjeli látomásban, és monda: Jákób, Jákób. Õ pedig monda: Ímhol vagyok.</span> <span class="verse"><a name="3">3</a>És monda: Én vagyok az Isten, a te atyádnak Istene: Ne félj lemenni Égyiptomba: mert nagy néppé teszlek ott téged.</span> <span class="verse"><a name="4">4</a>Én lemegyek veled Égyiptomba, és én bizonynyal fel is hozlak; és József fogja bé a te szemeidet.</span> <span class="verse"><a name="5">5</a>Felkerekedék azért Jákób Beérsebából, és elvivék Izráel fiai Jákóbot az õ atyjokat, és gyermekeiket és feleségeiket a szekereken, melyeket a Faraó küldött vala érette.</span> <span class="verse"><a name="6">6</a>És elvivék nyájaikat és szerzeményeiket, melyeket Kanaán földén szereztek vala, és jutának Égyiptomba Jákób és minden vele levõ magva.</span> <span class="verse"><a name="7">7</a>Az õ fiait és fiainak fiait, az õ leányait, és fiainak leányait és minden vele levõ magvát elvivé magával Égyiptomba.</span> <span class="verse"><a name="8">8</a>Ezek pedig az Izráel fiainak nevei, kik bementek Égyiptomba: Jákób és az õ fiai: Jákóbnak elsõszülötte Rúben.</span> <span class="verse"><a name="9">9</a>Rúben fiai pedig: Khánokh, Pallu, Kheczrón, Khármi.</span> <span class="verse"><a name="10">10</a>Simeon fiai pedig: Jemúel, Jámin, Ohad, Jákhin, Czóhár és Saul a kanaáni asszonynak fia.</span> <span class="verse"><a name="11">11</a>Lévi fiai pedig: Gerson, Kehát, Mérári.</span> <span class="verse"><a name="12">12</a>Júda fiai pedig: Hér, Ónán, Séla, Perecz, Zerákh; de megholt vala Hér és Ónán a Kanaán földén. Perecznek fiai pedig: Kheczrón és Khámul.</span> <span class="verse"><a name="13">13</a>Izsakhár fiai pedig: Thóla, Puvah, Jób és Simrón.</span> <span class="verse"><a name="14">14</a>Zebulon fiai pedig: Szered, Élon, Jákhleél.</span> <span class="verse"><a name="15">15</a>Ezek Lea fiai, a kiket szûlt vala Jákóbnak Mésopotámiában, Dínával az õ leányával együtt. Fiainak és leányainak összes száma: harminczhárom lélek.</span> <span class="verse"><a name="16">16</a>Gád fiai pedig: Czifjon, Khaggi, Súni, Eczbón, Héri, Aródi és Areéli.</span> <span class="verse"><a name="17">17</a>Áser fiai pedig: Jimnáh, Jisváh, Jisvi, Beriha és Szerakh az õ húgok; Berihának fiai pedig: Khéber és Málkhiel.</span> <span class="verse"><a name="18">18</a>Ezek Zilpa fiai, kit Lábán adott vala Leának az õ leányának; és õ szûlé ezt a tizenhat lelket Jákóbnak.</span> <span class="verse"><a name="19">19</a>Rákhelnek, Jákób feleségének fiai: József és Benjámin.</span> <span class="verse"><a name="20">20</a>És születének Józsefnek Égyiptom földén Manasse és Efráim, a kiket Asznáth, Potiferának, On papjának leánya szûlt néki.</span> <span class="verse"><a name="21">21</a>Benjámin fiai pedig: Bela, Bekher, Asbél, Géra, Nahamán, Ekhi, Rós, Muppim, Khuppim és Ard.</span> <span class="verse"><a name="22">22</a>Ezek Rákhel fiai, kik születtek Jákóbnak, mindössze tizennégy lélek.</span> <span class="verse"><a name="23">23</a>Dán fia pedig: Khusim.</span> <span class="verse"><a name="24">24</a>Nafthali fiai pedig: Jakhczeél, Gúni, Jéczer és Sillém.</span> <span class="verse"><a name="25">25</a>Ezek Bilha fiai, kit adott vala Lábán Rákhelnek az õ leányának; és ezeket szûlte Jákóbnak, mindössze hét lelket.</span> <span class="verse"><a name="26">26</a>Valamennyi Jákóbbal Égyiptomba jött lélek, kik az õ ágyékából származtak, a Jákób fiainak feleségeit nem számítva, mindössze hatvanhat lélek.</span> <span class="verse"><a name="27">27</a>József fiai pedig, kik Égyiptomban születtek, két lélek. Jákób egész házanépe, mely Égyiptomba ment vala, hetven lélek.</span> <span class="verse"><a name="28">28</a>Júdát pedig elküldé maga elõtt Józsefhez, hogy útmutatója legyen Gósen felé. És eljutának Gósen földére.</span> <span class="verse"><a name="29">29</a>És befogata József az õ szekerébe, és eleibe méne Izráelnek az õ atyjának Gósenbe; s a mint maga elõtt látá, nyakába borula, és síra az õ nyakán sok ideig.</span> <span class="verse"><a name="30">30</a>És monda Izráel Józsefnek: Immár örömest meghalok, minekutána láttam a te orczádat, hogy még élsz.</span> <span class="verse"><a name="31">31</a>József pedig monda az õ testvéreinek, és az õ atyja házanépének: Felmegyek és tudtára adom a Faraónak, és ezt mondom néki: Az én testvéreim és atyám háznépe, kik Kanaán földén valának, eljöttek én hozzám.</span> <span class="verse"><a name="32">32</a>Azok az emberek pedig juhpásztorok, mert baromtartó nép valának, és juhaikat, barmaikat, és mindenöket valamijök van, elhozták.</span> <span class="verse"><a name="33">33</a>S ha majd a Faraó hivat titeket és azt kérdi: Mi a ti életmódotok?</span> <span class="verse"><a name="34">34</a>Azt mondjátok: Baromtartó emberek voltak a te szolgáid gyermekségünktõl fogva mind ez ideig, mi is, mint a mi atyáink, hogy lakhassatok Gósen földén; mert minden juhpásztor utálatos az Égyiptombeliek elõtt.</span> </p></div</div></div></body></html>