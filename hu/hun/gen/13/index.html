<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/gen">Genesis</a> &gt <strong>Chapter 13</strong></div><p><span class="verse"><a name="1">1</a>Feljöve azért Ábrám Égyiptomból, õ és az õ felesége, és mindene valamije vala, és Lót is õ vele, a déli tartományba.</span> <span class="verse"><a name="2">2</a>Ábrám pedig igen gazdag vala barmokkal, ezüsttel és aranynyal.</span> <span class="verse"><a name="3">3</a>És méne helyrõl helyre délfelõl mind Béthelig, oda a hol elõször vala az õ sátora, Béthel és Hái között.</span> <span class="verse"><a name="4">4</a>Annak az oltárnak helyére, melyet ott elsõben készített vala: és segítségûl hívá ott Ábrám az Úrnak nevét.</span> <span class="verse"><a name="5">5</a>Lótnak is pedig, a ki Ábrámmal jár vala, valának juhai, ökrei és sátorai.</span> <span class="verse"><a name="6">6</a>És nem bírá meg õket az a föld, hogy együtt lakjanak, mert sok jószáguk vala, és nem lakhatának együtt.</span> <span class="verse"><a name="7">7</a>Versengés is támada az Ábrám barompásztorai között, és a Lót barompásztorai között; és a Kananeusok és a Perizeusok is ott laknak vala akkor azon a földön.</span> <span class="verse"><a name="8">8</a>Monda azért Ábrám Lótnak: Ne legyen versengés közöttem és közötted, se az én pásztoraim között és a te pásztoraid között: hiszen atyafiak vagyunk.</span> <span class="verse"><a name="9">9</a>Avagy nincsen-é elõtted mind az egész föld? Válj el kérlek, tõlem; ha te balra tartasz, én jobbra megyek; ha te jobbra menéndesz, én balra térek.</span> <span class="verse"><a name="10">10</a>Felemelé azért Lót az õ szemeit, és látá, hogy a Jordán egész melléke bõvizû föld; mert minekelõtte elvesztette volna az Úr Sodomát és Gomorát, mind Czoárig olyan vala az, mint az Úr kertje, mint Égyiptom földe.</span> <span class="verse"><a name="11">11</a>És választá Lót magának a Jordán egész mellékét, és elköltözék Lót kelet felé: és elválának egymástól.</span> <span class="verse"><a name="12">12</a>Ábrám lakozik vala a Kanaán földén, Lót pedig lakozik vala a [Jordán- ]melléki városokban, és sátoroz vala Sodomáig.</span> <span class="verse"><a name="13">13</a>Sodoma lakosai pedig nagyon gonoszok és bûnösök valának az Úr elõtt.</span> <span class="verse"><a name="14">14</a>Az Úr pedig monda Ábrámnak, minekutánna elválék tõle Lót: Emeld fel szemeidet és tekints arról a helyrõl, a hol vagy, északra, délre, keletre és nyugotra.</span> <span class="verse"><a name="15">15</a>Mert mind az egész földet, a melyet látsz, néked adom, és a te magodnak örökre.</span> <span class="verse"><a name="16">16</a>És olyanná tészem a te magodat, mint a földnek pora, hogyha valaki megszámlálhatja a földnek porát, a te magod is megszámlálható lesz.</span> <span class="verse"><a name="17">17</a>Kelj fel, járd be ez országot hosszában és széltében: mert néked adom azt.</span> <span class="verse"><a name="18">18</a>Elébb mozdítá azért sátorát Ábrám, és elméne, és lakozék Mamré tölgyesében, mely Hebronban van, és oltárt építe ott az Úrnak.</span> </p></div</div></div></body></html>