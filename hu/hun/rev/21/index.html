<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/rev">Revelation</a> &gt <strong>Chapter 21</strong></div><p><span class="verse"><a name="1">1</a>Ezután láték új eget és új földet; mert az elsõ ég és az elsõ föld elmúlt vala; és a tenger többé nem vala.</span> <span class="verse"><a name="2">2</a>És én János látám a szent várost, az új Jeruzsálemet, a mely az Istentõl szálla alá a mennybõl, elkészítve, mint egy férje számára felékesített menyasszony.</span> <span class="verse"><a name="3">3</a>És hallék nagy szózatot, a mely ezt mondja vala az égbõl: Ímé az Isten sátora az emberekkel van, és velök lakozik, és azok az õ népei lesznek, és maga az Isten lesz velök, az õ Istenök.</span> <span class="verse"><a name="4">4</a>És az Isten eltöröl minden könyet az õ szemeikrõl; és a halál nem lesz többé; sem gyász, sem kiáltás, sem fájdalom nem lesz többé, mert az elsõk elmúltak.</span> <span class="verse"><a name="5">5</a>És monda az, a ki a királyiszéken ül vala: Ímé mindent újjá teszek. És monda nékem: Írd meg, mert e beszédek hívek és igazak.</span> <span class="verse"><a name="6">6</a>És monda nékem: Meglett. Én vagyok az Alfa és az Omega, a kezdet és a vég. Én a szomjazónak adok az élet vizének forrásából ingyen.</span> <span class="verse"><a name="7">7</a>A ki gyõz, örökségül nyer mindent; és annak Istene leszek, és az fiam lesz nékem.</span> <span class="verse"><a name="8">8</a>A gyáváknak pedig és hitetleneknek, és útálatosoknak és gyilkosoknak, és paráznáknak és bûbájosoknak, és bálványimádóknak és minden hazugoknak, azoknak része a tûzzel és kénkõvel égõ tóban [lesz], a mi a második halál.</span> <span class="verse"><a name="9">9</a>És jöve hozzám egy a hét angyal közül, a kinél a hét utolsó csapással telt hét pohár vala, és szóla nékem, mondván: Jer, megmutatom néked a menyasszonyt, a Bárány feleségét.</span> <span class="verse"><a name="10">10</a>És elvive engem lélekben egy nagy és magas hegyre és megmutatá nékem azt a nagy várost, a szent Jeruzsálemet, a mely Istentõl szállott alá a mennybõl.</span> <span class="verse"><a name="11">11</a>Benne vala az Isten dicsõsége; és annak világossága hasonló vala a legdrágább kõhöz, úgymint kristálytiszta jáspis kõhöz;</span> <span class="verse"><a name="12">12</a>És nagy és magas kõfala vala, tizenkét kapuja, és a kapukon tizenkét angyal, és felírott nevek, a melyek az Izráel fiai tizenkét törzsének [nevei:]</span> <span class="verse"><a name="13">13</a>Napkeletrõl három kapu; északról három kapu; délrõl három kapu: napnyugotról három kapu.</span> <span class="verse"><a name="14">14</a>És a város kõfalának tizenkét alapja vala, és azokon a Bárány tizenkét apostolának nevei.</span> <span class="verse"><a name="15">15</a>A ki pedig én velem beszéle, annál vala egy arany vesszõ, hogy megmérje a várost, és annak kapuit és kõfalát.</span> <span class="verse"><a name="16">16</a>És a város négyszögben fekszik, és a hossza annyi, mint a szélessége. És megméré a várost a vesszõvel tizenkétezer futamatnyira: annak hosszúsága és szélessége és magassága egyenlõ.</span> <span class="verse"><a name="17">17</a>És megméré annak kõfalát száznegyvennégy singre, ember mértékével, azaz angyaléval.</span> <span class="verse"><a name="18">18</a>És kõfalának rakása jáspisból vala; a város pedig tiszta arany, tiszta üveghez hasonló.</span> <span class="verse"><a name="19">19</a>És a város kõfalának alapjai ékesítve valának mindenféle drágakövekkel. Az elsõ alap jáspis; a második zafir; a harmadik kálczédon; a negyedik smaragd;</span> <span class="verse"><a name="20">20</a>Az ötödik sárdonix; a hatodik sárdius; a hetedik krizolitus; a nyolczadik berillus; a kilenczedik topáz; a tizedik krisopráz; a tizenegyedik jáczint; a tizenkettedik amethist.</span> <span class="verse"><a name="21">21</a>A tizenkét kapu pedig tizenkét gyöngy; minden egyes kapu egy-egy gyöngybõl vala; és a város utczája tiszta arany, olyan mint az átlátszó üveg.</span> <span class="verse"><a name="22">22</a>És templomot nem láttam abban: mert az Úr, a mindenható Isten annak temploma, és a Bárány.</span> <span class="verse"><a name="23">23</a>És a városnak nincs szüksége a napra, sem a holdra, hogy világítsanak benne; mert az Isten dicsõsége megvilágosította azt, és annak szövétneke a Bárány.</span> <span class="verse"><a name="24">24</a>És a pogányok, a kik megtartatnak, annak világosságában járnak; és a föld királyai az õ dicsõségöket és tisztességöket abba viszik.</span> <span class="verse"><a name="25">25</a>És annak kapui be nem záratnak nappal ( éjszaka ugyanis ott nem lesz);</span> <span class="verse"><a name="26">26</a>És a pogányok dicsõségét és tisztességét abba viszik.</span> <span class="verse"><a name="27">27</a>És nem megy abba be semmi tisztátalan, sem a ki útálatosságot és hazugságot cselekszik, hanem csak a kik beírattak az élet könyvébe, a mely a Bárányé.</span> </p></div</div></div></body></html>