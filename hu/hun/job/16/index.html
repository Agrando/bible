<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 16</strong></div><p><span class="verse"><a name="1">1</a>Felele pedig Jób, és monda:</span> <span class="verse"><a name="2">2</a>Efféle dolgokat sokat hallottam. Nyomorult vigasztalók vagytok ti mindnyájan!</span> <span class="verse"><a name="3">3</a>Vége lesz-é már a szeles beszédeknek, avagy mi ingerel téged, hogy [így] felelsz?</span> <span class="verse"><a name="4">4</a>Én is szólhatnék úgy mint ti, csak volna a ti lelketek az én lelkem helyén! Szavakat fonhatnék össze ellenetek; csóválhatnám miattatok a fejemet;</span> <span class="verse"><a name="5">5</a>Erõsíthetnélek titeket [csak] a szájammal és ajakim mozgása kevesbítené [fájdalmatokat.]</span> <span class="verse"><a name="6">6</a>Ha szólnék is, nem kevesbbednék a keserûségem; ha veszteglek is: micsoda távozik el tõlem?</span> <span class="verse"><a name="7">7</a>Most pedig már fáraszt engemet. Elpusztítád egész házam népét.</span> <span class="verse"><a name="8">8</a>Hogy összenyomtál engem, ez bizonyság lett; felkelt ellenem az én ösztövérségem is, szemtõl-szembe bizonyít ellenem.</span> <span class="verse"><a name="9">9</a>Haragja széttépett és üldöz engem. Fogait csikorgatta rám, ellenségemként villogtatja felém tekintetét.</span> <span class="verse"><a name="10">10</a>Feltátották ellenem szájokat, gyalázatosan arczul csapdostak engem, összecsõdültek ellenem.</span> <span class="verse"><a name="11">11</a>Adott engem az Isten az álnoknak, és a gonoszok kezébe ejte engemet.</span> <span class="verse"><a name="12">12</a>Csendességben valék, de szétszaggata engem; nyakszirten ragadott és szétzúzott engem, czéltáblává tûzött ki magának.</span> <span class="verse"><a name="13">13</a>Körülvettek az õ íjászai; veséimet meghasítja és nem kimél; epémet a földre kiontja.</span> <span class="verse"><a name="14">14</a>Rést rés után tör rajtam, és rám rohan, mint valami hõs.</span> <span class="verse"><a name="15">15</a>Zsák-ruhát varrék az én [fekélyes] bõrömre, és a porba fúrtam be az én szarvamat.</span> <span class="verse"><a name="16">16</a>Orczám a sírástól kivörösödött, szempilláimra a halál árnyéka [szállt;]</span> <span class="verse"><a name="17">17</a>Noha erõszakosság nem tapad kezemhez, és az én imádságom tiszta.</span> <span class="verse"><a name="18">18</a>Oh föld, az én véremet el ne takard, és ne legyen hely az én kiáltásom számára!</span> <span class="verse"><a name="19">19</a>Még most is ímé az égben van az én bizonyságom, és az én tanuim a magasságban!</span> <span class="verse"><a name="20">20</a>Csúfolóim a saját barátaim, azért az Istenhez sír fel az én szemem,</span> <span class="verse"><a name="21">21</a>Hogy ítélje meg az embernek Istennel, és az ember fiának az õ felebarátjával való dolgát.</span> <span class="verse"><a name="22">22</a>Mert a kiszabott esztendõk letelnek, és én útra kelek és nem térek vissza.</span> <span class="verse"><a name="23">23</a>Lelkem meghanyatlott, napjaim elfogynak, vár rám a sír.</span> </p></div</div></div></body></html>