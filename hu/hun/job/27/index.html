<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 27</strong></div><p><span class="verse"><a name="1">1</a>Jób pedig folytatá az õ beszédét, monda:</span> <span class="verse"><a name="2">2</a>Él az Isten, a ki az én igazamat elfordította, és a Mindenható, a ki keserûséggel illette az én lelkemet,</span> <span class="verse"><a name="3">3</a>Hogy mindaddig, a míg az én lelkem én bennem van, és az Istennek lehellete van az én orromban;</span> <span class="verse"><a name="4">4</a>Az én ajakim nem szólnak álnokságot, és az én nyelvem nem mond csalárdságot!</span> <span class="verse"><a name="5">5</a>Távol legyen tõlem, hogy igazat adjak néktek! A míg lelkemet ki nem lehelem, ártatlanságomból magamat ki nem tagadom.</span> <span class="verse"><a name="6">6</a>Igazságomhoz ragaszkodom, róla le nem mondok; napjaim miatt nem korhol az én szívem.</span> <span class="verse"><a name="7">7</a>Ellenségem lesz olyan, mint a gonosz, és a ki ellenem támad, mint az álnok.</span> <span class="verse"><a name="8">8</a>Mert micsoda reménysége lehet a képmutatónak, hogy telhetetlenkedett, ha az Isten mégis elragadja az õ lelkét?</span> <span class="verse"><a name="9">9</a>Meghallja-é kiáltását az Isten, ha eljõ a nyomorúság reá?</span> <span class="verse"><a name="10">10</a>Vajjon gyönyörködhetik-é a Mindenhatóban; segítségül hívhatja-é mindenkor az Istent?</span> <span class="verse"><a name="11">11</a>Megtanítlak benneteket Isten dolgaira; a mik a Mindenhatónál vannak, nem titkolom el.</span> <span class="verse"><a name="12">12</a>Ímé, ti is mindnyájan látjátok: miért van hát, hogy hiábavalósággal hivalkodtok?!</span> <span class="verse"><a name="13">13</a>Ez a gonosz embernek osztályrésze Istentõl, és a kegyetlenek öröksége a Mindenhatótól, a melyet elvesznek:</span> <span class="verse"><a name="14">14</a>Ha megsokasulnak is az õ fiai, a kardnak [sokasulnak meg,] és az õ magzatai nem lakhatnak jól kenyérrel sem.</span> <span class="verse"><a name="15">15</a>Az õ maradékai dögvész miatt temettetnek el, és az õ özvegyeik meg sem siratják.</span> <span class="verse"><a name="16">16</a>Ha mint a port, úgy halmozná is össze az ezüstöt, és úgy szerezné is össze ruháit, mint a sarat:</span> <span class="verse"><a name="17">17</a>Összeszerezheti [ugyan,] de az igaz ruházza magára, az ezüstön pedig az ártatlan osztozik.</span> <span class="verse"><a name="18">18</a>Házát pók módjára építette föl, és olyanná, mint a csõsz-csinálta kunyhó.</span> <span class="verse"><a name="19">19</a>Gazdagon fekszik le, mert nincsen kifosztva; felnyitja szemeit és semmije sincsen.</span> <span class="verse"><a name="20">20</a>Meglepi õt, mint az árvíz, a félelem, éjjel ragadja el a zivatar.</span> <span class="verse"><a name="21">21</a>Felkapja õt a keleti szél és elviszi, elragadja õt helyérõl.</span> <span class="verse"><a name="22">22</a>[Nyilakat] szór reá és nem kiméli; futva kell futnia keze elõl.</span> <span class="verse"><a name="23">23</a>Csapkodják felette kezeiket, és kisüvöltik õt az õ lakhelyébõl.</span> </p></div</div></div></body></html>