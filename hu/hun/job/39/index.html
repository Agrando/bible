<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 39</strong></div><p><span class="verse"><a name="1">1</a>Vadászol-é prédát a nõstény oroszlánnak, és az oroszlánkölykök éhségét kielégíted-é;</span> <span class="verse"><a name="2">2</a>Mikor meglapulnak tanyáikon, [és] a bokrok közt lesben vesztegelnek?</span> <span class="verse"><a name="3">3</a>Ki szerez a hollónak eledelt, mikor a fiai Istenhez kiáltoznak; kóvályognak, mert nincs mit enniök?</span> <span class="verse"><a name="4">4</a>Tudod-é a kõszáli zergék ellésének idejét; megvigyáztad-é a szarvasok fajzását?</span> <span class="verse"><a name="5">5</a>Megszámláltad-é a hónapokat, a meddig vemhesek; tudod-é az ellésök idejét?</span> <span class="verse"><a name="6">6</a>[Csak] összegörnyednek, elszülik magzataikat, vajudásaiktól []megszabadulnak.</span> <span class="verse"><a name="7">7</a>Fiaik meggyarapodnak, a legelõn nagyranõnek, elszélednek és nem térnek vissza hozzájok.</span> <span class="verse"><a name="8">8</a>Ki bocsátotta szabadon a vadszamarat, ki oldozta el e szamárnak kötelét,</span> <span class="verse"><a name="9">9</a>A melynek házául a pusztát rendelém, és lakóhelyéül a sósföldet?</span> <span class="verse"><a name="10">10</a>Kineveti a városbeli sokadalmat, nem hallja a hajtsár kiáltozását.</span> <span class="verse"><a name="11">11</a>A hegyeken szedeget, az õ legelõjén mindenféle zöld [gazt] felkeres.</span> <span class="verse"><a name="12">12</a>Akar-é szolgálni néked a bölény? Avagy meghál-é a te jászolodnál?</span> <span class="verse"><a name="13">13</a>Oda kötheted a bölényt a barázdához kötelénél fogva? Vajjon boronálja-é a völgyeket utánad?</span> <span class="verse"><a name="14">14</a>Bízhatol-é benne, mivelhogy nagy az ereje, és munkádat hagyhatod-é reá?</span> <span class="verse"><a name="15">15</a>Hiszed-é róla, hogy vetésedet behordja, és szérûdre betakarítja?</span> <span class="verse"><a name="16">16</a>Vígan [leng] a struczmadár szárnya: vajjon az eszterág szárnya és tollazata-é az?</span> <span class="verse"><a name="17">17</a>Hiszen a földön hagyja tojásait, és a porral költeti ki!</span> <span class="verse"><a name="18">18</a>És elfeledi, hogy a láb eltiporhatja, és a mezei vad eltaposhatja azokat.</span> <span class="verse"><a name="19">19</a>Fiaival oly keményen bánik, mintha nem is övéi volnának; ha fáradsága kárba vész, nem bánja;</span> <span class="verse"><a name="20">20</a>Mert Isten a bölcseséget elfeledtette vele, értelmet pedig nem adott néki.</span> <span class="verse"><a name="21">21</a>De hogyha néki ereszkedik, kineveti a lovat és lovagját.</span> <span class="verse"><a name="22">22</a>Te adsz-é erõt a lónak, avagy a nyakát sörénynyel te ruházod-é fel?</span> <span class="verse"><a name="23">23</a>Felugraszthatod-é, mint a sáskát? Tüsszögése dicsõ, félelmetes!</span> <span class="verse"><a name="24">24</a>[Lábai] vermet ásnak, örvend erejének, a fegyver elé rohan.</span> <span class="verse"><a name="25">25</a>Neveti a félelmet; nem remeg, nem fordul meg a fegyver elõl;</span> <span class="verse"><a name="26">26</a>Csörög rajta a tegez, ragyog a kopja és a dárda:</span> <span class="verse"><a name="27">27</a>Tombolva, nyihogva kapálja a földet, és nem áll veszteg, ha trombita zeng.</span> <span class="verse"><a name="28">28</a>A trombitaszóra nyerítéssel felel; messzirõl megneszeli az ütközetet, a vezérek lármáját és a csatazajt.</span> <span class="verse"><a name="29">29</a>A te értelmed miatt van-é, hogy az ölyv repül, [és] kiterjeszti szárnyait dél felé?</span> <span class="verse"><a name="30">30</a>A te rendelésedre száll-é fent a sas, és rakja-é fészkét a magasban?</span> <span class="verse"><a name="31">31</a>A kõsziklán lakik és tanyázik, a sziklák párkányain és bércztetõkön.</span> <span class="verse"><a name="32">32</a>Onnét kémlel enni való után, messzire ellátnak szemei.</span> <span class="verse"><a name="33">33</a>Fiai vért szívnak, és a hol dög van, mindjárt ott [terem.]</span> <span class="verse"><a name="34">34</a>Szóla továbbá az Úr Jóbnak, és monda:</span> <span class="verse"><a name="35">35</a>A ki pert kezd a Mindenhatóval, czáfolja meg, és a ki az Istennel feddõdik, feleljen néki!</span> <span class="verse"><a name="36">36</a>És szóla Jób az Úrnak, és monda:</span> <span class="verse"><a name="37">37</a>Ímé, én parányi vagyok, mit feleljek néked? Kezemet a szájamra teszem.</span> <span class="verse"><a name="38">38</a>Egyszer szóltam, de már nem szólok, avagy kétszer, de nem teszem többé!</span> </p></div</div></div></body></html>