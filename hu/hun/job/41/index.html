<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 41</strong></div><p><span class="verse"><a name="1">1</a>Kihúzhatod-é a leviáthánt horoggal, leszoríthatod-é a nyelvét kötéllel?</span> <span class="verse"><a name="2">2</a>Húzhatsz-é gúzst az orrába, az állát szigonynyal átfurhatod-é?</span> <span class="verse"><a name="3">3</a>Vajjon járul-é elõdbe sok könyörgéssel, avagy szól-é hozzád sima beszédekkel?</span> <span class="verse"><a name="4">4</a>Vajjon frigyet köt-é veled, hogy fogadd õt örökös szolgádul?</span> <span class="verse"><a name="5">5</a>Játszhatol-é vele, miként egy madárral; gyermekeid kedvéért megkötözheted-é?</span> <span class="verse"><a name="6">6</a>Alkudozhatnak-é felette a társak, vagy a kalmárok közt feloszthatják-é azt?</span> <span class="verse"><a name="7">7</a>Tele rakhatod-é nyársakkal a bõrét, avagy szigonynyal a fejét?</span> <span class="verse"><a name="8">8</a>Vesd rá a kezedet, de megemlékezzél, hogy a harczot nem ismételed.</span> <span class="verse"><a name="9">9</a>Ímé, az õ reménykedése csalárd; [puszta] látása is halálra ijeszt!</span> <span class="verse"><a name="10">10</a>Nincs oly merész, a ki õt felverje. Ki hát az, a ki velem szállna szembe?</span> <span class="verse"><a name="11">11</a>Ki adott nékem elébb, hogy azt visszafizessem? A mi az ég alatt van, mind enyém!</span> <span class="verse"><a name="12">12</a>Nem hallgathatom el testének részeit, erejének mivoltát, alkotásának szépségét.</span> <span class="verse"><a name="13">13</a>Ki takarhatja fel ruhája felszínét; két sor foga közé kicsoda hatol be?</span> <span class="verse"><a name="14">14</a>Ki nyitotta fel orczájának ajtait? Fogainak sorai körül rémület [lakik!]</span> <span class="verse"><a name="15">15</a>Büszkesége a csatornás pajzsok, összetartva [mintegy] szorító pecséttel.</span> <span class="verse"><a name="16">16</a>Egyik szorosan a másikhoz lapul, hogy közéje levegõ se megy.</span> <span class="verse"><a name="17">17</a>Egyik a másikhoz tapad, egymást tartják, egymástól elszakadhatatlanok.</span> <span class="verse"><a name="18">18</a>Tüsszentése fényt sugároz ki, és szemei, mint a hajnal szempillái.</span> <span class="verse"><a name="19">19</a>A szájából szövétnekek jõnek ki, [és] tüzes szikrák omlanak ki.</span> <span class="verse"><a name="20">20</a>Orrlyukaiból gõz lövel elõ, mint a forró fazékból és üstbõl.</span> <span class="verse"><a name="21">21</a>Lehellete meggyujtja a holt szenet, és a szájából láng lövel elõ.</span> <span class="verse"><a name="22">22</a>Nyakszirtjén az erõ tanyáz, elõtte félelem ugrándozik.</span> <span class="verse"><a name="23">23</a>Testének részei egymáshoz tapadtak; kemény önmagában és nem izeg-mozog.</span> <span class="verse"><a name="24">24</a>Szíve kemény, mint a kõ, oly kemény, mint az alsó malomkõ.</span> <span class="verse"><a name="25">25</a>Hogyha felkél, hõsök is remegnek; ijedtökben veszteg állnak.</span> <span class="verse"><a name="26">26</a>Ha éri is a fegyver, nem áll meg benne, [legyen bár] dárda, kopja vagy kelevéz.</span> <span class="verse"><a name="27">27</a>Annyiba veszi a vasat, mint a pozdorját, az aczélt, mint a korhadt fát.</span> <span class="verse"><a name="28">28</a>A nyíl vesszõje el nem ûzi õt, a parittyakövek pozdorjává változnak rajta.</span> <span class="verse"><a name="29">29</a>Pozdorjának tartja a buzogányütést is, és kineveti a bárd suhogását.</span> <span class="verse"><a name="30">30</a>Alatta éles cserepek vannak; mint szeges borona hentereg az iszap felett.</span> <span class="verse"><a name="31">31</a>Felkavarja a mély vizet, mint a fazekat, a tengert olyanná teszi, mint a festékedény.</span> <span class="verse"><a name="32">32</a>Maga után világos ösvényt hagy, azt hinné [valaki,] a tenger megõszült.</span> <span class="verse"><a name="33">33</a>Nincs e földön hozzá hasonló, a mely úgy teremtetett, hogy ne rettegjen.</span> <span class="verse"><a name="34">34</a>Lenéz minden nagy állatot, õ a király minden ragadozó felett.</span> </p></div</div></div></body></html>