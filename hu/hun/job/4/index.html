<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 4</strong></div><p><span class="verse"><a name="1">1</a>És felele a témáni Elifáz, és monda:</span> <span class="verse"><a name="2">2</a>Ha szólni próbálunk hozzád, zokon veszed-é? De hát ki bírná türtõztetni magát a beszédben?</span> <span class="verse"><a name="3">3</a>Ímé sokakat oktattál, és a megfáradott kezeket megerõsítetted;</span> <span class="verse"><a name="4">4</a>A tántorgót a te beszédeid fentartották, és a reszketõ térdeket megerõsítetted;</span> <span class="verse"><a name="5">5</a>Most, hogy rád jött [a sor], zokon veszed; hogy téged ért [a baj,] elrettensz!</span> <span class="verse"><a name="6">6</a>Nem bizodalmad-é a te istenfélelmed, s nem reménységed- é utaidnak becsületessége?</span> <span class="verse"><a name="7">7</a>Emlékezzél, kérlek, ki az, a ki elveszett ártatlanul, és hol töröltettek el az igazak?</span> <span class="verse"><a name="8">8</a>A mint én láttam, a kik hamisságot szántanak és gonoszságot vetnek, ugyanazt aratnak.</span> <span class="verse"><a name="9">9</a>Az Istennek lehelletétõl elvesznek, az õ haragjának szelétõl elpusztulnak.</span> <span class="verse"><a name="10">10</a>Az oroszlán ordítása, a sakál üvöltése, és az oroszlán-kölykök fogai megsemmisülnek.</span> <span class="verse"><a name="11">11</a>Az agg oroszlán elvész, ha nincs martaléka, a nõstény oroszlán kölykei elszélednek.</span> <span class="verse"><a name="12">12</a>Szó lopódzék hozzám, s valami nesz üté meg abból fülemet.</span> <span class="verse"><a name="13">13</a>Éjjeli látásokon való töprengések között, mikor mély álom fogja el az embereket.</span> <span class="verse"><a name="14">14</a>Félelem szálla rám, és rettegés, s megreszketteté minden csontomat.</span> <span class="verse"><a name="15">15</a>Valami szellem suhant el elõttem, s testemnek szõre felborzolódék.</span> <span class="verse"><a name="16">16</a>Megálla, de ábrázatját föl nem ismerém, egy alak vala szemeim elõtt, mély csend, és [ilyen] szót hallék:</span> <span class="verse"><a name="17">17</a>Vajjon a halandó igaz-é Istennél: az õ teremtõje elõtt tiszta-é az ember?</span> <span class="verse"><a name="18">18</a>Ímé az õ szolgáiban sem bízhatik és az õ angyalaiban is talál hibát:</span> <span class="verse"><a name="19">19</a>Mennyivel inkább a sárházak lakosaiban, a kiknek fundamentumok a porban van, és könnyebben szétnyomhatók a molynál?!</span> <span class="verse"><a name="20">20</a>Reggeltõl estig gyötrõdnek, s a nélkül, hogy észrevennék, elvesznek örökre.</span> <span class="verse"><a name="21">21</a>Ha kiszakíttatik belõlök sátoruk kötele, nem halnak-é meg, és pedig bölcsesség nélkül?</span> </p></div</div></div></body></html>