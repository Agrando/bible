<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 24</strong></div><p><span class="verse"><a name="1">1</a>Miért is nem titkolja el a Mindenható az õ [büntetésének] idejét, és miért is nem látják meg az õt ismerõk az õ [ítéletének] napjait?!</span> <span class="verse"><a name="2">2</a>A határokat odább tolják, a nyájat elrabolják és legeltetik.</span> <span class="verse"><a name="3">3</a>Az árvák szamarát elhajtják, [és] az özvegynek ökrét zálogba viszik.</span> <span class="verse"><a name="4">4</a>Lelökik az útról a szegényeket, [és] a föld nyomorultjai együtt lappanganak.</span> <span class="verse"><a name="5">5</a>Ímé, mint a vad szamarak a sivatagban, úgy mennek ki munkájukra élelmet keresni; a puszta ad nékik kenyeret fiaik számára.</span> <span class="verse"><a name="6">6</a>A mezõn a más vetését aratják, és a gonosznak szõlõjét szedik.</span> <span class="verse"><a name="7">7</a>Mezítelenül hálnak, testi ruha nélkül, még a hidegben sincs takarójuk.</span> <span class="verse"><a name="8">8</a>A hegyi zápor csurog le rólok, s hajlékuk nem lévén, a sziklát ölelik.</span> <span class="verse"><a name="9">9</a>Elszakítják az emlõtõl az árvát, és a szegényen levõt zálogba viszik.</span> <span class="verse"><a name="10">10</a>Mezítelenül járnak, ruha nélkül, és éhesen vonszolják a kévét.</span> <span class="verse"><a name="11">11</a>Az õ kerítéseik közt ütik az olajat, és tapossák a kádakat, de szomjuhoznak.</span> <span class="verse"><a name="12">12</a>A városból haldoklók rimánkodnak, a megsebzettek lelke kiált, de Isten nem törõdik e méltatlansággal.</span> <span class="verse"><a name="13">13</a>Ezek pártot ütöttek a világosság ellen, utait nem is ismerik, nem ülnek annak ösvényein.</span> <span class="verse"><a name="14">14</a>Napkeltekor fölkel a gyilkos, megöli a szegényt és szûkölködõt, éjjel pedig olyan, mint a tolvaj.</span> <span class="verse"><a name="15">15</a>A paráznának szeme pedig az alkonyatot lesi, mondván: Ne nézzen szem reám, és arczára álarczot teszen.</span> <span class="verse"><a name="16">16</a>Setétben tör be a házakba; nappal elzárkóznak, nem szeretik a világosságot.</span> <span class="verse"><a name="17">17</a>Sõt inkább a reggel nékik olyan, mint a halálnak árnyéka, mert megbarátkoztak a halál árnyékának félelmeivel.</span> <span class="verse"><a name="18">18</a>Könnyen siklik tova a víz színén, birtoka átkozott a földön, nem tér a szõlõkbe vivõ útra.</span> <span class="verse"><a name="19">19</a>Szárazság és hõség nyeli el a hó vizét, a pokol azokat, a kik vétkeznek.</span> <span class="verse"><a name="20">20</a>Elfelejti õt az anyaméh, féregnek lesz édességévé, nem emlékeznek róla többé, és összetörik, mint a reves fa,</span> <span class="verse"><a name="21">21</a>A ki megrontotta a meddõt, a ki nem szül, és az özvegygyel jót nem tett.</span> <span class="verse"><a name="22">22</a>De megtámogatja erejével a hatalmasokat; felkel az, pedig nem bízott már az élethez.</span> <span class="verse"><a name="23">23</a>Biztonságot ad néki, hogy támaszkodjék, de szemei vigyáznak azoknak útjaira.</span> <span class="verse"><a name="24">24</a>Magasra emelkednek, egy kevés idõ és már nincsenek! Alásülylyednek, mint akárki és elenyésznek; és levágattatnak, mint a búzakalász.</span> <span class="verse"><a name="25">25</a>Avagy nem így van-é? Ki hazudtolhatna meg engem, és tehetné semmivé beszédemet?</span> </p></div</div></div></body></html>