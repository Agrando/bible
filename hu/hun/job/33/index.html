<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 33</strong></div><p><span class="verse"><a name="1">1</a>No azért halld meg csak Jób az én szavaimat, és vedd füledbe minden beszédemet!</span> <span class="verse"><a name="2">2</a>Ímé, megnyitom már az én szájamat, és a beszéd nyelvem alatt van már.</span> <span class="verse"><a name="3">3</a>Igaz szívbõl [származnak] beszédeim, tiszta tudományt hirdetnek ajkaim.</span> <span class="verse"><a name="4">4</a>Az Istennek lelke teremtett engem, és a Mindenhatónak lehellete adott nékem életet.</span> <span class="verse"><a name="5">5</a>Ha tudsz, czáfolj meg; készülj fel ellenem és állj elõ!</span> <span class="verse"><a name="6">6</a>Ímé, én szintúgy Istené vagyok, mint te; sárból formáltattam én is.</span> <span class="verse"><a name="7">7</a>Ímé, a tõlem való félelem meg ne háborítson; kezem nem lészen súlyos rajtad.</span> <span class="verse"><a name="8">8</a>Csak az imént mondtad fülem hallatára, hallottam a beszédnek hangját:</span> <span class="verse"><a name="9">9</a>Tiszta vagyok, fogyatkozás nélkül: mocsoktalan vagyok, bûn nincsen bennem.</span> <span class="verse"><a name="10">10</a>Ímé, vádakat talál ki ellenem, ellenségének tart engem!</span> <span class="verse"><a name="11">11</a>Békóba veti lábaimat, és õrzi minden ösvényemet.</span> <span class="verse"><a name="12">12</a>Ímé, ebben nincsen igazad - azt felelem néked - mert nagyobb az Isten az embernél!</span> <span class="verse"><a name="13">13</a>Miért perelsz vele? Azért, hogy egyetlen beszédedre sem felelt?</span> <span class="verse"><a name="14">14</a>Hiszen szól az Isten egyszer vagy kétszer is, de nem ügyelnek rá!</span> <span class="verse"><a name="15">15</a>Álomban, éjjeli látomásban, mikor mély álom száll az emberre, és mikor ágyasházokban szenderegnek;</span> <span class="verse"><a name="16">16</a>Akkor nyitja meg az emberek fülét, és megpecsételi megintetésökkel.</span> <span class="verse"><a name="17">17</a>Hogy eltérítse az embert a [rossz] cselekedettõl, és elrejtse a kevélységet a férfi elõl.</span> <span class="verse"><a name="18">18</a>Visszatartja lelkét a romlástól, és életét hogy azt fegyver ne járja át.</span> <span class="verse"><a name="19">19</a>Fájdalommal is bünteti az õ ágyasházában, és csontjainak szüntelen való háborgásával.</span> <span class="verse"><a name="20">20</a>Úgy, hogy az õ ínye undorodik az ételtõl, és lelke az õ kedves ételétõl.</span> <span class="verse"><a name="21">21</a>Húsa szemlátomást aszik le róla; csontjai, a melyeket látni nem lehetett, kiülnek.</span> <span class="verse"><a name="22">22</a>És lelke közelget a sírhoz, s élete a halál angyalaihoz.</span> <span class="verse"><a name="23">23</a>Ha van mellette magyarázó angyal, egy az ezer közül, hogy az emberrel tudassa kötelességét;</span> <span class="verse"><a name="24">24</a>És [az Isten] könyörül rajta, és azt mondja: Szabadítsd meg õt, hogy ne szálljon a sírba; váltságdíjat találtam!</span> <span class="verse"><a name="25">25</a>Akkor teste fiatal, erõtõl duzzad, újra kezdi ifjúságának napjait.</span> <span class="verse"><a name="26">26</a>Imádkozik Istenhez és õ kegyelmébe veszi, hogy az õ színét nézhesse nagy örömmel, és az embernek visszaadja az õ igazságát.</span> <span class="verse"><a name="27">27</a>Az emberek elõtt énekel és mondja: Vétkeztem és az igazat elferdítettem vala, de nem e szerint fizetett meg nékem;</span> <span class="verse"><a name="28">28</a>Megváltotta lelkemet a sírba szállástól, és egész valóm a világosságot nézi.</span> <span class="verse"><a name="29">29</a>Ímé, mindezt kétszer, háromszor cselekszi Isten az emberrel,</span> <span class="verse"><a name="30">30</a>Hogy megmentse lelkét a sírtól, hogy világoljon az élet világosságával.</span> <span class="verse"><a name="31">31</a>Figyelj Jób, [és] hallgass meg engem; hallgass, hadd szóljak én!</span> <span class="verse"><a name="32">32</a>Ha van mit mondanod, czáfolj meg; szólj, mert igen szeretném a te igazságodat.</span> <span class="verse"><a name="33">33</a>Ha [pedig] nincs, hallgass meg engem, hallgass és megtanítlak téged a bölcseségre!</span> </p></div</div></div></body></html>