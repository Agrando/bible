<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 31</strong></div><p><span class="verse"><a name="1">1</a>Szövetségre léptem szemeimmel, és hajadonra mit sem ügyeltem.</span> <span class="verse"><a name="2">2</a>És mi volt jutalmam Istentõl felülrõl; vagy örökségem a Mindenhatótól a magasságból?</span> <span class="verse"><a name="3">3</a>Avagy nem az istentelent illeti-é romlás, és nem a gonosztevõt-é veszedelem?</span> <span class="verse"><a name="4">4</a>Avagy nem láthatta-é utaimat, és nem számlálhatta-é meg lépéseimet?</span> <span class="verse"><a name="5">5</a>Ha én csalárdsággal jártam, vagy az én lábam álnokságra sietett:</span> <span class="verse"><a name="6">6</a>Az õ igazságának mérlegével mérjen meg engem, és megismeri Isten az én ártatlanságomat!</span> <span class="verse"><a name="7">7</a>Ha az én lépésem letért az útról és az én lelkem követte szemeimet, vagy kezeimhez szenny tapadt:</span> <span class="verse"><a name="8">8</a>Hadd vessek én és más egye meg, és tépjék ki az én maradékaimat gyökerestõl!</span> <span class="verse"><a name="9">9</a>Ha az én szívem asszony után bomlott, és leselkedtem az én felebarátomnak ajtaján:</span> <span class="verse"><a name="10">10</a>Az én feleségem másnak õröljön, és mások hajoljanak rája.</span> <span class="verse"><a name="11">11</a>Mert gyalázatosság volna ez, és birák elé tartozó bûn.</span> <span class="verse"><a name="12">12</a>Mert tûz volna ez, a mely pokolig emésztene, és minden jövedelmemet tövestõl kiirtaná.</span> <span class="verse"><a name="13">13</a>Ha megvetettem volna igazát az én szolgámnak és szolgálómnak, mikor pert kezdtek ellenem:</span> <span class="verse"><a name="14">14</a>Mi tevõ lennék, ha felkelne az Isten, és ha meglátogatna: mit felelnék néki?</span> <span class="verse"><a name="15">15</a>Nem az teremtette-é õt is, a ki engem teremtett anyám méhében; nem egyugyanaz formált-é bennünket anyánk ölében?</span> <span class="verse"><a name="16">16</a>Ha a szegények kivánságát megtagadtam, és az özvegy szemeit epedni engedtem;</span> <span class="verse"><a name="17">17</a>És ha falatomat egymagam ettem meg, és az árva abból nem evett;</span> <span class="verse"><a name="18">18</a>Hiszen ifjúságom óta, mint atyánál nevekedett nálam, és anyámnak méhétõl kezdve vezettem õt!</span> <span class="verse"><a name="19">19</a>Ha láttam a ruhátlant veszni indulni, és takaró nélkül a szegényt;</span> <span class="verse"><a name="20">20</a>Hogyha nem áldottak engem az õ ágyékai, és az én juhaim gyapjából fel nem melegedett;</span> <span class="verse"><a name="21">21</a>Ha az árva ellen kezemet felemeltem, mert láttam a kapuban az én segítségemet;</span> <span class="verse"><a name="22">22</a>A lapoczkájáról essék ki a vállam, és a forgócsontról szakadjon le karom!</span> <span class="verse"><a name="23">23</a>Hiszen [úgy] rettegtem Isten csapásától, és fensége elõtt tehetetlen valék!</span> <span class="verse"><a name="24">24</a>Ha reménységemet aranyba vetettem, és azt mondtam az olvasztott aranynak: Én bizodalmam!</span> <span class="verse"><a name="25">25</a>Ha örültem azon, hogy nagy a gazdagságom, és hogy sokat szerzett az én kezem;</span> <span class="verse"><a name="26">26</a>Ha néztem a napot, mikor fényesen ragyogott, és a holdat, mikor méltósággal haladt,</span> <span class="verse"><a name="27">27</a>És az én szívem titkon elcsábult, és szájammal megcsókoltam a kezemet:</span> <span class="verse"><a name="28">28</a>Ez is biró elé tartozó bûn volna, mert ámítottam volna az Istent oda fent!</span> <span class="verse"><a name="29">29</a>Ha örvendeztem az engem gyûlölõnek nyomorúságán, és ugráltam örömömben, hogy azt baj érte;</span> <span class="verse"><a name="30">30</a>(De nem engedtem, hogy szájam vétkezzék azzal, hogy átkot kérjek az õ lelkére!)</span> <span class="verse"><a name="31">31</a>Ha nem mondták az én sátorom cselédei: Van-é, a ki az õ húsával jól nem lakott?</span> <span class="verse"><a name="32">32</a>(A jövevény nem hált az utczán, ajtóimat az utas elõtt megnyitám.)</span> <span class="verse"><a name="33">33</a>Ha emberi módon eltitkoltam vétkemet, keblembe rejtve bûnömet:</span> <span class="verse"><a name="34">34</a>Bizony akkor tarthatnék a nagy tömegtõl, rettegnem kellene nemzetségek megvetésétõl; elnémulnék [és] az ajtón sem lépnék ki!</span> <span class="verse"><a name="35">35</a>Oh, bárcsak volna valaki, a ki meghallgatna engem! Ímé, ez a végszóm: a Mindenható feleljen meg nékem; és írjon könyvet ellenem az én vádlóm.</span> <span class="verse"><a name="36">36</a>Bizony én azt a vállamon hordanám, és korona gyanánt a fejemre tenném!</span> <span class="verse"><a name="37">37</a>Lépteimnek számát megmondanám néki, mint egy fejedelem, úgy járulnék hozzá!</span> <span class="verse"><a name="38">38</a>Ha földem ellenem kiáltott és annak barázdái együtt siránkoztak;</span> <span class="verse"><a name="39">39</a>Ha annak termését fizetés nélkül ettem, vagy gazdájának lelkét kioltottam:</span> <span class="verse"><a name="40">40</a>Búza helyett tövis teremjen és árpa helyett konkoly! Itt végzõdnek a Jób beszédei.</span> </p></div</div></div></body></html>