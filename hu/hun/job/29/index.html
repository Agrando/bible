<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hun/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hun">Hungarian Version</a> &gt; <a href="/hu/hun/job">Job</a> &gt <strong>Chapter 29</strong></div><p><span class="verse"><a name="1">1</a>Jób pedig folytatá az õ beszédét, és monda:</span> <span class="verse"><a name="2">2</a>Oh, vajha olyan volnék, mint a hajdani hónapokban, a mikor Isten õrzött engem!</span> <span class="verse"><a name="3">3</a>Mikor az õ szövétneke fénylett fejem fölött, [s] világánál jártam a setétet;</span> <span class="verse"><a name="4">4</a>A mint java-korom napjaiban valék, a mikor Isten gondossága borult sátoromra!</span> <span class="verse"><a name="5">5</a>Mikor még a Mindenható velem volt, [és] körültem voltak gyermekeim;</span> <span class="verse"><a name="6">6</a>Mikor lábaimat [édes] tejben mostam, és mellettem a szikla olajpatakokat ontott;</span> <span class="verse"><a name="7">7</a>Mikor a kapuhoz mentem, fel a városon; a köztéren székemet fölállítám:</span> <span class="verse"><a name="8">8</a>Ha megláttak az ifjak, félrevonultak, az öregek is fölkeltek [és ]állottak.</span> <span class="verse"><a name="9">9</a>A fejedelmek abbahagyták a beszédet, és tenyeröket szájukra tették.</span> <span class="verse"><a name="10">10</a>A fõemberek szava elnémult, és nyelvök az ínyökhöz ragadt.</span> <span class="verse"><a name="11">11</a>Mert a mely fül hallott, boldognak mondott engem, és a mely szem látott, bizonyságot tett én felõlem.</span> <span class="verse"><a name="12">12</a>Mert megmentém a kiáltozó szegényt, és az árvát, a kinek nem volt segítsége.</span> <span class="verse"><a name="13">13</a>A veszni indultnak áldása szállt reám, az özvegynek szívét megörvendeztetém.</span> <span class="verse"><a name="14">14</a>Az igazságot magamra öltém és az is magára ölte engem; palást és süveg gyanánt volt az én ítéletem.</span> <span class="verse"><a name="15">15</a>A vaknak én szeme valék, és a sántának lába.</span> <span class="verse"><a name="16">16</a>A szûkölködõknek én atyjok valék, az ismeretlennek ügyét is jól meghányám-vetém.</span> <span class="verse"><a name="17">17</a>Az álnoknak zápfogait kitördösém, és fogai közül a prédát kiütém vala.</span> <span class="verse"><a name="18">18</a>Azt gondoltam azért: fészkemmel veszek el, és mint a homok, megsokasodnak napjaim.</span> <span class="verse"><a name="19">19</a>Gyökerem a víznek nyitva lesz, és ágamon hál meg a harmat.</span> <span class="verse"><a name="20">20</a>Dicsõségem megújul velem, és kézívem erõsebbé lesz kezemben.</span> <span class="verse"><a name="21">21</a>Hallgattak és figyeltek reám, és elnémultak az én tanácsomra.</span> <span class="verse"><a name="22">22</a>Az én szavaim után nem szóltak többet, [s harmatként] hullt []rájok beszédem.</span> <span class="verse"><a name="23">23</a>Mint az esõre, úgy vártak rám, és szájukat tátották, mint tavaszi záporra.</span> <span class="verse"><a name="24">24</a>Ha rájok mosolyogtam, nem bizakodtak el, és arczom derüjét nem sötétíték be.</span> <span class="verse"><a name="25">25</a>[Örömest] választottam útjokat, mint fõember ültem [ott;] úgy laktam [ott,] mint király a hadseregben, mint a ki bánkódókat vigasztal.</span> </p></div</div></div></body></html>