<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/jas">James</a> &gt <strong>Chapter 3</strong></div><p><span class="verse"><a name="1">1</a>Testvéreim, ne legyetek sokan tanítók, hiszen tudjátok, hogy súlyosabb ítéletben lesz részünk.</span> <span class="verse"><a name="2">2</a>Mert sokat vétkezünk mindnyájan: de ha valaki beszédében nem vétkezik, az tökéletes ember, meg tudja fékezni az egész testét.</span> <span class="verse"><a name="3">3</a>Ha a lovak szájába zablát vetünk, hogy engedelmeskedjenek nekünk, egész testüket irányíthatjuk.</span> <span class="verse"><a name="4">4</a>Íme, a hajókat, bármilyen nagyok, és bármilyen erős szelek hajtják is őket, egy egész kis kormányrúddal oda lehet irányítani, ahova a kormányos akarja.</span> <span class="verse"><a name="5">5</a>Ugyanígy a nyelv is milyen kicsi testrész, mégis nagy dolgokkal kérkedik. Íme, egy parányi tűz milyen nagy erdőt felgyújthat:</span> <span class="verse"><a name="6">6</a>a nyelv is tűz, a gonoszság egész világa. Olyan a nyelv tagjaink között, hogy egész testünket beszennyezi, és lángba borítja egész életünket, miközben maga is lángba borul a gyehenna tüzétől.</span> <span class="verse"><a name="7">7</a>Mindenfajta vadállat és madár, csúszómászó és tengeri állat megszelídíthető: meg is szelídíti az ember&#59;</span> <span class="verse"><a name="8">8</a>a nyelvet azonban az emberek közül senki sem tudja megszelídíteni, fékezhetetlenül gonosz az, telve halálos méreggel.</span> <span class="verse"><a name="9">9</a>Ezzel áldjuk az Urat és Atyát, és ezzel átkozzuk az Isten hasonlatosságára teremtett embereket:</span> <span class="verse"><a name="10">10</a>ugyanabból a szájból jön ki az áldás és az átok. Testvéreim, nem kellene ennek így lennie.</span> <span class="verse"><a name="11">11</a>Vajon a forrás ugyanabból a nyílásból árasztja-e az édes és a keserű vizet?</span> <span class="verse"><a name="12">12</a>Avagy teremhet-e, testvéreim, a füge olajbogyót, és a szőlő fügét? Sós forrás sem adhat édes vizet!</span> <span class="verse"><a name="13">13</a>Kicsoda bölcs és értelmes közöttetek? Mutassa meg a magatartásával, hogy mindent bölcs szelídséggel tesz!</span> <span class="verse"><a name="14">14</a>Ha pedig keserű irigység és viszálykodás van a szívetekben, ne kérkedjetek, és ne hazudjatok az igazsággal szemben.</span> <span class="verse"><a name="15">15</a>Ez a bölcsesség nem felülről jön, hanem földi, testi és ördögi.</span> <span class="verse"><a name="16">16</a>Mert ahol irigység van, és viszálykodás, ott zűrzavar és mindenféle gonosz tett található.</span> <span class="verse"><a name="17">17</a>A felülről való bölcsesség először is tiszta, azután békeszerető, méltányos, engedékeny, irgalommal és jó gyümölcsökkel teljes, nem részrehajló és nem képmutató.</span> <span class="verse"><a name="18">18</a>Az igazság gyümölcse békességben vettetik el azoknak, akik békességet teremtenek.</span> </p></div</div></div></body></html>