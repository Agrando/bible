<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Ezért, szent testvéreim, mennyei elhívás részesei, figyeljetek hitvallásunk apostolára és főpapjára, Jézusra,</span> <span class="verse"><a name="2">2</a>aki hű az ő megbízójához, ahogyan Mózes is hű volt az ő egész házában.</span> <span class="verse"><a name="3">3</a>Ő ugyanis nagyobb dicsőségre volt méltó, mint Mózes, mint ahogyan a háznál nagyobb tisztessége van a ház építőjének.</span> <span class="verse"><a name="4">4</a>Mert minden háznak van építője, aki pedig mindent felépített, az Isten az.</span> <span class="verse"><a name="5">5</a>Mózes is hű volt ugyan az ő egész házában mint szolga, bizonyságául annak, amit hirdetnie kellett,</span> <span class="verse"><a name="6">6</a>Krisztus azonban mint Fiú hű a maga házához. Az ő háza mi vagyunk, ha a bizalmat és a reménység dicsekedését mindvégig szilárdan megtartjuk.</span> <span class="verse"><a name="7">7</a>Ezért, amint a Szentlélek mondja: "Ma, ha az ő szavát halljátok,</span> <span class="verse"><a name="8">8</a>ne keményítsétek meg a szíveteket, mint az elkeseredéskor, a kísértés napján a pusztában,</span> <span class="verse"><a name="9">9</a>ahol megkísértettek engem őseitek azzal, hogy próbára tettek, bár látták tetteimet negyven éven át.</span> <span class="verse"><a name="10">10</a>Ezért megharagudtam erre a nemzedékre, és ezt mondtam: Tévelygő szívű ez a nép, mert nem ismerte fel az én utaimat.</span> <span class="verse"><a name="11">11</a>Meg is esküdtem haragomban, hogy nem mennek be az én nyugalmam helyére."</span> <span class="verse"><a name="12">12</a>Vigyázzatok, testvéreim, senkinek ne legyen közületek hitetlen és gonosz szíve, hogy elszakadjon az élő Istentől.</span> <span class="verse"><a name="13">13</a>Sőt buzdítsátok egymást minden egyes napon, amíg tart a ma, hogy meg ne keményedjék közületek valaki a bűn csábításától.</span> <span class="verse"><a name="14">14</a>Mert részeseivé lettünk a Krisztusnak, ha azt a bizalmat, amely kezdetben élt bennünk, mindvégig szilárdan megtartjuk.</span> <span class="verse"><a name="15">15</a>Mert amikor ezt mondja az Írás: "Ma, ha az ő hangját halljátok, ne keményítsétek meg a szíveteket, mint az elkeseredéskor",</span> <span class="verse"><a name="16">16</a>azt kérdezzük: kik keseredtek el, amikor ezt hallották? Nemde mindazok, akik Mózes vezetésével kijöttek Egyiptomból?</span> <span class="verse"><a name="17">17</a>És kikre haragudott negyven éven át? Nem azokra, akik vétkeztek, akiknek a teste elhullott a pusztában?</span> <span class="verse"><a name="18">18</a>És kiknek esküdött meg, hogy nem mennek be nyugalma helyére, ha nem azoknak, akik engedetlenekké váltak?</span> <span class="verse"><a name="19">19</a>Látjuk is, hogy nem mehettek be hitetlenségük miatt.</span> </p></div</div></div></body></html>