<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Mivel a törvény az eljövendő javaknak csak árnyékát, de nem a mennyei dolgok valóságos alakját tartalmazza, ezért azokkal az áldozatokkal, amelyeket évenként rendszeresen bemutatnak, sohasem tudják tökéletessé tenni az odajárulókat.</span> <span class="verse"><a name="2">2</a>Különben megszűnt volna az áldozatok bemutatása, hiszen akik áldoztak, és egyszer megtisztultak, többé nem éreztek volna semmi bűntudatot.</span> <span class="verse"><a name="3">3</a>De az áldozatok évről évre a bűnökre emlékeztetnek.</span> <span class="verse"><a name="4">4</a>Mert lehetetlen, hogy bikák és bakok vére bűnöket töröljön el.</span> <span class="verse"><a name="5">5</a>Ezért, amikor eljön a világba, így szól: "Áldozatot és ajándékot nem akartál, de testet alkottál nekem&#59;</span> <span class="verse"><a name="6">6</a>égő- és bűnért való áldozatot nem kedveltél.</span> <span class="verse"><a name="7">7</a>Akkor ezt mondtam: Íme, itt vagyok, amint a könyvtekercsben meg van írva rólam, hogy teljesítsem a te akaratodat, Istenem."</span> <span class="verse"><a name="8">8</a>Előbb azt mondta: "Áldozatokat és ajándékokat, égő- és bűnért való áldozatokat nem akartál, nem is kedveltél" ( ezeket a törvény szerint mutatják be),</span> <span class="verse"><a name="9">9</a>de azután így szólt: "Íme, itt vagyok, hogy teljesítsem a te akaratodat." Megszünteti az elsőt, hogy helyébe állítsa a másodikat:</span> <span class="verse"><a name="10">10</a>az ő akarata szentelt meg minket Jézus Krisztus testének feláldozása által egyszer s mindenkorra.</span> <span class="verse"><a name="11">11</a>Minden pap naponként szolgálatba áll, és sokszor mutatja be ugyanazokat az áldozatokat, amelyek sohasem képesek bűnöket eltörölni.</span> <span class="verse"><a name="12">12</a>Ő ellenben, miután egyetlen áldozatot mutatott be a bűnökért, örökre az Isten jobbjára ült,</span> <span class="verse"><a name="13">13</a>és ott várja, hogy ellenségei zsámolyul vettessenek lába alá.</span> <span class="verse"><a name="14">14</a>Mert egyetlen áldozattal örökre tökéletessé tette a megszentelteket.</span> <span class="verse"><a name="15">15</a>De bizonyságot tesz nekünk a Szentlélek is, mert ez után az ige után:</span> <span class="verse"><a name="16">16</a>"Ez az a szövetség, amelyet kötök velük ama napok múltán", így szól az Úr: "Törvényemet szívükbe adom, és elméjükbe írom&#59;</span> <span class="verse"><a name="17">17</a>bűneikről és gonoszságaikról pedig többé nem emlékezem meg."</span> <span class="verse"><a name="18">18</a>Ahol pedig a bűnbocsánatról van szó, ott nincs többé bűnért bemutatott áldozat.</span> <span class="verse"><a name="19">19</a>Mivel pedig, atyámfiai, teljes bizalmunk van a szentélybe való bemenetelhez Jézus Krisztus vére által,</span> <span class="verse"><a name="20">20</a>azon az új és élő úton, amelyet ő nyitott meg előttünk a kárpit, vagyis az ő teste által&#59;</span> <span class="verse"><a name="21">21</a>és mivel nagy papunk van az Isten háza felett:</span> <span class="verse"><a name="22">22</a>járuljunk azért oda igaz szívvel és teljes hittel, mint akiknek a szíve megtisztult a gonosz lelkiismerettől,</span> <span class="verse"><a name="23">23</a>a testét pedig megmosták tiszta vízzel. A reménység hitvallásához szilárdan ragaszkodjunk&#59; mert hű az, aki ígéretet tett.</span> <span class="verse"><a name="24">24</a>Ügyeljünk arra, hogy egymást kölcsönösen szeretetre és jó cselekedetre buzdítsuk.</span> <span class="verse"><a name="25">25</a>Saját gyülekezetünket ne hagyjuk el, ahogyan egyesek szokták, hanem bátorítsuk egymást&#59; annyival is inkább, mivel látjátok, hogy közeledik az a nap.</span> <span class="verse"><a name="26">26</a>Mert ha szándékosan vétkezünk az igazság teljes megismerése után, nincs többé bűneinkért való áldozat,</span> <span class="verse"><a name="27">27</a>hanem az ítéletnek valami félelmes várása, amikor tűz lángja fogja megemészteni az ellenszegülőket.</span> <span class="verse"><a name="28">28</a>Ha valaki elveti Mózes törvényét, az két vagy három tanú vallomása alapján irgalom nélkül meghal.</span> <span class="verse"><a name="29">29</a>Mit gondoltok: mennyivel súlyosabb büntetésre lesz méltó az, aki Isten Fiát lábbal tapodja, a szövetség vérét, amellyel megszenteltetett, közönségesnek tartja, és a kegyelem Lelkét megcsúfolja?</span> <span class="verse"><a name="30">30</a>Mert ismerjük azt, aki így szólt: "Enyém a bosszúállás, én megfizetek." És ismét: "Az Úr megítéli az ő népét."</span> <span class="verse"><a name="31">31</a>Félelmetes dolog az élő Isten kezébe esni.</span> <span class="verse"><a name="32">32</a>De emlékezzetek a korábbi napokra, amelyekben miután megvilágosodtatok, sok szenvedéssel teljes küzdelmet állottatok ki.</span> <span class="verse"><a name="33">33</a>Mert egyrészt gyalázásokkal és gyötrésekkel nyilvánosan megszégyenítettek titeket, másrészt társaikká lettetek azoknak, akikkel ugyanez történt.</span> <span class="verse"><a name="34">34</a>A foglyokkal is együtt szenvedtetek, és vagyonotok elrablását is örömmel fogadtátok, mivel tudtátok, hogy nektek értékesebb és maradandóbb vagyonotok van.</span> <span class="verse"><a name="35">35</a>Ne veszítsétek el tehát bizalmatokat, amelynek nagy jutalma van.</span> <span class="verse"><a name="36">36</a>Mert állhatatosságra van szükségetek, hogy az Isten akaratát cselekedjétek, és így beteljesüljön rajtatok az ígéret.</span> <span class="verse"><a name="37">37</a>Mert még "egy igen-igen kevés idő, és aki eljövendő, eljön, és nem késik.</span> <span class="verse"><a name="38">38</a>Az én igaz emberem pedig hitből fog élni, és ha meghátrál, nem gyönyörködik benne a lelkem."</span> <span class="verse"><a name="39">39</a>De mi nem a meghátrálás emberei vagyunk, hogy elvesszünk, hanem a hitéi, hogy életet nyerjünk.</span> </p></div</div></div></body></html>