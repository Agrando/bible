<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Ezért elhagyva a Krisztusról szóló elemi tanítást, törekedjünk a tökéletességre. Ne kezdjük újra lerakni az alapját a holt cselekedetekből való megtérésnek és az Istenbe vetett hitnek,</span> <span class="verse"><a name="2">2</a>a mosakodásokról, a kézrátételekről, a halottak feltámadásáról és az örök ítéletről szóló tanításnak.</span> <span class="verse"><a name="3">3</a>Ezt meg is fogjuk tenni, ha az Isten megengedi.</span> <span class="verse"><a name="4">4</a>Lehetetlen ugyanis, hogy akik egyszer megvilágosíttattak, s megízlelték a mennyei ajándékot, és részeseivé lettek a Szentléleknek,</span> <span class="verse"><a name="5">5</a>akik megízlelték az Isten felséges beszédét és a jövendő világ erőit,</span> <span class="verse"><a name="6">6</a>de elestek: azok ismét megújuljanak és megtérjenek&#59; hiszen újra megfeszítik önmaguknak az Isten Fiát, és meggyalázzák őt.</span> <span class="verse"><a name="7">7</a>Mert az a föld, amely beissza a gyakran ráhulló esőt, és hasznos növényt terem azoknak, akik számára művelik, áldást nyer az Istentől&#59;</span> <span class="verse"><a name="8">8</a>amelyik pedig tüskebokrot és bogáncskórót terem, az megvetett, közel van az átokhoz&#59; és a vége: megégetés.</span> <span class="verse"><a name="9">9</a>Felőletek azonban szeretteim, jobbat gondolunk, ami üdvöséggel jár, még ha így beszélünk is.</span> <span class="verse"><a name="10">10</a>Mert nem igazságtalan az Isten, hogy elfeledkeznék a ti cselekedeteitekről és arról a szeretetről, amelyet az ő nevében tanúsítottatok, amikor a szenteknek szolgáltatok és most is szolgáltok.</span> <span class="verse"><a name="11">11</a>De kívánjuk, hogy közületek mindenki ugyanazt az igyekezetet tanúsítsa mindvégig, amíg a reménység egészen be nem teljesedik,</span> <span class="verse"><a name="12">12</a>hogy ne legyetek restek, hanem kövessétek azokat, akik hit és türelem által öröklik az ígéreteket.</span> <span class="verse"><a name="13">13</a>Amikor az Isten Ábrahámnak ígéretet tett, mivel nem esküdhetett nagyobbra, önmagára esküdött,</span> <span class="verse"><a name="14">14</a>és így szólt: "Bizony, gazdagon megáldalak, és nagyon megsokasítalak."</span> <span class="verse"><a name="15">15</a>És így, miután türelemmel várt, beteljesült az ígéret.</span> <span class="verse"><a name="16">16</a>Mert az emberek önmaguknál nagyobbra esküsznek, és náluk minden ellenvetésnek véget vet, és mindent megerősít az eskü.</span> <span class="verse"><a name="17">17</a>Ezért tehát az Isten, mivel még teljesebben akarta megmutatni az ígéret örököseinek, hogy elhatározása változhatatlan, esküvel vállalt kezességet.</span> <span class="verse"><a name="18">18</a>Így e két változhatatlan tény által, amelyekben lehetetlen, hogy Isten hazudjon, erős bátorításunk van nekünk, akik odamenekültünk, hogy belekapaszkodjunk az előttünk levő reménységbe.</span> <span class="verse"><a name="19">19</a>Ez a reménység lelkünknek biztos és erős horgonya, amely behatol a kárpit mögé,</span> <span class="verse"><a name="20">20</a>ahova elsőként bement értünk Jézus, aki Melkisédek rendje szerint főpap lett örökké.</span> </p></div</div></div></body></html>