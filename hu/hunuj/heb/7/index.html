<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Mert ez a "Melkisédek, Sálem királya, a magasságos Isten papja, aki a királyok leveréséből visszatérő Ábrahám elé ment, és megáldotta".</span> <span class="verse"><a name="2">2</a>Ábrahám pedig tizedet is adott neki mindenből. Melkisédek neve először ezt jelenti: igazság királya, aztán Sálem királya, vagyis békesség királya.</span> <span class="verse"><a name="3">3</a>Sem apja, sem anyja, sem nemzetsége, sem napjainak kezdete, sem életének vége nincs, de miután hasonlóvá lett az Isten Fiához, pap marad mindörökké.</span> <span class="verse"><a name="4">4</a>De nézzétek, milyen nagy ember ő, akinek Ábrahám, a pátriárka tizedet adott a zsákmány legjavából.</span> <span class="verse"><a name="5">5</a>Azoknak, akik Lévi fiai közül kapják a papságot, szintén van parancsuk arra, hogy tizedet szedjenek a néptől a törvény szerint: ebben az esetben tehát saját testvéreiktől, jóllehet ők is Ábrahámtól származtak.</span> <span class="verse"><a name="6">6</a>De az, aki nem közülük származott, tizedet vett Ábrahámtól, és megáldotta azt, aki az ígéretet kapta.</span> <span class="verse"><a name="7">7</a>Márpedig minden vitán felül a nagyobb áldja meg a kisebbet.</span> <span class="verse"><a name="8">8</a>Itt halandó emberek szednek tizedet, ott pedig az, akiről bizonyságunk van, hogy él.</span> <span class="verse"><a name="9">9</a>És hogy úgy mondjam, Ábrahám személyében a tizedet szedő Lévi is tizedet adott,</span> <span class="verse"><a name="10">10</a>mert már jelen volt ősében, amikor Melkisédekkel találkozott.</span> <span class="verse"><a name="11">11</a>Ha tehát a tökéletesség elérhető volna a lévita papság által, mert a nép ez alatt kapta a törvényt, mi szükség még azt mondani, hogy Melkisédek rendje szerint más pap támad, aki nem Áron rendje szerint való?</span> <span class="verse"><a name="12">12</a>Amikor megváltozik a papság, szükségképpen megváltozik a törvény is.</span> <span class="verse"><a name="13">13</a>Ugyanis akiről ez elhangzik, más törzshöz tartozik, amelyből senki sem szolgált az oltárnál.</span> <span class="verse"><a name="14">14</a>Mert ismeretes, hogy a mi Urunk Júdából támadt, de ebből a törzsből származó papokról semmit sem mondott Mózes.</span> <span class="verse"><a name="15">15</a>És ez még inkább nyilvánvaló, ha Melkisédekhez hasonlóan támad más pap,</span> <span class="verse"><a name="16">16</a>aki nem testi parancsolat törvénye szerint lett azzá, hanem örökkévaló élet ereje szerint.</span> <span class="verse"><a name="17">17</a>A bizonyságtétel így szól: "Te pap vagy örökké, Melkisédek rendje szerint."</span> <span class="verse"><a name="18">18</a>Ugyanis egy korábbi parancsolat eltöröltetik, mivel erőtlen és használhatatlan,</span> <span class="verse"><a name="19">19</a>mert a törvény semmit sem tett tökéletessé. Viszont egy jobb reménységet támaszt, amely által közeledünk Istenhez.</span> <span class="verse"><a name="20">20</a>Azután: Jézus nem eskü nélkül lett főpappá - azok ugyanis eskü nélkül lettek papokká -,</span> <span class="verse"><a name="21">21</a>hanem annak esküjével, aki így szólt hozzá: "Megesküdött az Úr, és nem bánja meg&#59; te pap vagy örökké."</span> <span class="verse"><a name="22">22</a>Ezért ő jobb szövetségnek lett a kezesévé.</span> <span class="verse"><a name="23">23</a>És azok többen lettek papokká, mivel a halál nem engedte őket szolgálatban maradni&#59;</span> <span class="verse"><a name="24">24</a>ő viszont, mivel megmarad örökké, átruházhatatlanul viseli a papságot.</span> <span class="verse"><a name="25">25</a>Ezért üdvözíteni tudja örökre azokat, akik általa járulnak Istenhez, hiszen ő mindenkor él, hogy esedezzék értük.</span> <span class="verse"><a name="26">26</a>Mert ilyen főpap illett hozzánk: szent, ártatlan, szeplőtlen, aki a bűnösöktől elkülönített, és aki magasabbra jutott az egeknél.</span> <span class="verse"><a name="27">27</a>Neki nincs szüksége arra, mint a főpapoknak, hogy napról napra előbb saját bűneikért mutassanak be áldozatot, azután a nép bűneiért. Ugyanis ezt egyszer s mindenkorra megcselekedte, amikor önmagát adta áldozatul.</span> <span class="verse"><a name="28">28</a>Mert a törvény erőtlen embereket rendelt főpapokká, a törvény utáni eskü igéje pedig a Fiút, aki örökre tökéletes.</span> </p></div</div></div></body></html>