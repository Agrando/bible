<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Az első szövetségnek is volt tehát istentiszteleti rendje és földi szent helye.</span> <span class="verse"><a name="2">2</a>Mert sátort építettek, melynek első részében volt a gyertyatartó meg az asztal és a szent kenyerek: azt nevezték szentélynek.</span> <span class="verse"><a name="3">3</a>A második kárpiton túl pedig volt egy sátor, amelyet szentek szentjének neveztek:</span> <span class="verse"><a name="4">4</a>ebben volt egy arany füstölőoltár és a szövetség ládája, minden oldalról arannyal borítva. A szövetségládában volt az aranyedény mannával tele és Áron kivirágzott vesszeje, meg a szövetség táblái,</span> <span class="verse"><a name="5">5</a>fölötte pedig a dicsőség kerubjai, amelyek beárnyékolták az engesztelés helyét. De ezekről most nem kell részletesen szólni.</span> <span class="verse"><a name="6">6</a>Miután ezeket így rendezték el: a sátor első részébe mindenkor bejárnak az istentiszteleti szolgálatot végző papok,</span> <span class="verse"><a name="7">7</a>a másodikba azonban csak évenként egyszer, és egyedül a főpap mehet be, azzal a vérrel, amelyet bemutat önmagáért és a nép tudatlanságból eredő vétkeiért.</span> <span class="verse"><a name="8">8</a>A Szentlélek ezzel azt jelenti ki, hogy amíg az első sátor fennáll, addig nem nyílik meg a szentélybe vezető út.</span> <span class="verse"><a name="9">9</a>Példázat ez nekünk a mostani időre, hogy ott olyan ajándékokat és áldozatokat mutatnak be, amelyek nem tudják lelkiismeretében tökéletessé tenni a szolgálattevőt.</span> <span class="verse"><a name="10">10</a>Ezek a külső rendelkezések, amelyek ételekre, italokra és különböző mosakodásokra vonatkoznak, csak az új rendelkezés idejéig kötelezők.</span> <span class="verse"><a name="11">11</a>Krisztus pedig, mint a jövendő javak főpapja a nagyobb és tökéletesebb sátoron át jelent meg, amely nem emberkéz alkotása, azaz nem e világból való.</span> <span class="verse"><a name="12">12</a>Nem is bakok és bikák vérével, hanem a tulajdon vérével ment be egyszer s mindenkorra a szentélybe, és örök váltságot szerzett.</span> <span class="verse"><a name="13">13</a>Mert ha bakok és bikák vére és tehén hamva a tisztátalanokra hintve megszentel, vagyis külsőleg tisztává tesz,</span> <span class="verse"><a name="14">14</a>akkor a Krisztus vére, aki örökkévaló Lélek által önmagát áldozta fel ártatlanul az Istennek, mennyivel inkább megtisztítja lelkiismeretünket a holt cselekedetektől, hogy szolgáljunk az élő Istennek.</span> <span class="verse"><a name="15">15</a>Így tehát új szövetség közbenjárója lett Krisztus, mert meghalt az első szövetség alatt elkövetett bűnök váltságáért, hogy az elhívottak elnyerjék az örökkévaló örökség ígéretét.</span> <span class="verse"><a name="16">16</a>Mert ahol végrendelet van, ott a végrendelkező halálának is be kell következnie&#59;</span> <span class="verse"><a name="17">17</a>mert a végrendelet csak halál esetén érvényes&#59; amíg a végrendelkező él, addig érvénytelen.</span> <span class="verse"><a name="18">18</a>Innen van az, hogy az első szövetséget sem léptették életbe vér nélkül.</span> <span class="verse"><a name="19">19</a>Mert amikor Mózes a törvény szerint az egész népnek minden parancsolatot elmondott, vette a bikák és bakok vérét vízzel, vörös gyapjúval és izsóppal együtt, és meghintette a könyvet és utána az egész népet,</span> <span class="verse"><a name="20">20</a>e szavakkal: "Ez annak a szövetségnek a vére, amelyet az Isten rendelt számotokra."</span> <span class="verse"><a name="21">21</a>Aztán hasonlóképpen meghintette vérrel a sátort és az istentisztelet minden eszközét is.</span> <span class="verse"><a name="22">22</a>A törvény szerint majdnem mindent vérrel tisztítanak meg, és vér kiontása nélkül nincs bűnbocsánat.</span> <span class="verse"><a name="23">23</a>Szükséges volt, hogy a mennyei dolgok képmásait ezekkel tisztítsák meg, magukat a mennyei dolgokat azonban ezeknél különb áldozatokkal.</span> <span class="verse"><a name="24">24</a>Mert nem emberkéz alkotta szentélybe, az igazi képmásába ment be Krisztus, hanem magába a mennybe, hogy most megjelenjen az Isten színe előtt értünk.</span> <span class="verse"><a name="25">25</a>Nem is azért ment be, hogy sokszor áldozza fel önmagát, ahogyan a főpap megy be évenként a szentélybe más vérével,</span> <span class="verse"><a name="26">26</a>mert akkor sokszor kellett volna szenvednie a világ kezdete óta. Most azonban egyszer jelent meg az idők végén, hogy áldozatával eltörölje a bűnt.</span> <span class="verse"><a name="27">27</a>És amint elrendeltetett, hogy az emberek egyszer meghaljanak, azután pedig ítélet következik,</span> <span class="verse"><a name="28">28</a>úgy Krisztus is egyszer áldoztatott fel, hogy sokak bűnét elvegye&#59; másodszor majd a bűn hordozása nélkül fog megjelenni azoknak, akik várják őt üdvösségükre.</span> </p></div</div></div></body></html>