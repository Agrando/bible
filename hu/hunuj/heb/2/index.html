<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Ezért tehát még jobban kell figyelnünk a hallottakra, hogy valamiképpen el ne sodródjunk.</span> <span class="verse"><a name="2">2</a>Mert ha az angyalok által hirdetett ige olyan erős volt, hogy minden törvényszegés és engedetlenség megkapta igazságos büntetését,</span> <span class="verse"><a name="3">3</a>akkor hogyan menekülünk meg mi, ha nem törődünk ilyen nagy üdvösséggel, amelyet az ÚR hirdetett először. Azok pedig, akik hallották, megerősítették ezt számunkra,</span> <span class="verse"><a name="4">4</a>Isten pedig velük együtt tett bizonyságot jelekkel és csodákkal, sokféle erővel és a Szentlélek ajándékaival, amelyeket akarata szerint osztott szét.</span> <span class="verse"><a name="5">5</a>Mert nem angyalok uralma alá rendelte az eljövendő világot, amelyről szólunk.</span> <span class="verse"><a name="6">6</a>Sőt valahol valaki így tett bizonyságot: "Micsoda az ember, hogy gondolsz rá, vagy az embernek fia, hogy gondod van rá?</span> <span class="verse"><a name="7">7</a>Rövid időre kisebbé tetted őt az angyaloknál, dicsőséggel és méltósággal koronáztad meg,</span> <span class="verse"><a name="8">8</a>mindent lába alá vetettél." Ha ugyanis mindent alávetett neki, akkor semmit sem hagyott, ami ne lenne neki alávetve. Most ugyan még nem látjuk, hogy minden uralma alatt áll,</span> <span class="verse"><a name="9">9</a>azt azonban látjuk, hogy az a Jézus, aki rövid időre kisebbé lett az angyaloknál, a halál elszenvedése miatt dicsőséggel és tisztességgel koronáztatott meg, hiszen ő Isten kegyelméből mindenkiért megízlelte a halált.</span> <span class="verse"><a name="10">10</a>Mert az volt méltó Istenhez, akiért van a mindenség, és aki által van a mindenség, hogy őt, aki számtalan fiát vezeti dicsőségre, üdvösségük fejedelmét szenvedések által tegye tökéletessé.</span> <span class="verse"><a name="11">11</a>Mert a megszentelő és a megszenteltek mind egytől származnak, ezért nem szégyelli őket testvéreinek nevezni,</span> <span class="verse"><a name="12">12</a>amikor így szól: "Hirdetem nevedet testvéreimnek, a gyülekezet körében dicsérlek téged."</span> <span class="verse"><a name="13">13</a>És ismét: "Én őbenne reménykedem" majd újra: "Íme, itt vagyok, én és a gyermekek, akiket az Isten adott nekem."</span> <span class="verse"><a name="14">14</a>Mivel pedig a gyermekek test és vér részesei, ő is hozzájuk hasonlóan részese lett ezeknek, hogy halála által megsemmisítse azt, akinek hatalma van a halálon, vagyis az ördögöt&#59;</span> <span class="verse"><a name="15">15</a>és megszabadítsa azokat, akik a haláltól való félelem miatt egész életükben rabok voltak.</span> <span class="verse"><a name="16">16</a>Mert nyilván nem angyalokat karol fel, hanem Ábrahám leszármazottait karolja fel.</span> <span class="verse"><a name="17">17</a>Ezért mindenben hasonlóvá kellett lennie a testvéreihez, hogy irgalmas és hű főpap legyen az Isten előtti szolgálatban, hogy engesztelést szerezzen a nép bűneiért.</span> <span class="verse"><a name="18">18</a>Mivel maga is kísértést szenvedett, segíteni tud azokon, akik kísértésbe esnek.</span> </p></div</div></div></body></html>