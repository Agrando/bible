<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Mert minden főpap, akit emberek közül választanak, az emberekért rendeltetett Isten szolgálatára, hogy ajándékokat és áldozatokat mutasson be a bűnökért.</span> <span class="verse"><a name="2">2</a>Együtt tud érezni a tudatlanokkal és a tévelygőkkel, mivel ő maga is körül van véve erőtlenséggel.</span> <span class="verse"><a name="3">3</a>Így nemcsak a népért, de önmagáért is köteles bűnért való áldozatot bemutatni.</span> <span class="verse"><a name="4">4</a>Senki sem szerezheti meg azonban önmagának ezt a tisztességet, csak az, akit az Isten hív el, mint Áront is.</span> <span class="verse"><a name="5">5</a>Ugyanúgy a Krisztus sem maga dicsőítette meg magát azzal, hogy főpap lett, hanem az, aki így szólt hozzá: "Az én fiam vagy, ma nemzettelek téged."</span> <span class="verse"><a name="6">6</a>Ahogyan másutt is mondja: "Pap vagy te örökké, Melkisédek rendje szerint."</span> <span class="verse"><a name="7">7</a>Ő testi élete idején könyörgésekkel és esedezésekkel, hangos kiáltással és könnyek között járult az elé, akinek hatalma van arra, hogy kiszabadítsa őt a halálból. És meghallgattatott istenfélelméért.</span> <span class="verse"><a name="8">8</a>Jóllehet ő a Fiú, szenvedéseiből megtanulta az engedelmességet,</span> <span class="verse"><a name="9">9</a>és miután tökéletességre jutott, örök üdvösség szerzőjévé lett mindazok számára, akik engedelmeskednek neki.</span> <span class="verse"><a name="10">10</a>Mert az Isten őt a Melkisédek rendje szerint való főpapnak nevezte.</span> <span class="verse"><a name="11">11</a>Erről nekünk sok mondanivalónk van, amit nehéz megmagyarázni, minthogy eltompult a hallásotok.</span> <span class="verse"><a name="12">12</a>Ugyanis ennyi idő múltán már tanítóknak kellene lennetek, mégis arra van ismét szükségetek, hogy titeket tanítson valaki az Isten beszédeinek alapelemeire, mert olyanokká lettetek, mint akiknek tejre van szükségük, nem kemény eledelre.</span> <span class="verse"><a name="13">13</a>Aki ugyanis tejen él, járatlan az igazság igéjében, mivel kiskorú.</span> <span class="verse"><a name="14">14</a>A nagykorúaknak pedig kemény eledel való, mint akiknek érzékszervei a gyakorlat következtében már alkalmasak a jó és a rossz megkülönböztetésére.</span> </p></div</div></div></body></html>