<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>De szép vagy, kedvesem, de szép vagy! Szemeid galambok fátyolod mögött. Hajad olyan, mint egy kecskenyáj, mely Gileád hegyéről hullámzik alá.</span> <span class="verse"><a name="2">2</a>Két fogsorod olyan, mint a megnyírt juhnyáj, mely az úsztatóból jött fel: mindegyiknek van ikerpárja, nincs köztük hiányos.</span> <span class="verse"><a name="3">3</a>Ajkad, mint a karmazsinfonál, és bájos vagy, ha beszélsz&#59; halántékod, mint gránátalmagerezd a fátyolod mögött.</span> <span class="verse"><a name="4">4</a>Nyakad oly karcsú, amilyennek Dávid tornya épült. Ezer kerek pajzs függ rajta, mind vitézek pajzsa.</span> <span class="verse"><a name="5">5</a>Két melled, mint két őzike, mint gazellapár, mely liliomok közt legel.</span> <span class="verse"><a name="6">6</a>Ha hűs szél támad, és megnyúlnak az árnyak, elmegyek a mirha-hegyre és a tömjénhalomra.</span> <span class="verse"><a name="7">7</a>Mindened oly szép, kedvesem, semmi hibád sincsen.</span> <span class="verse"><a name="8">8</a>Jöjj hozzám a Libánonról, menyasszonyom, jöjj hozzám a Libánonról! Nézz le az Amáná csúcsáról, a Szenír és a Hermón csúcsáról, az oroszlánbarlangoktól, a párducok hegyeiről!</span> <span class="verse"><a name="9">9</a>Megdobogtattad szívemet, húgom, menyasszonyom, megdobogtattad szemed egy pillantásával, nyakdíszed egy láncocskájával.</span> <span class="verse"><a name="10">10</a>Mily szép a szerelmed, húgom, menyasszonyom! Mennyivel jobb szerelmed a bornál, olajod illatosabb minden balzsamnál.</span> <span class="verse"><a name="11">11</a>Színméz csepeg ajkadról, menyasszonyom, méz és tej van a nyelveden, s ruháid illata, mint a Libánon illata!</span> <span class="verse"><a name="12">12</a>Bezárt kert az én húgom, menyasszonyom, bekerített forrás, lepecsételt kút.</span> <span class="verse"><a name="13">13</a>Paradicsomkert nőtt rajtad: gránátalmák édes gyümölcsökkel, ciprusok nárdusokkal,</span> <span class="verse"><a name="14">14</a>nárdus és sáfrány, illatos nád és fahéj, sok tömjénfával, mirha és aloé, sok drága balzsammal&#59;</span> <span class="verse"><a name="15">15</a>kertekben levő kút, élő víz forrása, mely a Libánonról csörgedezik.</span> <span class="verse"><a name="16">16</a>Támadj föl, északi szél, jöjj elő, déli szél, fújj rá kertemre, áradjon illata! Jöjjön el kertjébe szerelmesem, és egye annak édes gyümölcsét!</span> </p></div</div></div></body></html>