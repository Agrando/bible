<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>Hová ment szerelmesed, asszonyok szépe? Merre indult szerelmesed? Hadd keressük veled együtt!</span> <span class="verse"><a name="2">2</a>Szerelmesem a kertjébe ment, a balzsamillatú virágágyakhoz, hogy gyönyörködjék a kertekben, és liliomokat szedjen.</span> <span class="verse"><a name="3">3</a>Én szerelmesemé vagyok, s szerelmesem az enyém, a liliomokban gyönyörködik ő.</span> <span class="verse"><a name="4">4</a>Szép vagy, kedvesem, mint Tirca városa, gyönyörű, mint Jeruzsálem, ámulatba ejtő, mint zászlóerdő.</span> <span class="verse"><a name="5">5</a>Vedd le rólam szemeidet, mert megzavartak engem! Hajad olyan, mint egy kecskenyáj, mely a Gileádról hullámzik alá.</span> <span class="verse"><a name="6">6</a>Két fogsorod, mint az anyajuhok nyája, mely az úsztatóból jött fel: mindegyiknek van ikerpárja, nincs köztük hiányos.</span> <span class="verse"><a name="7">7</a>Halántékod, mint egy gránátalmagerezd a fátyolod mögött.</span> <span class="verse"><a name="8">8</a>Királyné van hatvan, másodrangú feleség nyolcvan is, leány meg számtalan.</span> <span class="verse"><a name="9">9</a>De galambom csak egy van, ez a tökéletes, anyjának egyetlene, szülőjének kedvence. Nézik a lányok, s boldognak mondják, dicsérik a királynék és a másodrangú feleségek.</span> <span class="verse"><a name="10">10</a>Ki ez a lány? Úgy ragyog, mint a hajnal, szép, mint a holdsugár, tiszta, mint a fénylő nap, ámulatba ejtő, mint egy zászlóerdő.</span> <span class="verse"><a name="11">11</a>Lementem a diófás kertbe, hogy gyönyörködjem a zsendülő völgyben, s megnézzem, fakad-e a szőlő, virágoznak-e a gránátalmafák?</span> <span class="verse"><a name="12">12</a>Észre sem vettem, amikor Ammínádíb kocsijába tettek engem.</span> <span class="verse"><a name="13">13</a>Fordulj, fordulj, Szulamit! Fordulj, fordulj, hadd csodáljunk! Mit csodáltok Szulamiton, amikor soraitok közt táncol?!</span> </p></div</div></div></body></html>