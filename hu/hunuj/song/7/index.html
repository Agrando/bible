<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Mily szépen lépkedsz saruidban, te fejedelmi lány! Domború csípőid ékszerekhez hasonlók, művészi kéz alkotásai.</span> <span class="verse"><a name="2">2</a>Köldököd kerek csésze, melyből nem hiányzik a fűszeres bor. Tested búzahalom liliomokkal szegélyezve.</span> <span class="verse"><a name="3">3</a>Két melled, mint két őzike, mint egy gazellapár.</span> <span class="verse"><a name="4">4</a>Nyakad elefántcsont torony, szemeid hesbóni tavak a batrabbimi kapunál&#59; orrod, mind a Libánon tornya, mely Damaszkusz felé néz.</span> <span class="verse"><a name="5">5</a>Fejed olyan, mint a Karmel, és fejeden a haj, mint a bíbor&#59; egy királyt tartanak fogva fürtjei.</span> <span class="verse"><a name="6">6</a>Mily szép vagy és mily kedves, gyönyörűséges szerelmem!</span> <span class="verse"><a name="7">7</a>Termeted pálmához hasonló, melleid szőlőfürtökhöz.</span> <span class="verse"><a name="8">8</a>Gondoltam: Felmegyek a pálmafára, megragadom fürtjeit. Olyanok melleid, mint a szőlőfürtök, leheleted, mint az alma illata.</span> <span class="verse"><a name="9">9</a>Ajkad íze, mint a legjobb boré, mely szerelmesemtől árad felém, álomban is megnedvesíti ajkam.</span> <span class="verse"><a name="10">10</a>Én szerelmesemé vagyok, és ő is utánam vágyódik.</span> <span class="verse"><a name="11">11</a>Jöjj hát, szerelmesem, menjünk ki a mezőre, háljunk a ciprusok közt!</span> <span class="verse"><a name="12">12</a>Menjünk korán a szőlőkbe, nézzük meg, fakad-e a szőlő, kinyílt-e virága, virágoznak-e a gránátalmafák? Ott ajándékozlak meg szerelmemmel.</span> <span class="verse"><a name="13">13</a>A mandragórák illatoznak, ajtónk előtt ott a sok édes gyümölcs, van friss, van aszalt is: szerelmesem, neked tartogattam!</span> </p></div</div></div></body></html>