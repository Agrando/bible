<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>Bárcsak bátyám lennél, ki anyám mellét szopta! Ha az utcán találkoznánk, megcsókolhatnálak, s nem szólnának meg.</span> <span class="verse"><a name="2">2</a>Elvezetnélek, anyám házába vinnélek. Te tanítgatnál engem, én meg fűszeres borral itatnálak, gránatalmamusttal.</span> <span class="verse"><a name="3">3</a>Bal karja a fejem alatt, jobbjával átölel engem.</span> <span class="verse"><a name="4">4</a>Kérve kérlek titeket, Jeruzsálem lányai, ne keltsétek, ne ébresszétek fel a szerelmet, amíg nem akarja!</span> <span class="verse"><a name="5">5</a>Ki ez a lány, aki a pusztából jön szerelmesére támaszkodva? Az almafa alatt költöttelek fel, ahol anyád vajúdott veled, ahol vajúdott, és megszült téged.</span> <span class="verse"><a name="6">6</a>Tégy engem, mint pecsétet a szívedre, mint pecsétet a karodra! Bizony, erős a szeretet, mint a halál, legyőzhetetlen a szenvedély, akár a sír. Úgy lobog, mint a lobogó tűz, mint az ÚRnak lángja.</span> <span class="verse"><a name="7">7</a>Sok víz sem tudja eloltani a szeretetet, folyók sem tudják elsodorni. De ha valaki háza minden kincsét kínálná is a szeretetért, csak megvetnék érte.</span> <span class="verse"><a name="8">8</a>Kicsi még a mi húgunk, nincsen neki melle. Mit csináljunk húgunkkal, amikor megkérik?</span> <span class="verse"><a name="9">9</a>Hogyha kőfal, építünk rá ezüst pártázatot&#59; hogyha pedig ajtó, bedeszkázzuk cédrusfával.</span> <span class="verse"><a name="10">10</a>Kőfal vagyok, melleim, mint a tornyok&#59; de őelőtte olyan leszek, mint aki megtalálta boldogságát.</span> <span class="verse"><a name="11">11</a>Szőlője volt Salamonnak Baal-Hámónban, szőlőjét őrökre bízta, mindegyikük ezer ezüstöt hozott a termésért.</span> <span class="verse"><a name="12">12</a>A magam szőlőjére magamnak van gondom. Az ezer ezüst legyen a tiéd, Salamon, kétszáz pedig a termés őrzőié.</span> <span class="verse"><a name="13">13</a>Te, kertekben lakó lány! Barátaim a szavadat lesik, hadd halljam én is!</span> <span class="verse"><a name="14">14</a>Siess hozzám, szerelmesem, hasonlóan egy gazellához vagy egy fiatal szarvashoz, a balzsamillatú hegyeken!</span> </p></div</div></div></body></html>