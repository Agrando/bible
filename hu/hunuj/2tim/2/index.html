<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Te azért, fiam, erősödjél meg a kegyelemben, amely a Krisztus Jézusban van.</span> <span class="verse"><a name="2">2</a>És amit tőlem hallottál sok tanú előtt, azokat add át megbízható embereknek, akik mások tanítására is alkalmasak lesznek.</span> <span class="verse"><a name="3">3</a>Vállald velem együtt a szenvedést, mint Krisztus Jézus jó katonája.</span> <span class="verse"><a name="4">4</a>Egy harcos sem elegyedik bele a mindennapi élet gondjaiba, hogy megnyerje annak a tetszését, aki harcosává fogadta.</span> <span class="verse"><a name="5">5</a>Ha pedig versenyez is valaki, nem nyer koszorút, ha nem szabályszerűen versenyez.</span> <span class="verse"><a name="6">6</a>A fáradozó földművesnek kell először a termésből részesülnie.</span> <span class="verse"><a name="7">7</a>Gondolkozz azon, amit mondok, mert az Úr megadja majd neked, hogy mindent megérts.</span> <span class="verse"><a name="8">8</a>Emlékezz arra, hogy Jézus Krisztus, aki Dávid utóda, feltámadt a halottak közül. Erről szól az én evangéliumom,</span> <span class="verse"><a name="9">9</a>amelyért még bilincseket is viselek, mint egy gonosztevő. Az Isten igéje viszont nincs bilincsbe verve.</span> <span class="verse"><a name="10">10</a>Ezért tehát mindent elviselek a választottakért, hogy ők is elnyerjék a Krisztus Jézusban való üdvösséget örök dicsőséggel.</span> <span class="verse"><a name="11">11</a>Igaz beszéd ez: Ha vele együtt haltunk meg, vele együtt fogunk élni is.</span> <span class="verse"><a name="12">12</a>Ha tűrünk, vele együtt fogunk uralkodni is. Ha megtagadjuk, ő is megtagad minket.</span> <span class="verse"><a name="13">13</a>Ha hűtlenek vagyunk, ő hű marad, mert ő magát meg nem tagadhatja.</span> <span class="verse"><a name="14">14</a>Ezekre emlékeztesd, és az Isten színe előtt bizonyságot téve kérd őket: ne folytassanak haszontalan szóharcot a hallgatók romlására.</span> <span class="verse"><a name="15">15</a>Igyekezz kipróbált emberként megállni az Isten előtt, mint olyan munkás, aki nem vall szégyent, hanem helyesen fejtegeti az igazság igéjét.</span> <span class="verse"><a name="16">16</a>A szentségtörő, üres fecsegők elől pedig térj ki, mert egyre messzebb mennek az istentelenségben,</span> <span class="verse"><a name="17">17</a>és szavuk úgy terjed, mint a rákos fekély. Közülük való Hümenaiosz és Filétosz,</span> <span class="verse"><a name="18">18</a>akik az igazság kérdésében eltévelyedtek, amikor azt mondják, hogy a feltámadás már megtörtént, és ezzel feldúlják egyesek hitét.</span> <span class="verse"><a name="19">19</a>Az Isten által vetett szilárd alap azonban megáll, amelynek a pecsétje ez: "Ismeri az Úr az övéit, és hagyja el a gonoszt mindenki, aki az Úr nevét vallja!"</span> <span class="verse"><a name="20">20</a>Egy nagy házban pedig nemcsak arany- és ezüstedények vannak, hanem fa- és cserépedények is&#59; amazokat megbecsülik, emezek pedig közönséges használatra valók.</span> <span class="verse"><a name="21">21</a>Ha tehát valaki megtisztítja magát ezektől, megbecsült, megszentelt edény lesz, az Úrnak is hasznos, és minden jó cselekedetre alkalmas.</span> <span class="verse"><a name="22">22</a>Az ifjúkori kívánságot pedig kerüld! Törekedj viszont az igazságra, a hitre, a szeretetre, a békességre azokkal együtt, akik tiszta szívből hívják segítségül az Urat.</span> <span class="verse"><a name="23">23</a>Az ostoba és éretlen vitatkozások elől térj ki, tudva, hogy ezek viszálykodást szülnek.</span> <span class="verse"><a name="24">24</a>De az Úr szolgája ne viszálykodjék, hanem legyen barátságos mindenkihez, tanításra alkalmas és türelmes,</span> <span class="verse"><a name="25">25</a>aki szelídséggel neveli az ellenszegülőket, hátha az Isten megadja nekik egyszer, hogy megtérve megismerjék az igazságot,</span> <span class="verse"><a name="26">26</a>és felocsúdjanak az ördög csapdájából, aki foglyul ejtette őket, hogy akaratát teljesítsék.</span> </p></div</div></div></body></html>