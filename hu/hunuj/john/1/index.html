<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 1</strong></div><p><span class="verse"><a name="1">1</a>Kezdetben volt az Ige, és az Ige Istennél volt, és Isten volt az Ige.</span> <span class="verse"><a name="2">2</a>Ő kezdetben az Istennél volt.</span> <span class="verse"><a name="3">3</a>Minden általa lett, és nélküle semmi sem lett, ami létrejött.</span> <span class="verse"><a name="4">4</a>Benne élet volt, és az élet volt az emberek világossága.</span> <span class="verse"><a name="5">5</a>A világosság a sötétségben fénylik, de a sötétség nem fogadta be.</span> <span class="verse"><a name="6">6</a>Megjelent egy ember, akit Isten küldött, akinek a neve János.</span> <span class="verse"><a name="7">7</a>Ő tanúként jött, hogy bizonyságot tegyen a világosságról, és hogy mindenki higgyen általa.</span> <span class="verse"><a name="8">8</a>Nem ő volt a világosság, de a világosságról kellett bizonyságot tennie.</span> <span class="verse"><a name="9">9</a>Az Ige volt az igazi világosság, amely megvilágosít minden embert: ő jött el a világba.</span> <span class="verse"><a name="10">10</a>A világban volt, és a világ általa lett, de a világ nem ismerte meg őt:</span> <span class="verse"><a name="11">11</a>saját világába jött, és az övéi nem fogadták be őt.</span> <span class="verse"><a name="12">12</a>Akik pedig befogadták, azokat felhatalmazta arra, hogy Isten gyermekeivé legyenek&#59; mindazokat, akik hisznek az ő nevében,</span> <span class="verse"><a name="13">13</a>akik nem vérből, sem a test, sem a férfi akaratából, hanem Istentől születtek.</span> <span class="verse"><a name="14">14</a>Az Ige testté lett, közöttünk lakott, és láttuk az ő dicsőségét, mint az Atya egyszülöttjének dicsőségét, telve kegyelemmel és igazsággal.</span> <span class="verse"><a name="15">15</a>János bizonyságot tett róla, és azt hirdette: "Ő volt az, akiről megmondtam: Aki utánam jön, megelőz engem, mert előbb volt, mint én."</span> <span class="verse"><a name="16">16</a>Mi pedig valamennyien az ő teljességéből kaptunk kegyelmet kegyelemre.</span> <span class="verse"><a name="17">17</a>Mert a törvény Mózes által adatott, a kegyelem és az igazság Jézus Krisztus által jelent meg.</span> <span class="verse"><a name="18">18</a>Istent soha senki sem látta: az egyszülött Isten, aki az Atya kebelén van, az jelentette ki őt.</span> <span class="verse"><a name="19">19</a>Ez János bizonyságtétele. Amikor a zsidók papokat és lévitákat küldtek hozzá Jeruzsálemből, hogy megkérdezzék tőle: "Ki vagy te?"</span> <span class="verse"><a name="20">20</a>Akkor vallott, és nem tagadott. Ezt vallotta: "Én nem a Krisztus vagyok."</span> <span class="verse"><a name="21">21</a>Erre megkérdezték tőle: "Hát akkor? Illés vagy te?" De kijelentette: "Nem az vagyok." - "A próféta vagy te?" Így válaszolt: "Nem."</span> <span class="verse"><a name="22">22</a>Ezt mondták tehát: "Ki vagy? - hogy választ adhassunk megbízóinknak: mit mondasz magadról?"</span> <span class="verse"><a name="23">23</a>Erre ő így felelt: "Én kiáltó hang vagyok a pusztában: készítsetek egyenes utat az Úrnak, ahogyan Ézsaiás próféta megmondta."</span> <span class="verse"><a name="24">24</a>A küldöttek között voltak farizeusok is,</span> <span class="verse"><a name="25">25</a>és ezek tovább kérdezték őt: "Miért keresztelsz tehát, ha nem te vagy a Krisztus, sem Illés, sem pedig a próféta?"</span> <span class="verse"><a name="26">26</a>János így válaszolt nekik: "Én vízzel keresztelek. De közöttetek áll az, akit ti nem ismertek,</span> <span class="verse"><a name="27">27</a>aki utánam jön, és akinek saruja szíját megoldani sem vagyok méltó."</span> <span class="verse"><a name="28">28</a>Ez Betániában történt, a Jordánon túl, ahol János keresztelt.</span> <span class="verse"><a name="29">29</a>Másnap János látta Jézust, amint jön felé, és így szólt: "Íme, az Isten Báránya, aki hordozza a világ bűnét!</span> <span class="verse"><a name="30">30</a>Ő az, akiről én megmondtam: Utánam jön egy férfi, aki megelőzött engem, mert előbb volt, mint én.</span> <span class="verse"><a name="31">31</a>Én nem ismertem őt, de azért jöttem, és azért keresztelek vízzel, hogy ismertté legyen Izráel előtt."</span> <span class="verse"><a name="32">32</a>Így tett erről bizonyságot János: "Láttam, hogy a Lélek leszállt az égből, mint egy galamb, és megnyugodott rajta.</span> <span class="verse"><a name="33">33</a>Én nem ismertem őt, de aki elküldött engem, hogy vízzel kereszteljek, ő mondta nekem: Akire látod a Lelket leszállni és megnyugodni rajta, ő az, aki Szentlélekkel keresztel.</span> <span class="verse"><a name="34">34</a>Én láttam, és bizonyságot tettem arról, hogy ez az Isten Fia."</span> <span class="verse"><a name="35">35</a>Másnap ismét ott állt János két tanítványával együtt,</span> <span class="verse"><a name="36">36</a>és rátekintve Jézusra, aki arra járt, így szólt: "Íme, az Isten Báránya!"</span> <span class="verse"><a name="37">37</a>Meghallotta a két tanítvány, hogy ő ezt mondta, és követték Jézust.</span> <span class="verse"><a name="38">38</a>Jézus megfordult, és amikor meglátta, hogy követik őt, megszólította őket: "Mit kerestek?" Ők pedig ezt válaszolták: "Rabbi - ami azt jelenti: Mester -, hol van a lakásod?"</span> <span class="verse"><a name="39">39</a>Ő így szólt: "Jöjjetek, és meglátjátok." Elmentek tehát, meglátták, hol lakik, és nála maradtak azon a napon&#59; körülbelül délután négy óra volt ekkor.</span> <span class="verse"><a name="40">40</a>A kettő közül, akik ezt hallották Jánostól és követték őt, András, Simon Péter testvére volt az egyik.</span> <span class="verse"><a name="41">41</a>Ő mihelyt találkozott testvérével, Simonnal, ezt mondta neki: "Megtaláltuk a Messiást" - (ami azt jelenti: Felkent).</span> <span class="verse"><a name="42">42</a>Odavitte Jézushoz, aki rátekintve így szólt: "Te Simon vagy, Jóna fia: téged Kéfásnak fognak hívni" - (ami azt jelenti: Kőszikla).</span> <span class="verse"><a name="43">43</a>Másnap Jézus Galileába akart indulni. Ekkor találkozott Fülöppel, és így szólt hozzá: "Kövess engem!"</span> <span class="verse"><a name="44">44</a>Fülöp pedig Bétsaidából származott, András és Péter városából.</span> <span class="verse"><a name="45">45</a>Fülöp találkozott Nátánaéllel, és így szólt hozzá: "Megtaláltuk azt, akiről Mózes írt a törvényben, akiről a próféták is írtak: Jézust, a József fiát, aki Názáretből származik."</span> <span class="verse"><a name="46">46</a>"Származhat-e valami jó Názáretből?" - kérdezte tőle Nátánaél. Fülöp így válaszolt: "Jöjj, és lásd meg!"</span> <span class="verse"><a name="47">47</a>Amikor Jézus látta, hogy Nátánáel közeledik feléje, azt mondta róla: "Íme, egy igazi izráelita, akiben nincsen álnokság."</span> <span class="verse"><a name="48">48</a>Nátánáel megkérdezte tőle: "Honnan ismersz engem?" Jézus így válaszolt neki: "Mielőtt Fülöp idehívott, láttam, hogy a fügefa alatt voltál."</span> <span class="verse"><a name="49">49</a>Nátánáel így szólt hozzá: "Mester, te vagy az Isten Fia, te vagy Izráel királya!"</span> <span class="verse"><a name="50">50</a>Jézus így válaszolt neki: "Mivel azt mondtam neked, hogy láttalak a fügefa alatt, hiszel? Ennél nagyobb dolgokat fogsz látni."</span> <span class="verse"><a name="51">51</a>És hozzátette: "Bizony, bizony, mondom néktek: meglátjátok a megnyílt eget és az Isten angyalait, amint felszállnak, és leszállnak az Emberfiára."</span> </p></div</div></div></body></html>