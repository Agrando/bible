<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 13</strong></div><p><span class="verse"><a name="1">1</a>A húsvét ünnepe előtt Jézus jól tudva, hogy eljött az ő órája, amelyben át kell mennie e világból az Atyához, jóllehet szerette övéit e világban, szerette őket mindvégig.</span> <span class="verse"><a name="2">2</a>És vacsora közben, amikor az ördög már a szívébe sugallta Júdás Iskáriótesnek, Simon fiának, hogy árulja el őt,</span> <span class="verse"><a name="3">3</a>Jézus jól tudva, hogy az Atya mindent kezébe adott, és hogy az Istentől jött, és az Istenhez megy:</span> <span class="verse"><a name="4">4</a>felkelt a vacsorától, letette felsőruháját, és egy kendőt véve, körülkötötte magát&#59;</span> <span class="verse"><a name="5">5</a>azután vizet öntött a mosdótálba, és elkezdte a tanítványok lábát mosni, és törölni azzal a kendővel, amellyel körül volt kötve.</span> <span class="verse"><a name="6">6</a>Eközben Simon Péterhez ért. Az így szólt hozzá: "Uram, te mosod meg az én lábamat?"</span> <span class="verse"><a name="7">7</a>Jézus így válaszolt neki: "Amit én teszek, most még nem érted, de később majd megérted."</span> <span class="verse"><a name="8">8</a>Péter így szólt hozzá: "Az én lábamat nem mosod meg soha." Jézus így válaszolt neki: "Ha nem moslak meg, semmi közöd sincs hozzám."</span> <span class="verse"><a name="9">9</a>Simon Péter erre ezt mondta neki: "Uram, ne csak a lábamat, hanem a kezemet, sőt a fejemet is!"</span> <span class="verse"><a name="10">10</a>Jézus így szólt hozzá: "Aki megfürdött, annak csak arra van szüksége, hogy a lábát mossák meg, különben teljesen tiszta. Ti is tiszták vagytok, de nem mind."</span> <span class="verse"><a name="11">11</a>Mert tudta, ki árulja el, azért mondta: "Nem vagytok mindnyájan tiszták."</span> <span class="verse"><a name="12">12</a>Miután megmosta a lábukat, és felvette a felsőruháját, ismét letelepedett, és ezt mondta nekik: "Értitek, hogy mit tettem veletek?</span> <span class="verse"><a name="13">13</a>Ti így hívtok engem: Mester, és Uram, és jól mondjátok, mert az vagyok.</span> <span class="verse"><a name="14">14</a>Ha tehát megmostam a ti lábatokat, én, az Úr és a Mester, nektek is meg kell mosnotok egymás lábát.</span> <span class="verse"><a name="15">15</a>Mert példát adtam nektek, hogy amint én tettem veletek, ti is úgy tegyetek.</span> <span class="verse"><a name="16">16</a>Bizony, bizony, mondom néktek: a szolga nem nagyobb az uránál, sem a küldött nem nagyobb annál, aki elküldte.</span> <span class="verse"><a name="17">17</a>Ha tudjátok ezeket, boldogok lesztek, ha így cselekesztek.</span> <span class="verse"><a name="18">18</a>Nem mindnyájatokról szólok: én tudom, kiket választottam ki, de be kell teljesednie az Írásnak: Aki az én kenyeremet eszi, az emelte fel ellenem a sarkát.</span> <span class="verse"><a name="19">19</a>Már most, mielőtt ez megtörténik, megmondom nektek, hogy amikor meglesz, higgyétek, hogy én vagyok.</span> <span class="verse"><a name="20">20</a>Bizony, bizony, mondom néktek: aki befogadja azt, akit elküldök, engem fogad be&#59; aki pedig engem befogad, azt fogadja be, aki engem elküldött."</span> <span class="verse"><a name="21">21</a>Miután ezeket elmondta Jézus, megrendült lelkében, és bizonyságot tett e szavakkal: "Bizony, bizony, mondom néktek, közületek egy elárul engem."</span> <span class="verse"><a name="22">22</a>Zavartan néztek egymásra a tanítványok: vajon kiről beszél?</span> <span class="verse"><a name="23">23</a>Jézus mellett telepedett le egyik tanítványa, akit Jézus szeretett.</span> <span class="verse"><a name="24">24</a>Intett neki Simon Péter, hogy tudakolja meg, ki az, akiről beszél?</span> <span class="verse"><a name="25">25</a>Az ráhajolt Jézus keblére, és megkérdezte tőle: "Uram, ki az?"</span> <span class="verse"><a name="26">26</a>Jézus így felelt: "Az, akinek én mártom be a falatot, és odaadom." Bemártotta tehát a falatot, és odaadta Júdás Iskáriótesnek, a Simon fiának&#59;</span> <span class="verse"><a name="27">27</a>és akkor a falat után belement a Sátán. Jézus pedig így szólt hozzá: "Amit tenni szándékozol, tedd meg hamar!"</span> <span class="verse"><a name="28">28</a>Az ott ülők közül senki sem értette, hogy miért mondja ezt neki.</span> <span class="verse"><a name="29">29</a>Egyesek ugyanis azt gondolták, hogy mivel az erszény Júdásnál volt, azt mondja neki Jézus: "Vedd meg, amire szükségünk van az ünnepre", vagy azt, hogy a szegényeknek adjon valamit.</span> <span class="verse"><a name="30">30</a>Miután tehát elfogadta a falatot, azonnal kiment. Már éjszaka volt.</span> <span class="verse"><a name="31">31</a>Amikor kiment, így szólt Jézus: "Most dicsőült meg az Emberfia, és az Isten dicsőült meg őbenne&#59;</span> <span class="verse"><a name="32">32</a>ha pedig az Isten dicsőült meg benne, az Isten is megdicsőíti majd őt önmagában, sőt azonnal megdicsőíti őt.</span> <span class="verse"><a name="33">33</a>Gyermekeim, még egy kis ideig veletek vagyok: kerestek majd engem, és ahogyan megmondtam a zsidóknak, hogy ahova én megyek, oda ti nem jöhettek, most nektek is ezt mondom.</span> <span class="verse"><a name="34">34</a>Új parancsolatot adok nektek, hogy szeressétek egymást: ahogyan én szerettelek titeket, ti is úgy szeressétek egymást!</span> <span class="verse"><a name="35">35</a>Arról fogja megtudni mindenki, hogy az én tanítványaim vagytok, ha szeretitek egymást."</span> <span class="verse"><a name="36">36</a>Simon Péter megkérdezte tőle: "Hova mégy?" Jézus így felelt: "Ahova én megyek, oda most nem követhetsz, de később majd követsz."</span> <span class="verse"><a name="37">37</a>Péter így szólt hozzá: "Uram, miért ne követhetnélek most? Az életemet adom érted!"</span> <span class="verse"><a name="38">38</a>Jézus így válaszolt: "Az életedet adod énértem? Bizony, bizony, mondom néked, mire a kakas megszólal, háromszor tagadsz meg engem."</span> </p></div</div></div></body></html>