<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 7</strong></div><p><span class="verse"><a name="1">1</a>Jézus ezután Galileát járta. Nem akart ugyanis Júdeában tartózkodni, mivel a zsidók meg akarták ölni.</span> <span class="verse"><a name="2">2</a>Közel volt a zsidók ünnepe, a lombsátorünnep.</span> <span class="verse"><a name="3">3</a>Testvérei ekkor ezt mondták neki: "Menj el innen, és eredj Júdeába, hadd lássák a tanítványaid is a te dolgaidat, amelyeket cselekszel.</span> <span class="verse"><a name="4">4</a>Mert senki sem cselekszik semmit titokban, aki azt akarja, hogy nyilvánosan elismerjék őt. Ha ilyeneket cselekszel, tedd ismertté magadat a világ előtt."</span> <span class="verse"><a name="5">5</a>Mert a testvérei sem hittek benne.</span> <span class="verse"><a name="6">6</a>Jézus pedig így szólt hozzájuk: "Az én időm még nincs itt, nektek azonban minden idő alkalmas.</span> <span class="verse"><a name="7">7</a>Titeket nem gyűlölhet a világ, de engem gyűlöl, mert én arról tanúskodom, hogy a cselekedetei gonoszak.</span> <span class="verse"><a name="8">8</a>Ti menjetek fel az ünnepre, én erre az ünnepre még nem megyek fel, mert az én időm még nem jött el."</span> <span class="verse"><a name="9">9</a>Ezeket mondta nekik, és ott maradt Galileában.</span> <span class="verse"><a name="10">10</a>Miután azonban elindultak testvérei az ünnepre, akkor ő is felment, nem nyíltan, hanem - amennyire lehetett - titokban.</span> <span class="verse"><a name="11">11</a>A zsidók pedig keresték őt az ünnepen, és kérdezgették: "Hol van ő?"</span> <span class="verse"><a name="12">12</a>És sokat suttogtak róla a sokaságban: némelyek azt mondták róla, hogy jó, mások viszont ezt mondták: "Nem az, sőt félrevezeti a népet."</span> <span class="verse"><a name="13">13</a>De nyilvánosan senki sem beszélt róla, mert féltek a zsidóktól.</span> <span class="verse"><a name="14">14</a>Már az ünnepi hét fele elmúlt, amikor Jézus felment a templomba, és tanítani kezdett.</span> <span class="verse"><a name="15">15</a>Csodálkoztak a zsidók ezen, és ezt kérdezték: "Hogyan ismerheti ez az Írást, hiszen nem is tanulta?"</span> <span class="verse"><a name="16">16</a>Jézus erre így válaszolt nekik: "Az én tanításom nem az enyém, hanem azé, aki elküldött engem.</span> <span class="verse"><a name="17">17</a>Ha valaki kész cselekedni az ő akaratát, felismeri erről a tanításról, hogy vajon Istentől való-e, vagy én magamtól szólok.</span> <span class="verse"><a name="18">18</a>Aki magától szól, a saját dicsőségét keresi, aki pedig annak dicsőségét keresi, aki elküldte őt, az igaz, abban nincs hamisság.</span> <span class="verse"><a name="19">19</a>Nem Mózes adta-e nektek a törvényt? De közületek senki sem tartja meg a törvényt. Miért akartok engem megölni?"</span> <span class="verse"><a name="20">20</a>A sokaság erre ezt mondta: "Ördög van benned: ki akar téged megölni?"</span> <span class="verse"><a name="21">21</a>Jézus így válaszolt nekik: "Egyetlen dolgot vittem véghez, és mindnyájan megütköztök rajta.</span> <span class="verse"><a name="22">22</a>Minthogy a körülmetélkedést Mózes rendelte el nektek - nem mintha Mózestől volna, hanem az atyáktól van -, és szombaton is körülmetélitek az embert.</span> <span class="verse"><a name="23">23</a>Ha körülmetélitek az embert szombaton, hogy ne sértsék meg Mózes törvényét, akkor miért haragusztok énrám, hogy egy embert teljesen meggyógyítottam szombaton?</span> <span class="verse"><a name="24">24</a>Ne ítéljetek látszat szerint, hanem hozzatok igazságos ítéletet."</span> <span class="verse"><a name="25">25</a>A jeruzsálemiek közül ekkor így szóltak némelyek: "Vajon nem ő az, akit meg akarnak ölni?</span> <span class="verse"><a name="26">26</a>És íme, nyilvánosan beszél, és semmit sem szólnak ellene. Talán bizony felismerték a vezetők, hogy ő a Krisztus?</span> <span class="verse"><a name="27">27</a>Csakhogy róla tudjuk, honnan való&#59; amikor azonban eljön a Krisztus, róla senki sem tudja majd, honnan való."</span> <span class="verse"><a name="28">28</a>Amikor Jézus a templomban tanított, hangosan kiáltva szólt: "Ti ismertek engem, tudjátok is, honnan való vagyok&#59; de én mégsem önmagamtól jöttem, hanem az, aki engem elküldött, igaz, ti őt nem ismeritek.</span> <span class="verse"><a name="29">29</a>Én ismerem őt, hiszen tőle származom, és ő küldött el engem."</span> <span class="verse"><a name="30">30</a>El akarták fogni tehát, de senki sem vetette rá a kezét, mert még nem jött el az ő órája.</span> <span class="verse"><a name="31">31</a>A sokaságból sokan hittek benne, és ezt mondták: "A Krisztus, amikor eljön, tesz-e több jelt, mint amennyit ez tett?"</span> <span class="verse"><a name="32">32</a>Meghallották a farizeusok, hogy a sokaság ezeket suttogja róla, és szolgákat küldtek a főpapok és a farizeusok, hogy fogják el őt.</span> <span class="verse"><a name="33">33</a>Jézus ekkor így szólt: "Még egy kis ideig veletek vagyok, de elmegyek ahhoz, aki elküldött engem.</span> <span class="verse"><a name="34">34</a>Kerestek majd engem, de nem találtok meg, mert ahol én vagyok, oda ti nem jöhettek."</span> <span class="verse"><a name="35">35</a>A zsidók erre így beszéltek egymás között: "Hova akar menni, hogy nem találjuk meg? Talán a görögök között lévő szórványba készül, és a görögöket akarja tanítani?</span> <span class="verse"><a name="36">36</a>Miféle beszéd ez: Kerestek majd engem, de nem találtok, mert ahol én vagyok, oda ti nem jöhettek?"</span> <span class="verse"><a name="37">37</a>Az ünnep utolsó nagy napján felállt Jézus, és így kiáltott: "Ha valaki szomjazik, jöjjön hozzám, és igyék!</span> <span class="verse"><a name="38">38</a>Aki hisz énbennem, ahogy az Írás mondta, annak belsejéből élő víz folyamai ömlenek!"</span> <span class="verse"><a name="39">39</a>Ezt pedig a Lélekről mondta, akit a benne hívők fognak kapni, mert még nem adatott a Lélek, mivel Jézus még nem dicsőült meg.</span> <span class="verse"><a name="40">40</a>A sokaságból azok, akik hallották ezt az igét, ezt mondták: "Valóban ez a próféta."</span> <span class="verse"><a name="41">41</a>Mások így szóltak: "A Krisztus ez." Többen pedig ezt mondták rá: "Csak nem Galileából jön el a Krisztus?</span> <span class="verse"><a name="42">42</a>Nem az Írás mondta-e, hogy Dávid magvából és Betlehemből, abból a faluból, ahol Dávid élt, jön el a Krisztus?"</span> <span class="verse"><a name="43">43</a>Ellentét támadt tehát miatta a sokaságban:</span> <span class="verse"><a name="44">44</a>némelyek közülük el akarták fogni, de senki sem vetette rá a kezét.</span> <span class="verse"><a name="45">45</a>A szolgák ekkor visszamentek a főpapokhoz és farizeusokhoz, akik ezt kérdezték tőlük: "Miért nem hoztátok ide?"</span> <span class="verse"><a name="46">46</a>A szolgák így feleltek: "Ember még így soha nem beszélt, ahogyan ő."</span> <span class="verse"><a name="47">47</a>A farizeusok ezt mondták nekik: "Titeket is megtévesztett?</span> <span class="verse"><a name="48">48</a>Vajon a vezetők vagy a farizeusok közül hitt-e benne valaki?</span> <span class="verse"><a name="49">49</a>De ez a sokaság, amely nem ismeri a törvényt, átkozott!"</span> <span class="verse"><a name="50">50</a>Ekkor Nikodémus, aki korábban már járt nála, és közülük való volt, így szólt hozzájuk:</span> <span class="verse"><a name="51">51</a>"Elítéli-e az embert a mi törvényünk, míg ki nem hallgatták, és meg nem tudták tőle, hogy mit tett?"</span> <span class="verse"><a name="52">52</a>Azok pedig így válaszoltak neki: "Talán te is galileai vagy? Nézz utána és lásd be, hogy Galileából nem támad próféta."</span> <span class="verse"><a name="53">53</a>Ezután mindenki hazament.</span> </p></div</div></div></body></html>