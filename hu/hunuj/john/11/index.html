<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 11</strong></div><p><span class="verse"><a name="1">1</a>Volt pedig egy beteg ember, Lázár, Betániából, Máriának és testvérének, Mártának a falujából.</span> <span class="verse"><a name="2">2</a>Mária volt az, aki megkente az Urat kenettel, és megtörölte a lábát a hajával: az ő testvére, Lázár volt a beteg.</span> <span class="verse"><a name="3">3</a>A nővérei megüzenték Jézusnak: "Uram, íme, akit szeretsz, beteg."</span> <span class="verse"><a name="4">4</a>Amikor Jézus ezt meghallotta, ezt mondta: "Ez a betegség nem halálos, hanem az Isten dicsőségét szolgálja, hogy általa megdicsőüljön az Isten Fia."</span> <span class="verse"><a name="5">5</a>Jézus szerette Mártát, ennek nővérét és Lázárt.</span> <span class="verse"><a name="6">6</a>Amikor tehát meghallotta, hogy beteg, két napig azon a helyen maradt, ahol volt,</span> <span class="verse"><a name="7">7</a>de azután így szólt tanítványaihoz: "Menjünk ismét Júdeába!"</span> <span class="verse"><a name="8">8</a>A tanítványok ezt mondták neki: "Mester, most akartak megkövezni a zsidók, és ismét oda mégy?"</span> <span class="verse"><a name="9">9</a>Jézus így válaszolt: "Nem tizenkét órája van-e a nappalnak? Ha valaki nappal jár, nem botlik meg, mert látja a világ világosságát,</span> <span class="verse"><a name="10">10</a>de ha valaki éjjel jár, megbotlik, mert nincs világossága."</span> <span class="verse"><a name="11">11</a>Ezeket mondta nekik, és azután hozzátette: "Lázár, a mi barátunk elaludt, de elmegyek, hogy felébresszem."</span> <span class="verse"><a name="12">12</a>A tanítványok ezt felelték rá: "Uram, ha elaludt, meggyógyul."</span> <span class="verse"><a name="13">13</a>Pedig Jézus a haláláról beszélt, de ők azt gondolták, hogy álomba merülésről szól.</span> <span class="verse"><a name="14">14</a>Akkor azután Jézus nyíltan megmondta nekik: "Lázár meghalt,</span> <span class="verse"><a name="15">15</a>és örülök, hogy nem voltam ott: tiértetek, hogy higgyetek. De menjünk el hozzá!"</span> <span class="verse"><a name="16">16</a>Tamás, akit Ikernek neveztek, azt mondta tanítványtársainak: "Menjünk el mi is, hogy meghaljunk vele."</span> <span class="verse"><a name="17">17</a>Amikor aztán Jézus odaért, megtudta, hogy már négy napja a sírban van.</span> <span class="verse"><a name="18">18</a>Betánia pedig közel, mintegy félórányira volt Jeruzsálemhez,</span> <span class="verse"><a name="19">19</a>ezért a zsidók közül sokan elmentek Mártához és Máriához, hogy vigasztalják őket testvérük miatt.</span> <span class="verse"><a name="20">20</a>Márta, amint meghallotta, hogy Jézus jön, elébe ment, Mária azonban otthon maradt.</span> <span class="verse"><a name="21">21</a>Márta ekkor így szólt Jézushoz: "Uram, ha itt lettél volna, nem halt volna meg a testvérem.</span> <span class="verse"><a name="22">22</a>De most is tudom, hogy amit csak kérsz az Istentől, megadja neked az Isten."</span> <span class="verse"><a name="23">23</a>Jézus ezt mondta neki: "Feltámad a testvéred!"</span> <span class="verse"><a name="24">24</a>Márta így válaszolt: "Tudom, hogy feltámad a feltámadáskor, az utolsó napon."</span> <span class="verse"><a name="25">25</a>Jézus ekkor ezt mondta neki: "Én vagyok a feltámadás és az élet, aki hisz énbennem, ha meghal is, él&#59;</span> <span class="verse"><a name="26">26</a>és aki él, és hisz énbennem, az nem hal meg soha. Hiszed-e ezt?"</span> <span class="verse"><a name="27">27</a>Márta így felelt: "Igen, Uram, én hiszem, hogy te vagy a Krisztus, az Isten Fia, akinek el kell jönnie a világba."</span> <span class="verse"><a name="28">28</a>Miután ezt mondta, elment, és titokban szólt a testvérének, Máriának: "A Mester itt van, és hív téged."</span> <span class="verse"><a name="29">29</a>Ő pedig, amint ezt meghallotta, gyorsan felkelt, és odament hozzá.</span> <span class="verse"><a name="30">30</a>De Jézus még nem ért be a faluba, hanem azon a helyen tartózkodott, ahol Márta találkozott vele.</span> <span class="verse"><a name="31">31</a>A zsidók, akik vele voltak a házban, és vigasztalták, látták, hogy Mária hirtelen felállt, és kiment. Utánamentek tehát, mert azt gondolták, hogy a sírbolthoz megy, hogy ott sírjon.</span> <span class="verse"><a name="32">32</a>Mária pedig, amint odaért, ahol Jézus volt, meglátta őt, leborult a lába elé, és így szólt hozzá: "Uram, ha itt lettél volna, nem halt volna meg a testvérem."</span> <span class="verse"><a name="33">33</a>Amikor Jézus látta, hogy Mária sír, és a vele jött zsidók is sírnak, megrendült lelkében és háborgott,</span> <span class="verse"><a name="34">34</a>és megkérdezte: "Hova helyeztétek őt?" Azt felelték: "Uram, jöjj és lásd meg!"</span> <span class="verse"><a name="35">35</a>Jézus könnyekre fakadt.</span> <span class="verse"><a name="36">36</a>A zsidók ezt mondták: "Íme, mennyire szerette!"</span> <span class="verse"><a name="37">37</a>Közülük néhányan pedig így szóltak: "Ő, aki a vak szemét megnyitotta, nem tudta volna megtenni, hogy ez ne haljon meg?"</span> <span class="verse"><a name="38">38</a>Jézus - még mindig mélyen megindulva - a sírhoz ment: ez egy barlang volt, és kő feküdt rajta.</span> <span class="verse"><a name="39">39</a>Jézus így szólt: "Vegyétek el a követ." Márta, az elhunyt testvére így szólt hozzá: "Uram, már szaga van, hiszen negyednapos."</span> <span class="verse"><a name="40">40</a>Jézus azonban ezt mondta neki: "Nem mondtam-e neked, hogy ha hiszel, meglátod az Isten dicsőségét?"</span> <span class="verse"><a name="41">41</a>Elvették tehát a követ, Jézus pedig felemelte a tekintetét, és ezt mondta: "Atyám, hálát adok neked, hogy meghallgattál.</span> <span class="verse"><a name="42">42</a>Én tudtam, hogy mindig meghallgatsz, csak a körülálló sokaság miatt mondtam, hogy elhiggyék, hogy te küldtél engem."</span> <span class="verse"><a name="43">43</a>Miután ezt mondta, hangosan kiáltott: "Lázár, jöjj ki!"</span> <span class="verse"><a name="44">44</a>És kijött a halott, lábán és kezén pólyákkal körülkötve, arcát kendő takarta. Jézus szólt nekik: "Oldjátok fel, és hagyjátok elmenni!"</span> <span class="verse"><a name="45">45</a>Ekkor sokan hittek benne azok közül a zsidók közül, akik elmentek Máriához és látták, amit Jézus tett.</span> <span class="verse"><a name="46">46</a>Némelyek pedig közülük elmentek a farizeusokhoz, és elmondták nekik, miket tett Jézus.</span> <span class="verse"><a name="47">47</a>Összehívták tehát a főpapok és a farizeusok a nagytanácsot, és így szóltak: "Mit tegyünk? Ez az ember ugyanis sok jelt tesz.</span> <span class="verse"><a name="48">48</a>Ha egyszerűen csak hagyjuk őt, mindenki hisz majd benne, aztán jönnek a rómaiak, és elveszik tőlünk a helyet is, a népet is."</span> <span class="verse"><a name="49">49</a>Egyikük pedig, Kajafás, aki főpap volt abban az esztendőben, ezt mondta nekik: "Ti nem értetek semmit.</span> <span class="verse"><a name="50">50</a>Azt sem veszitek fontolóra: jobb nektek, hogy egyetlen ember haljon meg a népért, semhogy az egész nép elvesszen."</span> <span class="verse"><a name="51">51</a>Mindezt pedig nem magától mondta, hanem mivel főpap volt abban az esztendőben, megjövendölte, hogy Jézus meg fog halni a népért&#59;</span> <span class="verse"><a name="52">52</a>és nem is csak a népért, hanem azért is, hogy Isten szétszóródott gyermekeit egybegyűjtse.</span> <span class="verse"><a name="53">53</a>Attól a naptól fogva egyetértettek abban, hogy megölik őt.</span> <span class="verse"><a name="54">54</a>Jézus tehát nem járt többé nyilvánosan a zsidók között, hanem elment onnan a pusztához közeli vidékre, egy Efraim nevű városba&#59; és ott tartózkodott a tanítványaival.</span> <span class="verse"><a name="55">55</a>Közeledett a zsidók húsvétja, és vidékről sokan felmentek Jeruzsálembe húsvét előtt, hogy megtisztuljanak.</span> <span class="verse"><a name="56">56</a>Keresték Jézust és a templomban megállva így tanakodtak egymás között: "Mit gondoltok, lehet, hogy el sem jön az ünnepre?"</span> <span class="verse"><a name="57">57</a>A főpapok és a farizeusok pedig már kiadták a parancsot, hogy ha valaki megtudja, hol van, jelentse be, hogy elfoghassák.</span> </p></div</div></div></body></html>