<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 10</strong></div><p><span class="verse"><a name="1">1</a>"Bizony, bizony, mondom néktek: aki nem az ajtón megy be a juhok aklába, hanem másfelől hatol be, az tolvaj és rabló&#59;</span> <span class="verse"><a name="2">2</a>de aki az ajtón megy be, az a juhok pásztora.</span> <span class="verse"><a name="3">3</a>Ennek ajtót nyit az ajtóőr, és a juhok hallgatnak a hangjára, a maga juhait pedig nevükön szólítja és kivezeti.</span> <span class="verse"><a name="4">4</a>Amikor a maga juhait mind kivezeti, előttük jár, és a juhok követik, mert ismerik a hangját.</span> <span class="verse"><a name="5">5</a>Idegent pedig nem követnek, hanem elfutnak tőle, mert az idegenek hangját nem ismerik."</span> <span class="verse"><a name="6">6</a>Ezt a példázatot mondta nekik Jézus, de ők nem értették, mit jelent, amit mondott nekik.</span> <span class="verse"><a name="7">7</a>Jézus tehát így szólt hozzájuk: "Bizony, bizony, mondom néktek: én vagyok a juhok ajtaja.</span> <span class="verse"><a name="8">8</a>Aki énelőttem jött, mind tolvaj és rabló, de a juhok nem is hallgattak rájuk.</span> <span class="verse"><a name="9">9</a>Én vagyok az ajtó: ha valaki rajtam át megy be, megtartatik, az bejár és kijár, és legelőre talál.</span> <span class="verse"><a name="10">10</a>A tolvaj csak azért jön, hogy lopjon, öljön és pusztítson: én azért jöttem, hogy életük legyen, sőt bőségben éljenek."</span> <span class="verse"><a name="11">11</a>"Én vagyok a jó pásztor. A jó pásztor életét adja a juhokért.</span> <span class="verse"><a name="12">12</a>Aki béres és nem pásztor, akinek a juhok nem tulajdonai, látja a farkast jönni, elhagyja a juhokat, és elfut, a farkas pedig elragadja és elszéleszti őket.</span> <span class="verse"><a name="13">13</a>A béres azért fut el, mert csak béres, és nem törődik a juhokkal.</span> <span class="verse"><a name="14">14</a>Én vagyok a jó pásztor, én ismerem az enyéimet, és az enyéim ismernek engem,</span> <span class="verse"><a name="15">15</a>ahogyan az Atya ismer engem, én is úgy ismerem az Atyát: és én életemet adom a juhokért.</span> <span class="verse"><a name="16">16</a>Más juhaim is vannak nekem, amelyek nem ebből az akolból valók: azokat is vezetnem kell, és hallgatni is fognak a hangomra: és akkor lesz egy nyáj, egy pásztor.</span> <span class="verse"><a name="17">17</a>Azért szeret engem az Atya, mert én odaadom az életemet, hogy aztán újra visszavegyem.</span> <span class="verse"><a name="18">18</a>Senki sem veheti el tőlem: én magamtól adom oda. Hatalmam van arra, hogy odaadjam, hatalmam van arra is, hogy ismét visszavegyem: ezt a küldetést kaptam az én Atyámtól."</span> <span class="verse"><a name="19">19</a>Ismét meghasonlás támadt a zsidók között e beszédek miatt.</span> <span class="verse"><a name="20">20</a>Sokan így szóltak közülük: "Ördög van benne, és őrjöng: mit hallgatok rá?"</span> <span class="verse"><a name="21">21</a>Mások ezt mondták: "Nem megszállott ember beszédei ezek. Vajon meg tudja-e nyitni az ördög a vakok szemét?"</span> <span class="verse"><a name="22">22</a>Amikor eljött a templomszentelés ünnepe, Jeruzsálemben tél volt.</span> <span class="verse"><a name="23">23</a>Jézus a templomban, a Salamon csarnokában járt.</span> <span class="verse"><a name="24">24</a>Ekkor körülvették a zsidók, és így szóltak hozzá: "Meddig tartasz még bizonytalanságban bennünket? Ha te vagy a Krisztus, mondd meg nekünk nyíltan!"</span> <span class="verse"><a name="25">25</a>Jézus így válaszolt nekik: "Megmondtam nektek, de nem hisztek. Atyám nevében végzett cselekedeteim tanúskodnak mellettem,</span> <span class="verse"><a name="26">26</a>de ti nem hisztek, mert nem az én juhaim közül valók vagytok.</span> <span class="verse"><a name="27">27</a>Az én juhaim hallgatnak a hangomra, és én ismerem őket, ők pedig követnek engem.</span> <span class="verse"><a name="28">28</a>Én örök életet adok nekik, és nem vesznek el soha, mert senki sem ragadhatja ki őket az én kezemből.</span> <span class="verse"><a name="29">29</a>Az én Atyám, aki nekem adta őket, mindennél nagyobb, és senki sem ragadhatja ki őket az Atya kezéből.</span> <span class="verse"><a name="30">30</a>Én és az Atya egy vagyunk."</span> <span class="verse"><a name="31">31</a>Ekkor újra köveket vittek oda a zsidók, hogy megkövezzék.</span> <span class="verse"><a name="32">32</a>Jézus megszólalt, és ezt mondta nekik: "Sok jó cselekedetet vittem véghez előttetek az én Atyám nevében: ezek közül melyik cselekedetem miatt köveztek meg engem?"</span> <span class="verse"><a name="33">33</a>A zsidók így feleltek neki: "Nem jó cselekedetért kövezünk meg téged, hanem káromlásért, és azért, hogy te ember létedre Istenné teszed magadat."</span> <span class="verse"><a name="34">34</a>Jézus így válaszolt: "Nincs-e megírva a ti törvényetekben: Én mondtam: istenek vagytok?</span> <span class="verse"><a name="35">35</a>Ha isteneknek mondta azokat, akikhez az Isten igéje szólt, márpedig az Írást nem lehet érvénytelenné tenni,</span> <span class="verse"><a name="36">36</a>akkor, akit az Atya megszentelt, és elküldött a világba, arról ti azt mondjátok: Káromlást szólsz, mert azt mondtam: az Isten Fia vagyok?!</span> <span class="verse"><a name="37">37</a>Ha nem az én Atyám cselekedeteit teszem, ne higgyetek nekem&#59;</span> <span class="verse"><a name="38">38</a>de ha azokat teszem, akkor ha nekem nem is hinnétek, higgyetek a cselekedeteknek, hogy felismerjétek és tudjátok: az Atya énbennem van, és én az Atyában."</span> <span class="verse"><a name="39">39</a>Ekkor ismét el akarták fogni, de ő kimenekült a kezük közül.</span> <span class="verse"><a name="40">40</a>Jézus újra elment a Jordánon túlra, arra a helyre, ahol korábban János keresztelt, és ott tartózkodott.</span> <span class="verse"><a name="41">41</a>Sokan mentek oda hozzá, és azt mondták, hogy János nem tett ugyan egyetlen csodát sem, de mindaz, amit János őróla mondott, igaz volt.</span> <span class="verse"><a name="42">42</a>És ott sokan hittek benne.</span> </p></div</div></div></body></html>