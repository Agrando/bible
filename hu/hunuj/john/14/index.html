<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 14</strong></div><p><span class="verse"><a name="1">1</a>"Ne nyugtalankodjék a ti szívetek: higgyetek Istenben, és higgyetek énbennem.</span> <span class="verse"><a name="2">2</a>Az én Atyám házában sok hajlék van&#59; ha nem így volna, vajon mondtam volna-e nektek, hogy elmegyek helyet készíteni a számotokra?</span> <span class="verse"><a name="3">3</a>És ha majd elmentem, és helyet készítettem nektek, ismét eljövök, és magam mellé veszlek titeket, hogy ahol én vagyok, ott legyetek ti is.</span> <span class="verse"><a name="4">4</a>Ahova pedig én megyek, oda tudjátok az utat."</span> <span class="verse"><a name="5">5</a>Tamás erre így szólt hozzá: "Uram, nem tudjuk, hova mégy: honnan tudnánk akkor az utat?"</span> <span class="verse"><a name="6">6</a>Jézus így válaszolt: "Én vagyok az út, az igazság és az élet&#59; senki sem mehet az Atyához, csakis énáltalam.</span> <span class="verse"><a name="7">7</a>Ha ismernétek engem, ismernétek az én Atyámat is: mostantól fogva ismeritek őt, és látjátok őt."</span> <span class="verse"><a name="8">8</a>Fülöp így szólt hozzá: "Uram, mutasd meg nekünk az Atyát, és az elég nekünk!"</span> <span class="verse"><a name="9">9</a>Jézus erre ezt mondta: "Annyi ideje veletek vagyok, és nem ismertél meg engem, Fülöp? Aki engem lát, látja az Atyát. Hogyan mondhatod te: Mutasd meg nekünk az Atyát?</span> <span class="verse"><a name="10">10</a>Talán nem hiszed, hogy én az Atyában vagyok, és az Atya énbennem van? Azokat a beszédeket, amelyeket én mondok nektek, nem önmagamtól mondom&#59; az Atya pedig bennem lakozva viszi végbe az ő cselekedeteit.</span> <span class="verse"><a name="11">11</a>Higgyetek nekem, hogy én az Atyában vagyok, és az Atya énbennem van&#59; ha pedig másért nem, magukért a cselekedetekért higgyetek."</span> <span class="verse"><a name="12">12</a>"Bizony, bizony, mondom néktek: aki hisz énbennem, azokat a cselekedeteket, amelyeket én teszek, szintén megteszi, sőt ezeknél nagyobbakat is tesz. Mert én az Atyához megyek,</span> <span class="verse"><a name="13">13</a>és amit csak kértek majd az én nevemben, megteszem, hogy dicsőíttessék az Atya a Fiúban&#59;</span> <span class="verse"><a name="14">14</a>ha valamit kértek tőlem az én nevemben, megteszem."</span> <span class="verse"><a name="15">15</a>"Ha szerettek engem, megtartjátok az én parancsolataimat,</span> <span class="verse"><a name="16">16</a>én pedig kérni fogom az Atyát, és másik Pártfogót ad nektek, hogy veletek legyen mindörökké:</span> <span class="verse"><a name="17">17</a>az igazság Lelkét, akit a világ nem kaphat meg, mert nem látja őt, nem is ismeri&#59; ti azonban ismeritek őt, mert nálatok lakik, sőt bennetek lesz."</span> <span class="verse"><a name="18">18</a>"Nem hagylak titeket árván, eljövök hozzátok.</span> <span class="verse"><a name="19">19</a>Még egy kis idő, és a világ többé nem lát engem, de ti megláttok, mert én élek, és ti is élni fogtok.</span> <span class="verse"><a name="20">20</a>Azon a napon megtudjátok, hogy én az Atyámban vagyok, ti énbennem, én pedig tibennetek.</span> <span class="verse"><a name="21">21</a>Aki befogadja parancsolataimat, és megtartja azokat, az szeret engem, aki pedig szeret engem, azt szeretni fogja az én Atyám&#59; én is szeretni fogom őt, és kijelentem neki magamat."</span> <span class="verse"><a name="22">22</a>Így szólt hozzá Júdás, de nem az Iskáriótes: "Uram, miért van az, hogy nekünk akarod kijelenti magadat, és nem a világnak?"</span> <span class="verse"><a name="23">23</a>Jézus így válaszolt: "Ha valaki szeret engem, az megtartja az én igémet&#59; azt pedig az én Atyám is szeretni fogja, és elmegyünk hozzá, és szállást készítünk magunknak nála.</span> <span class="verse"><a name="24">24</a>Aki nem szeret engem, nem tartja meg az én igémet. Az az ige pedig, amelyet hallotok, nem az enyém, hanem az Atyáé, aki elküldött engem."</span> <span class="verse"><a name="25">25</a>"Elmondom ezeket nektek, amíg veletek vagyok.</span> <span class="verse"><a name="26">26</a>A Pártfogó pedig, a Szentlélek, akit az én nevemben küld az Atya, ő tanít majd meg titeket mindenre, és eszetekbe juttat mindent, amit én mondtam nektek.</span> <span class="verse"><a name="27">27</a>Békességet hagyok nektek: az én békességemet adom nektek&#59; de nem úgy adom nektek, ahogyan a világ adja. Ne nyugtalankodjék a ti szívetek, ne is csüggedjen.</span> <span class="verse"><a name="28">28</a>Hallottátok, hogy én megmondtam nektek: elmegyek, és visszajövök hozzátok. Ha szeretnétek engem, örülnétek, hogy elmegyek az Atyához, mert az Atya nagyobb nálam.</span> <span class="verse"><a name="29">29</a>Most mondom ezt nektek, mielőtt megtörténik, hogy ha majd megtörténik, higgyetek.</span> <span class="verse"><a name="30">30</a>Már nem sokat beszélek veletek, mert eljön e világ fejedelme, bár felettem nincs hatalma.</span> <span class="verse"><a name="31">31</a>Hogy azonban megtudja a világ, hogy szeretem az Atyát, és úgy cselekszem, ahogyan az Atya parancsolta: keljetek fel, menjünk el innen."</span> </p></div</div></div></body></html>