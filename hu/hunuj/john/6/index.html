<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 6</strong></div><p><span class="verse"><a name="1">1</a>Jézus ezután elment a Galileai-tengernek, a Tiberiás tavának túlsó partjára.</span> <span class="verse"><a name="2">2</a>Nagy sokaság követte őt, mert látták azokat a jeleket, amelyeket a betegeken tett.</span> <span class="verse"><a name="3">3</a>Jézus pedig felment a hegyre, és ott leült a tanítványaival együtt.</span> <span class="verse"><a name="4">4</a>Közel volt a húsvét, a zsidók ünnepe.</span> <span class="verse"><a name="5">5</a>Amikor Jézus körültekintett és látta, hogy nagy sokaság közeledik hozzá, így szólt Fülöpnek: "Honnan vegyünk kenyeret, hogy ezek ehessenek?"</span> <span class="verse"><a name="6">6</a>Ezt pedig azért kérdezte tőle, hogy próbára tegye, mert ő már tudta, mit fog tenni.</span> <span class="verse"><a name="7">7</a>Fülöp így válaszolt neki: "Kétszáz dénár árú kenyér sem elég nekik, hogy mindenki kapjon valami keveset."</span> <span class="verse"><a name="8">8</a>Egyik tanítványa, András, a Simon Péter testvére így szólt hozzá:</span> <span class="verse"><a name="9">9</a>"Van itt egy gyermek, akinél van öt árpakenyér és két hal, de mi ez ennyinek?"</span> <span class="verse"><a name="10">10</a>Jézus ezt mondta: "Ültessétek le az embereket." Nagy fű volt azon a helyen. Letelepedtek tehát a férfiak, szám szerint mintegy ötezren.</span> <span class="verse"><a name="11">11</a>Jézus pedig vette a kenyereket, hálát adott, és kiosztotta az ott ülőknek&#59; ugyanúgy osztott a halakból is, amennyit kívántak.</span> <span class="verse"><a name="12">12</a>Amikor pedig jóllaktak, így szólt tanítványaihoz: "Szedjétek össze a felesleges darabokat, hogy semmi ne menjen kárba."</span> <span class="verse"><a name="13">13</a>Összeszedték tehát, és tizenkét kosarat töltöttek meg az öt árpakenyérből való darabokkal, amelyek feleslegesek voltak azoknak, akik ettek.</span> <span class="verse"><a name="14">14</a>Az emberek látva a jelt, amelyet tett, ezt mondták: "Ez valóban az a próféta, akinek el kellett jönnie a világba."</span> <span class="verse"><a name="15">15</a>Amikor pedig Jézus észrevette, hogy érte akarnak jönni, és el akarják ragadni, hogy királlyá tegyék, visszavonult ismét a hegyre egymagában.</span> <span class="verse"><a name="16">16</a>Estefelé lementek tanítványai a tengerhez,</span> <span class="verse"><a name="17">17</a>hajóra szálltak, és átmentek a tenger túlsó partjára, Kapernaumba. Sötét volt már, és még mindig nem ment oda hozzájuk Jézus&#59;</span> <span class="verse"><a name="18">18</a>a tenger pedig háborgott, mert nagy szél fújt.</span> <span class="verse"><a name="19">19</a>Közben eljutottak mintegy huszonöt vagy harminc futamnyira, amikor meglátták, hogy Jézus a tengeren jár, és közeledik a hajóhoz. Megrémültek,</span> <span class="verse"><a name="20">20</a>de Jézus megszólalt: "Én vagyok, ne féljetek!"</span> <span class="verse"><a name="21">21</a>Ekkor fel akarták venni a hajóra, de a hajó egyszeriben odaért a partra, ahová tartottak.</span> <span class="verse"><a name="22">22</a>Másnap a tenger túlsó partján maradt sokaság megállapította, hogy ott nem volt más hajó, csak egy, és hogy Jézus nem szállt be tanítványaival együtt abba a hajóba, hanem csupán a tanítványai mentek el.</span> <span class="verse"><a name="23">23</a>Ellenben Tiberiásból jöttek hajók, annak a helynek a közelébe, ahol a kenyeret ették, miután hálát adott az Úr.</span> <span class="verse"><a name="24">24</a>Amikor tehát látta a sokaság, hogy sem Jézus, sem a tanítványai nincsenek ott, beszálltak a hajókba, elmentek Kapernaumba, és keresték Jézust.</span> <span class="verse"><a name="25">25</a>Amikor megtalálták a tenger túlsó partján, megkérdezték tőle: "Mester, mikor jöttél ide?"</span> <span class="verse"><a name="26">26</a>Jézus ezt válaszolta nekik: "Bizony, bizony, mondom néktek, nem azért kerestek engem, mert jeleket láttatok, hanem azért, mert ettetek a kenyerekből és jóllaktatok.</span> <span class="verse"><a name="27">27</a>Ne veszendő eledelért fáradozzatok, hanem az örök életre megmaradó eledelért, amelyet az Emberfia ad majd nektek, mert őt pecsétjével igazolta az Isten."</span> <span class="verse"><a name="28">28</a>Ekkor megkérdezték tőle: "Mit tegyünk, hogy Istennek tetsző dolgokat cselekedjünk?"</span> <span class="verse"><a name="29">29</a>Jézus ezt felelte nekik: "Az az Istennek tetsző dolog, hogy higgyetek abban, akit ő küldött."</span> <span class="verse"><a name="30">30</a>Erre megkérdezték: "És te milyen jelt mutatsz, hogy miután láttuk, higgyünk neked? Mit cselekszel?</span> <span class="verse"><a name="31">31</a>Atyáink a mannát ették a pusztában, ahogyan meg van írva: Mennyei kenyeret adott nekik enni."</span> <span class="verse"><a name="32">32</a>Jézus pedig így válaszolt nekik: "Bizony, bizony, mondom néktek, nem Mózes adta nektek a mennyei kenyeret, hanem az én Atyám adja nektek az igazi mennyei kenyeret.</span> <span class="verse"><a name="33">33</a>Mert az Isten kenyere a mennyből száll le, és életet ad a világnak."</span> <span class="verse"><a name="34">34</a>Erre ezt mondták neki: "Uram, add nekünk mindig ezt a kenyeret!"</span> <span class="verse"><a name="35">35</a>Jézus azt mondta nekik: "Én vagyok az élet kenyere: aki énhozzám jön, nem éhezik meg, és aki énbennem hisz, nem szomjazik meg soha.</span> <span class="verse"><a name="36">36</a>De megmondtam nektek: láttatok ugyan engem, és mégsem hisztek.</span> <span class="verse"><a name="37">37</a>Akit nekem ad az Atya, az mind énhozzám jön, és aki énhozzám jön, azt én nem küldöm el&#59;</span> <span class="verse"><a name="38">38</a>mert nem azért szálltam le a mennyből, hogy a magam akaratát tegyem, hanem hogy annak az akaratát, aki elküldött engem.</span> <span class="verse"><a name="39">39</a>Annak pedig, aki elküldött engem, az az akarata, hogy abból, amit nekem adott, semmit se veszítsek el, hanem feltámasszam az utolsó napon.</span> <span class="verse"><a name="40">40</a>Mert az én Atyámnak az az akarata, hogy annak, aki látja a Fiút, és hisz benne, örök élete legyen&#59; én pedig feltámasztom őt az utolsó napon."</span> <span class="verse"><a name="41">41</a>A zsidók ekkor zúgolódni kezdtek ellene, mert ezt mondta: "Én vagyok az a kenyér, amely a mennyből szállott le" -</span> <span class="verse"><a name="42">42</a>és azt kérdezték: "Nem Jézus ez, a József fia, akinek ismerjük apját és anyját? Akkor hogyan mondhatja: A mennyből szálltam le?"</span> <span class="verse"><a name="43">43</a>Jézus így válaszolt nekik: "Ne zúgolódjatok egymás között!</span> <span class="verse"><a name="44">44</a>Senki sem jöhet énhozzám, ha nem vonzza őt az Atya, aki elküldött engem. Én pedig feltámasztom az utolsó napon.</span> <span class="verse"><a name="45">45</a>Meg van írva a prófétáknál: És mindnyájan Istentől tanítottak lesznek. Aki az Atyától hallott és tanult, az mind énhozzám jön.</span> <span class="verse"><a name="46">46</a>Nem mintha bárki látta volna az Atyát: csak aki az Istentől van, az látta az Atyát.</span> <span class="verse"><a name="47">47</a>Bizony, bizony, mondom néktek: aki hisz, annak örök élete van.</span> <span class="verse"><a name="48">48</a>Én vagyok az élet kenyere.</span> <span class="verse"><a name="49">49</a>Atyáitok a mannát ették a pusztában, mégis meghaltak.</span> <span class="verse"><a name="50">50</a>De ez az a kenyér, amely a mennyből szállt le, hogy aki eszik belőle, meg ne haljon:</span> <span class="verse"><a name="51">51</a>Én vagyok az az élő kenyér, amely a mennyből szállt le: ha valaki eszik ebből a kenyérből, élni fog örökké, mert az a kenyér, amelyet én adok oda a világ életéért, az az én testem."</span> <span class="verse"><a name="52">52</a>A zsidók erre vitatkozni kezdtek egymással, és ezt kérdezték: "Hogyan adhatná ez nekünk a testét eledelül?"</span> <span class="verse"><a name="53">53</a>Jézus így szólt hozzájuk: "Bizony, bizony, mondom néktek: ha nem eszitek az Emberfia testét, és nem isszátok a vérét, nincsen élet tibennetek.</span> <span class="verse"><a name="54">54</a>Aki eszi az én testemet, és issza az én véremet, annak örök élete van, és én feltámasztom őt az utolsó napon.</span> <span class="verse"><a name="55">55</a>Mert az én testem igazi étel, és az én vérem igazi ital.</span> <span class="verse"><a name="56">56</a>Aki eszi az én testemet, és issza az én véremet, az énbennem marad, és én őbenne.</span> <span class="verse"><a name="57">57</a>Ahogyan engem az élő Atya küldött el, és én az Atya által élek, úgy az is, aki engem eszik, élni fog énáltalam.</span> <span class="verse"><a name="58">58</a>Ez az a kenyér, amely a mennyből szállt le&#59; ez nem olyan, mint amilyet atyáitok ettek, és mégis meghaltak: aki ezt a kenyeret eszi, élni fog örökké."</span> <span class="verse"><a name="59">59</a>Ezeket a zsinagógában mondta, amikor Kapernaumban tanított.</span> <span class="verse"><a name="60">60</a>Tanítványai közül sokan, amikor ezt hallották, így szóltak: "Kemény beszéd ez: ki hallgathatja őt?"</span> <span class="verse"><a name="61">61</a>Mivel pedig Jézus magától is tudta, hogy ezért zúgolódnak tanítványai, így szólt hozzájuk: "Ez megbotránkoztat titeket?</span> <span class="verse"><a name="62">62</a>Hát ha majd meglátjátok az Emberfiát felmenni oda, ahol előzőleg volt?</span> <span class="verse"><a name="63">63</a>A lélek az, aki életre kelt, a test nem használ semmit: azok a beszédek, amelyeket én mondtam nektek: lélek és élet.</span> <span class="verse"><a name="64">64</a>De vannak közöttetek néhányan, akik nem hisznek." Mert Jézus kezdettől fogva tudta, hogy kik azok, akik nem hisznek, és ki az, aki el fogja árulni őt.</span> <span class="verse"><a name="65">65</a>És így folytatta: "Ezért mondtam nektek, hogy senki sem jöhet hozzám, ha nem adta meg ezt neki az Atya."</span> <span class="verse"><a name="66">66</a>Ettől fogva tanítványai közül sokan visszavonultak, és nem jártak vele többé.</span> <span class="verse"><a name="67">67</a>Jézus ekkor megkérdezte a tizenkettőtől: "Vajon ti is el akartok menni?"</span> <span class="verse"><a name="68">68</a>Simon Péter így felelt: "Uram, kihez mennénk? Örök élet beszéde van nálad.</span> <span class="verse"><a name="69">69</a>És mi hisszük és tudjuk, hogy te vagy az Istennek Szentje."</span> <span class="verse"><a name="70">70</a>Jézus így válaszolt nekik: "Nem én választottalak-e ki titeket, a tizenkettőt? Egy közületek mégis ördög."</span> <span class="verse"><a name="71">71</a>Júdás Iskáriótesre, Simon fiára mondta ezt, mert ez akarta őt elárulni, pedig egy volt a tizenkettő közül.</span> </p></div</div></div></body></html>