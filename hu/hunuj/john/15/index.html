<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 15</strong></div><p><span class="verse"><a name="1">1</a>"Én vagyok az igazi szőlőtő, és az én Atyám a szőlősgazda.</span> <span class="verse"><a name="2">2</a>Azt a szőlővesszőt, amely nem terem gyümölcsöt énbennem, lemetszi&#59; és amely gyümölcsöt terem, azt megtisztítja, hogy még több gyümölcsöt teremjen.</span> <span class="verse"><a name="3">3</a>Ti már tiszták vagytok az ige által, amelyet szóltam nektek.</span> <span class="verse"><a name="4">4</a>Maradjatok énbennem, és én tibennetek. Ahogyan a szőlővessző nem teremhet gyümölcsöt magától, ha nem marad a szőlőtőn, úgy ti sem, ha nem maradtok énbennem.</span> <span class="verse"><a name="5">5</a>Én vagyok a szőlőtő, ti a szőlővesszők: aki énbennem marad, és én őbenne, az terem sok gyümölcsöt, mert nélkülem semmit sem tudtok cselekedni.</span> <span class="verse"><a name="6">6</a>Ha valaki nem marad énbennem, kivetik, mint a lemetszett vesszőt, és megszárad, összegyűjtik valamennyit, tűzre vetik és elégetik.</span> <span class="verse"><a name="7">7</a>Ha megmaradtok énbennem, és beszédeim megmaradnak tibennetek, akkor bármit akartok, kérjétek, és megadatik nektek.</span> <span class="verse"><a name="8">8</a>Az lesz az én Atyám dicsősége, hogy sok gyümölcsöt teremtek, és akkor a tanítványaim lesztek."</span> <span class="verse"><a name="9">9</a>"Ahogyan engem szeretett az Atya, úgy szeretlek én is titeket: maradjatok meg az én szeretetemben.</span> <span class="verse"><a name="10">10</a>Ha parancsolataimat megtartjátok, megmaradtok a szeretetemben, ahogyan én mindig megtartottam az én Atyám parancsolatait, és megmaradok az ő szeretetében.</span> <span class="verse"><a name="11">11</a>Ezeket azért mondom nektek, hogy az én örömöm legyen bennetek, és örömötök teljessé legyen."</span> <span class="verse"><a name="12">12</a>"Az az én parancsolatom, hogy úgy szeressétek egymást, ahogyan én szerettelek titeket.</span> <span class="verse"><a name="13">13</a>Nincs senkiben nagyobb szeretet annál, mintha valaki életét adja barátaiért.</span> <span class="verse"><a name="14">14</a>Ti barátaim vagytok, ha azt teszitek, amit én parancsolok nektek.</span> <span class="verse"><a name="15">15</a>Többé nem mondalak titeket szolgáknak, mert a szolga nem tudja, mit tesz az ura. Titeket azonban barátaimnak mondalak, mert mindazt, amit hallottam az én Atyámtól, tudtul adtam nektek.</span> <span class="verse"><a name="16">16</a>Nem ti választottatok ki engem, hanem én választottalak ki, és rendeltelek titeket arra, hogy elmenjetek és gyümölcsöt teremjetek, és gyümölcsötök megmaradjon, hogy bármit kértek az Atyától az én nevemben, megadja nektek.</span> <span class="verse"><a name="17">17</a>"Ezeket azért parancsolom nektek, hogy szeressétek egymást."</span> <span class="verse"><a name="18">18</a>"Ha gyűlöl titeket a világ, tudjátok meg, hogy engem előbb gyűlölt, mint titeket.</span> <span class="verse"><a name="19">19</a>Ha e világból valók volnátok, a világ szeretné a magáét, de mivel nem e világból valók vagytok, hanem én választottalak ki titeket a világból, azért gyűlöl titeket a világ.</span> <span class="verse"><a name="20">20</a>Emlékezzetek arra az igére, amelyet én mondtam nektek: Nem nagyobb a szolga az uránál. Ha engem üldöztek, titeket is üldözni fognak, ha az én igémet megtartották, a tieteket is meg fogják tartani.</span> <span class="verse"><a name="21">21</a>De mindezt az én nevemért teszik veletek, mert nem ismerik azt, aki elküldött engem.</span> <span class="verse"><a name="22">22</a>Ha nem jöttem volna, és nem szóltam volna hozzájuk, nem volna bűnük, most azonban nincs mentségük bűneikre.</span> <span class="verse"><a name="23">23</a>Aki engem gyűlöl, gyűlöli az én Atyámat is.</span> <span class="verse"><a name="24">24</a>Ha nem tettem volna közöttük olyan cselekedeteket, amilyeneket senki más nem tett, nem volna bűnük&#59; most azonban látták azokat, és mégis meggyűlöltek engem és az én Atyámat is.</span> <span class="verse"><a name="25">25</a>De be kell teljesednie annak az igének, amely meg van írva az ő törvényükben: Gyűlölnek engem, ok nélkül."</span> <span class="verse"><a name="26">26</a>"Amikor eljön a Pártfogó, akit én küldök nektek az Atyától, az igazság Lelke, aki az Atyától származik, az tesz majd bizonyságot énrólam&#59;</span> <span class="verse"><a name="27">27</a>de ti is bizonyságot tesztek, mert kezdettől fogva velem vagytok."</span> </p></div</div></div></body></html>