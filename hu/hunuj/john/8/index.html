<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 8</strong></div><p><span class="verse"><a name="1">1</a>Jézus pedig kiment az Olajfák hegyére.</span> <span class="verse"><a name="2">2</a>De korán reggel ismét megjelent a templomban, és az egész nép hozzásereglett&#59; ő pedig leült, és tanította őket.</span> <span class="verse"><a name="3">3</a>Ekkor odavezettek az írástudók és a farizeusok egy asszonyt, akit házasságtörésen értek, középre állították,</span> <span class="verse"><a name="4">4</a>és így szóltak Jézushoz: "Mester, ezt az asszonyt házasságtörés közben tetten érték.</span> <span class="verse"><a name="5">5</a>Mózes azt parancsolta nekünk a törvényben, hogy kövezzük meg az ilyeneket. Hát te mit mondasz?"</span> <span class="verse"><a name="6">6</a>Ezt azért mondták, hogy próbára tegyék, és legyen mivel vádolniuk őt. Jézus pedig lehajolt, és ujjával írt a földre.</span> <span class="verse"><a name="7">7</a>Amikor továbbra is faggatták, felegyenesedett, és ezt mondta nekik: "Aki bűntelen közületek, az vessen rá először követ."</span> <span class="verse"><a name="8">8</a>És lehajolva tovább írt a földre.</span> <span class="verse"><a name="9">9</a>Azok pedig ezt hallva, egymás után kimentek, kezdve a véneken, és egyedül ő meg az asszony maradt ott a középen.</span> <span class="verse"><a name="10">10</a>Mikor pedig Jézus felegyenesedett, és senkit sem látott az asszonyon kívül, így szólt hozzá: "Hol vannak a vádlóid? Senki sem ítélt el téged?"</span> <span class="verse"><a name="11">11</a>Ő így felelt: "Senki, Uram." Jézus pedig ezt mondta neki: "Én sem ítéllek el téged, menj el, és mostantól fogva többé ne vétkezz!")</span> <span class="verse"><a name="12">12</a>Jézus ismét megszólalt, és ezt mondta nekik: "Én vagyok a világ világossága: aki engem követ, nem jár sötétségben, hanem övé lesz az élet világossága."</span> <span class="verse"><a name="13">13</a>A farizeusok ekkor ezt mondták neki: "Te önmagadról teszel bizonyságot: a te bizonyságtételed nem igaz."</span> <span class="verse"><a name="14">14</a>Jézus így válaszolt nekik: "Még ha én önmagamról teszek is bizonyságot, akkor is igaz a bizonyságtételem, mert tudom, honnan jöttem, és hová megyek, ti azonban nem tudjátok, honnan jövök, vagy hová megyek.</span> <span class="verse"><a name="15">15</a>Ti test szerint ítéltek. Én nem ítélkezem senki felett.</span> <span class="verse"><a name="16">16</a>De még ha ítélkezem is, igaz az én ítéletem, mert nem egyedül vagyok, hanem én és az Atya, aki elküldött engem.</span> <span class="verse"><a name="17">17</a>Márpedig a ti törvényetekben is meg van írva, hogy két embernek a tanúságtétele igaz.</span> <span class="verse"><a name="18">18</a>Én önmagamról teszek bizonyságot, és bizonyságot tesz rólam az Atya is, aki elküldött engem."</span> <span class="verse"><a name="19">19</a>Erre megkérdezték tőle: "Hol van a te Atyád?" Jézus így válaszolt: "Sem engem nem ismertek, sem az én Atyámat: ha engem ismernétek, Atyámat is ismernétek."</span> <span class="verse"><a name="20">20</a>Mindezeket a kincstárnál mondta Jézus, amikor tanított a templomban, és senki sem fogta el, mert még nem jött el az ő órája.</span> <span class="verse"><a name="21">21</a>Majd Jézus ismét szólt hozzájuk: "Én elmegyek, és keresni fogtok engem, de a bűnötökben haltok meg: ahova én megyek, oda ti nem jöhettek."</span> <span class="verse"><a name="22">22</a>Erre ezt mondták a zsidók: "Talán megöli magát, hogy azt mondja: Ahova én megyek, oda ti nem jöhettek?"</span> <span class="verse"><a name="23">23</a>Ő így folytatta: "Ti lentről származtok, én pedig fentről származom&#59; ti e világból származtok, én nem e világból származom.</span> <span class="verse"><a name="24">24</a>Ezért mondtam nektek, hogy meghaltok bűneitekben: mert ha nem hiszitek, hogy én vagyok, meghaltok bűneitekben."</span> <span class="verse"><a name="25">25</a>Megkérdezték tehát tőle: "Ki vagy te?" Jézus így válaszolt nekik: "Az, akinek eleitől fogva mondom magamat.</span> <span class="verse"><a name="26">26</a>Sok mindent kellene mondanom rólatok és ítélnem felőletek, de aki elküldött engem, igaz, és én azt mondom a világban, amit tőle hallottam."</span> <span class="verse"><a name="27">27</a>Ők nem ismerték fel, hogy az Atyáról szólt nekik.</span> <span class="verse"><a name="28">28</a>Jézus tehát ezt mondta: "Amikor felemelitek az Emberfiát, akkor tudjátok meg, hogy én vagyok, és önmagamtól nem teszek semmit, hanem ahogyan az Atya tanított engem, úgy mondom ezeket.</span> <span class="verse"><a name="29">29</a>És aki elküldött engem, velem van: nem hagyott egyedül, mert mindig azt teszem, ami neki kedves."</span> <span class="verse"><a name="30">30</a>Amikor ezeket mondta, sokan hittek benne.</span> <span class="verse"><a name="31">31</a>Így szólt akkor Jézus azokhoz a zsidókhoz, akik hittek benne: "Ha ti megtartjátok az én igémet, valóban tanítványaim vagytok&#59;</span> <span class="verse"><a name="32">32</a>megismeritek az igazságot, és az igazság megszabadít titeket."</span> <span class="verse"><a name="33">33</a>Ők ezt kérdezték tőle: "Ábrahám utódai vagyunk, és soha nem voltunk szolgái senkinek: hogyan mondhatod hát, hogy szabadokká lesztek?"</span> <span class="verse"><a name="34">34</a>Jézus így válaszolt nekik: "Bizony, bizony, mondom néktek, hogy aki bűnt cselekszik, a bűn szolgája.</span> <span class="verse"><a name="35">35</a>A szolga pedig nem marad a házban örökre: a fiú marad ott örökre.</span> <span class="verse"><a name="36">36</a>Ha tehát a Fiú megszabadít titeket, valóban szabadok lesztek."</span> <span class="verse"><a name="37">37</a>"Tudom, hogy Ábrahám utódai vagytok, de ti meg akartok ölni, mert az én igémnek nincs helye bennetek.</span> <span class="verse"><a name="38">38</a>Én azt mondom, amit az én Atyámnál láttam, és ti is azt teszitek, amit a ti atyátoktól hallottatok."</span> <span class="verse"><a name="39">39</a>Ezt mondták neki: "A mi atyánk Ábrahám." Jézus így szólt hozzájuk: "Ha Ábrahám gyermekei volnátok, Ábrahám cselekedeteit tennétek.</span> <span class="verse"><a name="40">40</a>De ti meg akartok engem ölni, olyan valakit, aki azt az igazságot hirdettem nektek, amelyet az Istentől hallottam: Ábrahám ezt nem tette volna.</span> <span class="verse"><a name="41">41</a>Ti ugyanazt cselekszitek, mint atyátok." Ezt mondták neki: "Mi nem paráznaságból születtünk: egy atyánk van, az Isten."</span> <span class="verse"><a name="42">42</a>Jézus így szólt hozzájuk: "Ha az Isten volna a ti Atyátok, szeretnétek engem, mert én az Istentől indultam el, és tőle jövök&#59; nem magamtól jöttem, hanem ő küldött el engem.</span> <span class="verse"><a name="43">43</a>Miért nem értitek az én beszédemet? Mert hallani sem bírtátok az én igémet.</span> <span class="verse"><a name="44">44</a>Ti atyátoktól, az ördögtől származtok, és atyátok kívánságait akarjátok teljesíteni. Embergyilkos volt kezdettől fogva, és nem állt meg az igazságban, mert nincs benne igazság. Amikor a hazugságot szólja, a magáéból szól, mert hazug, és a hazugság atyja.</span> <span class="verse"><a name="45">45</a>Mivel pedig én az igazságot mondom, nem hisztek nekem.</span> <span class="verse"><a name="46">46</a>Közületek ki tud rám bűnt bizonyítani? Ha az igazságot mondom, miért nem hisztek nekem?</span> <span class="verse"><a name="47">47</a>Aki az Istentől van, hallja az Isten beszédeit&#59; ti azért nem halljátok, mert nem az Istentől valók vagytok."</span> <span class="verse"><a name="48">48</a>Azután így szóltak hozzá a zsidók: "Vajon nem jól mondjuk, hogy samáriai vagy te, és ördög van benned?"</span> <span class="verse"><a name="49">49</a>Jézus így válaszolt: "Bennem nincsen ördög, ellenben én tisztelem az én Atyámat, ti pedig gyaláztok engem.</span> <span class="verse"><a name="50">50</a>Én nem keresem a magam dicsőségét: van, aki keresi, és ő majd ítéletet mond.</span> <span class="verse"><a name="51">51</a>Bizony, bizony, mondom néktek, ha valaki megtartja az én igémet, nem lát halált soha."</span> <span class="verse"><a name="52">52</a>A zsidók ezt mondták neki: "Most már tudjuk, hogy ördög van benned. Ábrahám meghalt, a próféták is meghaltak, te pedig azt mondod: Ha valaki megtartja az én igémet, az nem ízleli meg a halált soha.</span> <span class="verse"><a name="53">53</a>Te nagyobb vagy atyánknál, Ábrahámnál, aki meghalt? A próféták is meghaltak! Kinek tartod magadat?"</span> <span class="verse"><a name="54">54</a>Jézus így válaszolt: "Ha én dicsőíteném magamat, a dicsőségem semmi volna: az én Atyám az, aki megdicsőít engem, akiről ti azt mondjátok, hogy a ti Istenetek,</span> <span class="verse"><a name="55">55</a>pedig nem ismeritek őt&#59; én azonban ismerem. Ha azt mondanám, hogy nem ismerem, hozzátok hasonlóvá, hazuggá lennék&#59; de én ismerem őt, és megtartom az ő igéjét.</span> <span class="verse"><a name="56">56</a>Ábrahám, a ti atyátok ujjongott azon, hogy megláthatja az én napomat: meg is látta, és örült is."</span> <span class="verse"><a name="57">57</a>A zsidók erre ezt mondták neki: "Ötvenéves sem vagy, és láttad Ábrahámot?"</span> <span class="verse"><a name="58">58</a>Jézus így felelt nekik: "Bizony, bizony, mondom néktek, mielőtt Ábrahám lett volna: én vagyok."</span> <span class="verse"><a name="59">59</a>Erre köveket ragadtak, hogy megkövezzék, de Jézus elrejtőzött, és kiment a templomból.</span> </p></div</div></div></body></html>