<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 3</strong></div><p><span class="verse"><a name="1">1</a>Volt a farizeusok között egy Nikodémus nevű ember, a zsidók egyik vezető embere.</span> <span class="verse"><a name="2">2</a>Ő egy éjjel elment Jézushoz, és így szólt hozzá: "Mester, tudjuk, hogy Istentől jöttél tanítóul, mert senki sem képes megtenni azokat a jeleket, amelyeket te teszel, hacsak nincs vele az Isten."</span> <span class="verse"><a name="3">3</a>Jézus így válaszolt: "Bizony, bizony, mondom néked: ha valaki nem születik újonnan, nem láthatja meg az Isten országát."</span> <span class="verse"><a name="4">4</a>Nikodémus ezt kérdezte tőle: "Hogyan születhetik az ember, amikor vén? Bemehet anyja méhébe és megszülethetik ismét?"</span> <span class="verse"><a name="5">5</a>Jézus így felelt: "Bizony, bizony, mondom néked, ha valaki nem születik víztől és Lélektől, nem mehet be az Isten országába.</span> <span class="verse"><a name="6">6</a>Ami testtől született, test az, és ami Lélektől született, lélek az.</span> <span class="verse"><a name="7">7</a>Ne csodálkozz, hogy ezt mondtam neked: Újonnan kell születnetek.</span> <span class="verse"><a name="8">8</a>A szél arra fúj, amerre akar&#59; hallod a zúgását, de nem tudod, honnan jön, és hova megy: így van mindenki, aki a Lélektől született."</span> <span class="verse"><a name="9">9</a>Nikodémus megkérdezte tőle: "Hogyan történhet meg mindez?"</span> <span class="verse"><a name="10">10</a>Jézus így válaszolt: "Te Izráel tanítója vagy, és ezt nem tudod?</span> <span class="verse"><a name="11">11</a>Bizony, bizony, mondom néked: amit tudunk, azt szóljuk, és amit láttunk, arról teszünk bizonyságot, de nem fogadjátok el a mi bizonyságtételünket.</span> <span class="verse"><a name="12">12</a>Ha a földi dolgokról szóltam nektek, és nem hisztek, akkor hogyan fogtok hinni, ha majd a mennyeiekről szólok nektek?</span> <span class="verse"><a name="13">13</a>Mert nem ment fel a mennybe senki, csak az, aki a mennyből szállt le, az Emberfia.</span> <span class="verse"><a name="14">14</a>És ahogyan Mózes felemelte a kígyót a pusztában, úgy kell az Emberfiának is felemeltetnie,</span> <span class="verse"><a name="15">15</a>hogy aki hisz, annak örök élete legyen őbenne.</span> <span class="verse"><a name="16">16</a>Mert úgy szerette Isten a világot, hogy egyszülött Fiát adta, hogy aki hisz őbenne, el ne vesszen, hanem örök élete legyen.</span> <span class="verse"><a name="17">17</a>Mert az Isten nem azért küldte el a Fiút a világba, hogy elítélje a világot, hanem, hogy üdvözüljön a világ általa.</span> <span class="verse"><a name="18">18</a>Aki hisz őbenne, az nem jut ítéletre, aki pedig nem hisz, már ítélet alatt van, mert nem hitt az Isten egyszülött Fiának nevében.</span> <span class="verse"><a name="19">19</a>Az ítélet pedig azt jelenti, hogy a világosság eljött a világba, de az emberek jobban szerették a sötétséget, mint a világosságot, mert a cselekedeteik gonoszak.</span> <span class="verse"><a name="20">20</a>Mert aki rosszat cselekszik, gyűlöli a világosságot, és nem megy a világosságra, hogy le ne lepleződjenek a cselekedetei.</span> <span class="verse"><a name="21">21</a>Aki pedig az igazságot cselekszi, a világosságra megy, hogy kitűnjék cselekedeteiről, hogy Isten szerint cselekedte azokat."</span> <span class="verse"><a name="22">22</a>Jézus ezután elment tanítványaival együtt Júdea földjére, ott tartózkodott velük, és keresztelt.</span> <span class="verse"><a name="23">23</a>János is keresztelt Ainonban, Szálim közelében, mert ott sok víz volt, és az emberek odamentek és megkeresztelkedtek.</span> <span class="verse"><a name="24">24</a>János ugyanis még nem volt börtönbe vetve.</span> <span class="verse"><a name="25">25</a>János tanítványai vitába szálltak a zsidókkal a megtisztulásról.</span> <span class="verse"><a name="26">26</a>Odamentek Jánoshoz, és ezt mondták neki: "Mester, aki veled volt a Jordánon túl, akiről te bizonyságot tettél, íme, az keresztel, és mindenki őhozzá megy."</span> <span class="verse"><a name="27">27</a>János így válaszolt: "Semmit sem szerezhet az ember, ha nem a mennyből adatott meg neki.</span> <span class="verse"><a name="28">28</a>Ti magatok tanúskodhattok arról, hogy megmondtam: Nem én vagyok a Krisztus, hanem előtte küldettem el.</span> <span class="verse"><a name="29">29</a>Akié a menyasszony, az a vőlegény, a vőlegény barátja pedig, aki ott áll, és hallja őt, ujjongva örül a vőlegény hangjának: ez az örömöm lett teljessé.</span> <span class="verse"><a name="30">30</a>Neki növekednie kell, nekem pedig kisebbé lennem.</span> <span class="verse"><a name="31">31</a>Aki felülről jön, az felette van mindenkinek. Aki a földről való, földi az, és földiekről szól. Aki a mennyből jön (az felette van mindenkinek:)</span> <span class="verse"><a name="32">32</a>és arról tesz bizonyságot, amit látott, és hallott, de bizonyságtételét senki sem fogadja el.</span> <span class="verse"><a name="33">33</a>Aki befogadta bizonyságtételét, az pecsétet tett arra, hogy Isten igaz.</span> <span class="verse"><a name="34">34</a>Mert akit az Isten küldött, az Isten beszédeit szólja, mert annak ő nem mértékkel mérve adja a Lelket.</span> <span class="verse"><a name="35">35</a>Az Atya szereti a Fiút, és kezébe adott mindent.</span> <span class="verse"><a name="36">36</a>Aki hisz a Fiúban, annak örök élete van, aki pedig nem engedelmeskedik a Fiúnak, nem lát majd életet, hanem az Isten haragja marad rajta."</span> </p></div</div></div></body></html>