<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 12</strong></div><p><span class="verse"><a name="1">1</a>Jézus tehát hat nappal húsvét előtt elment Betániába, ahol Lázár élt, akit feltámasztott a halottak közül.</span> <span class="verse"><a name="2">2</a>Vacsorát készítettek ott neki, s Márta szolgált fel, Lázár pedig a Jézussal együtt ülők között volt.</span> <span class="verse"><a name="3">3</a>Mária ekkor elővett egy font drága valódi nárduskenetet, megkente Jézus lábát, és hajával törölte meg&#59; a ház pedig megtelt a kenet illatával.</span> <span class="verse"><a name="4">4</a>Tanítványai közül az egyik, Júdás Iskáriótes, aki el akarta őt árulni, így szólt:</span> <span class="verse"><a name="5">5</a>"Miért nem adták el inkább ezt a kenetet háromszáz dénárért, és miért nem juttatták az árát a szegényeknek?"</span> <span class="verse"><a name="6">6</a>De nem azért mondta ezt, mintha a szegényekre lett volna gondja, hanem azért, mert tolvaj volt, és a nála levő erszényből elszedegette, amit beletettek.</span> <span class="verse"><a name="7">7</a>Jézus erre így szólt: "Hagyd, hiszen temetésem napjára szánta&#59;</span> <span class="verse"><a name="8">8</a>mert a szegények mindig veletek lesznek, de én nem leszek mindig veletek!"</span> <span class="verse"><a name="9">9</a>Nagyon sokan megtudták a zsidók közül, hogy ő ott van, és odamentek&#59; nemcsak Jézus miatt, hanem azért is, hogy lássák Lázárt, akit feltámasztott a halottak közül.</span> <span class="verse"><a name="10">10</a>A főpapok pedig elhatározták, hogy Lázárt is megölik,</span> <span class="verse"><a name="11">11</a>mert a zsidók közül sokan miatta mentek oda, és hittek Jézusban.</span> <span class="verse"><a name="12">12</a>Másnap, amikor az ünnepre érkező nagy sokaság meghallotta, hogy Jézus Jeruzsálembe jön,</span> <span class="verse"><a name="13">13</a>pálmaágakat fogtak, kivonultak a fogadására, és így kiáltottak: "Hozsánna! Áldott, aki az Úr nevében jön, az Izráel Királya!"</span> <span class="verse"><a name="14">14</a>Jézus pedig egy szamárcsikóra találva, felült rá, ahogyan meg van írva:</span> <span class="verse"><a name="15">15</a>"Ne félj, Sion leánya, íme, királyod jön, szamárcsikón ülve."</span> <span class="verse"><a name="16">16</a>Tanítványai először nem értették mindezt, de miután Jézus megdicsőült, visszaemlékeztek arra, hogy az történt vele, ami meg volt írva róla.</span> <span class="verse"><a name="17">17</a>A sokaság, amely vele volt, amikor Lázárt kihívta a sírból, és feltámasztotta a halálból, most bizonyságot tett mellette.</span> <span class="verse"><a name="18">18</a>Elébe is azért vonult ki a sokaság, mert hallották, hogy ezt a jelt tette.</span> <span class="verse"><a name="19">19</a>A farizeusok pedig így szóltak egymáshoz: "Látjátok, hogy semmit sem tudtok elérni: íme, a világ őt követi!"</span> <span class="verse"><a name="20">20</a>Néhány görög is volt azok között, akik felmentek az ünnepre, hogy imádják az Istent.</span> <span class="verse"><a name="21">21</a>Ezek odamentek Fülöphöz, aki a galileai Bétsaidából való volt, és ezzel a kéréssel fordultak hozzá: "Uram, Jézust szeretnénk látni."</span> <span class="verse"><a name="22">22</a>Fülöp elment, és szólt Andrásnak, András és Fülöp elment, és szólt Jézusnak.</span> <span class="verse"><a name="23">23</a>Jézus így válaszolt nekik: "Eljött az óra, hogy megdicsőíttessék az Emberfia.</span> <span class="verse"><a name="24">24</a>Bizony, bizony, mondom néktek: ha a búzaszem nem esik a földbe, és nem hal meg, egymaga marad&#59; de ha meghal, sokszoros termést hoz.</span> <span class="verse"><a name="25">25</a>Aki szereti az életét, elveszti&#59; aki pedig gyűlöli az életét e világon, örök életre őrzi meg azt.</span> <span class="verse"><a name="26">26</a>Ha valaki nekem szolgál, engem kövessen&#59; és ahol én vagyok, ott lesz az én szolgám is&#59; és ha valaki nekem szolgál, azt megbecsüli az Atya.</span> <span class="verse"><a name="27">27</a>Most megrendült az én lelkem. Kérjem azt: Atyám, ments meg ettől az órától engem? De hiszen éppen ezért az óráért jöttem!</span> <span class="verse"><a name="28">28</a>Atyám, dicsőítsd meg a te nevedet!" Erre hang hallatszott az égből: "Már megdicsőítettem, és ismét megdicsőítem."</span> <span class="verse"><a name="29">29</a>A sokaság pedig, amely ott állt, és hallotta, azt mondta, hogy mennydörgés volt&#59; mások azonban így szóltak: "Angyal beszélt vele."</span> <span class="verse"><a name="30">30</a>Jézus megszólalt: "Nem énértem hallatszott ez a hang, hanem tiértetek.</span> <span class="verse"><a name="31">31</a>Most megy végbe az ítélet e világ felett, most vettetik ki e világ fejedelme.</span> <span class="verse"><a name="32">32</a>Én pedig, ha felemeltetem a földről, magamhoz vonzok mindeneket.</span> <span class="verse"><a name="33">33</a>Ezt azért mondta, hogy jelezze, milyen halállal fog meghalni.</span> <span class="verse"><a name="34">34</a>A sokaság megkérdezte tőle: "Mi azt hallottuk a törvényből, hogy a Krisztus örökre megmarad: akkor hogyan mondhatod, hogy fel kell emeltetnie az Emberfiának? Ki ez az Emberfia?"</span> <span class="verse"><a name="35">35</a>Jézus ezt mondta nekik: "Még egy kis ideig közöttetek van a világosság. Addig járjatok a világosságban, amíg nálatok van, hogy a sötétség hatalmába ne kerítsen titeket&#59; mert aki a sötétségben jár, nem tudja, hová megy.</span> <span class="verse"><a name="36">36</a>Amíg nálatok van a világosság, higgyetek a világosságban, hogy a világosság fiai legyetek!" Ezeket mondta Jézus, majd eltávozott és elrejtőzött előlük.</span> <span class="verse"><a name="37">37</a>Noha ennyi jelt tett előttük, mégsem hittek benne,</span> <span class="verse"><a name="38">38</a>hogy beteljesedjék Ézsaiás próféta szava, amely így hangzik: "Uram, ki hitt a mi beszédünknek, és az Úr karjának ereje ki előtt lett nyilvánvalóvá?"</span> <span class="verse"><a name="39">39</a>Azért nem tudtak hinni, mert Ézsaiás ezt is mondta:</span> <span class="verse"><a name="40">40</a>"Megvakította a szemüket, és megkeményítette a szívüket, hogy szemükkel ne lássanak és szívükkel ne értsenek, hogy meg ne térjenek, és meg ne gyógyítsam őket."</span> <span class="verse"><a name="41">41</a>Ezeket mondta Ézsaiás, mert látta az ő dicsőségét, és őróla szólt.</span> <span class="verse"><a name="42">42</a>Mindazáltal a vezetők közül is sokan hittek benne, mégsem vallottak színt a farizeusok miatt, nehogy kizárják őket a zsinagógából&#59;</span> <span class="verse"><a name="43">43</a>mert többre becsülték az emberektől nyert dicsőséget, mint az Isten dicsőségét.</span> <span class="verse"><a name="44">44</a>Jézus felemelve a hangját ezt mondta: "Aki hisz énbennem, az nem énbennem hisz, hanem abban, aki elküldött engem&#59;</span> <span class="verse"><a name="45">45</a>és aki lát engem, az azt látja, aki elküldött engem.</span> <span class="verse"><a name="46">46</a>Én világosságul jöttem a világba, hogy aki hisz énbennem, ne maradjon a sötétségben.</span> <span class="verse"><a name="47">47</a>Ha valaki hallja az én beszédeimet, és nem tartja meg azokat, én nem ítélem el azt&#59; mert nem azért jöttem, hogy elítéljem a világot, hanem azért, hogy megmentsem.</span> <span class="verse"><a name="48">48</a>Aki elvet engem, és nem fogadja el az én beszédeimet, annak van ítélő bírája: az az ige, amelyet szóltam, az ítéli el őt az utolsó napon.</span> <span class="verse"><a name="49">49</a>Mert én nem magamtól szóltam, hanem aki elküldött engem, maga az Atya parancsolta meg nekem, hogy mit mondjak, és mit beszéljek.</span> <span class="verse"><a name="50">50</a>Én pedig tudom, hogy az ő parancsolata örök élet. Amit tehát én mondok, úgy hirdetem, ahogyan az Atya mondta nekem."</span> </p></div</div></div></body></html>