<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 9</strong></div><p><span class="verse"><a name="1">1</a>Amikor Jézus továbbment, meglátott egy születése óta vak embert.</span> <span class="verse"><a name="2">2</a>Tanítványai megkérdezték tőle: "Mester, ki vétkezett: ez vagy a szülei, hogy vakon született?"</span> <span class="verse"><a name="3">3</a>Jézus így válaszolt: "Nem ő vétkezett, nem is a szülei, hanem azért van ez így, hogy nyilvánvalóvá legyenek rajta Isten cselekedetei.</span> <span class="verse"><a name="4">4</a>Nekünk - amíg nappal van - annak a cselekedeteit kell végeznünk, aki elküldött engem. Mert eljön az éjszaka, amikor senki sem munkálkodhat.</span> <span class="verse"><a name="5">5</a>Amíg a világban vagyok, a világ világossága vagyok."</span> <span class="verse"><a name="6">6</a>Ezt mondta, és a földre köpött, sarat csinált a nyállal, és rákente a sarat a vakon született ember szemeire,</span> <span class="verse"><a name="7">7</a>majd így szólt hozzá: "Menj el, mosakodj meg a Siloám-tavában" - ami azt jelenti: küldött. Az pedig elment, megmosakodott, és már látott, amikor visszatért.</span> <span class="verse"><a name="8">8</a>A szomszédok pedig, és azok, akik látták azelőtt, hogy koldus volt, így szóltak: "Nem ő az, aki itt szokott ülni és koldulni?"</span> <span class="verse"><a name="9">9</a>Egyesek azt mondták, hogy ez az, mások pedig azt, hogy nem, csak hasonlít hozzá. De ő kijelentette: "Én vagyok az."</span> <span class="verse"><a name="10">10</a>Erre ezt kérdezték tőle: "Akkor hogyan nyílt meg a szemed?"</span> <span class="verse"><a name="11">11</a>Ő így válaszolt: "Az az ember, akit Jézusnak hívnak, sarat csinált, megkente a szemeimet, és azt mondta nekem: Menj a Siloámhoz, és mosakodj meg. Elmentem tehát, megmosakodtam, és most látok."</span> <span class="verse"><a name="12">12</a>Megkérdezték tőle: "Hol van ő?" "Nem tudom" - felelte.</span> <span class="verse"><a name="13">13</a>Ezt a nemrég még vak embert a farizeusok elé vezették.</span> <span class="verse"><a name="14">14</a>Az a nap pedig, amelyen Jézus a sarat csinálta, és megnyitotta a szemét, szombat volt.</span> <span class="verse"><a name="15">15</a>Ekkor a farizeusok is megkérdezték tőle, hogyan jött meg a látása. Ő ezt mondta nekik: "Sarat tett a szemeimre, aztán megmosakodtam, és most látok."</span> <span class="verse"><a name="16">16</a>Erre a farizeusok közül néhányan ezt mondták: "Nem Istentől való ez az ember, mert nem tartja meg a szombatot." Mások így szóltak: "Hogyan tehetne bűnös ember ilyen jeleket?" És meghasonlás támadt köztük.</span> <span class="verse"><a name="17">17</a>Ezért ismét a vakhoz fordultak: "Te mit mondasz őróla, hogy megnyitotta szemedet?" Ő azt mondta, hogy próféta.</span> <span class="verse"><a name="18">18</a>A zsidók azonban nem hitték el róla, hogy vak volt, és megjött a látása, amíg oda nem hívták a szüleit,</span> <span class="verse"><a name="19">19</a>és meg nem kérdezték tőlük: "A ti fiatok ez, akiről azt állítjátok, hogy vakon született? Akkor hogyan lehetséges, hogy most lát?"</span> <span class="verse"><a name="20">20</a>Szülei pedig így válaszoltak: "Azt tudjuk, hogy ez a mi fiunk, és hogy vakon született,</span> <span class="verse"><a name="21">21</a>de hogy most mimódon lát, azt nem tudjuk, és hogy ki nyitotta meg a szemét, azt sem tudjuk. Tőle kérdezzétek meg, nagykorú már, majd ő beszél önmagáról."</span> <span class="verse"><a name="22">22</a>Ezt azért mondták a szülei, mert féltek a zsidóktól, mivel a zsidók már megegyeztek abban, hogy ha valaki Krisztusnak vallja őt, azt ki kell zárni a zsinagógából.</span> <span class="verse"><a name="23">23</a>Ezért mondták a szülei: "Nagykorú már, tőle kérdezzétek meg."</span> <span class="verse"><a name="24">24</a>Odahívták tehát másodszor is a nemrég még vak embert, és ezt mondták neki: "Dicsőítsd az Istent: mi tudjuk, hogy ez az ember bűnös."</span> <span class="verse"><a name="25">25</a>Erre ő így válaszolt: "Hogy bűnös-e, nem tudom. Egyet tudok: bár vak voltam, most látok."</span> <span class="verse"><a name="26">26</a>Ekkor megkérdezték tőle: "Mit tett veled? Hogyan nyitotta meg a szemedet?"</span> <span class="verse"><a name="27">27</a>Ő így válaszolt: "Megmondtam már nektek, de nem hallgattatok rám. Miért akarjátok ismét hallani? Talán ti is a tanítványai akartok lenni?"</span> <span class="verse"><a name="28">28</a>Megszidták, és ezt mondták: "Te vagy az ő tanítványa, mi a Mózes tanítványai vagyunk.</span> <span class="verse"><a name="29">29</a>Mi tudjuk, hogy Mózeshez szólt az Isten, de erről azt sem tudjuk, hogy honnan való."</span> <span class="verse"><a name="30">30</a>Az ember így válaszolt nekik: "Ebben az a csodálatos, hogy ti nem tudjátok, honnan való, mégis megnyitotta a szememet.</span> <span class="verse"><a name="31">31</a>Tudjuk, hogy az Isten nem hallgat meg bűnösöket&#59; de ha valaki istenfélő, és az ő akaratát cselekszi, azt meghallgatja.</span> <span class="verse"><a name="32">32</a>Örök idők óta nem hallotta senki, hogy valaki megnyitotta volna egy vakon született ember szemét.</span> <span class="verse"><a name="33">33</a>Ha ő nem volna Istentől való, semmit sem tudott volna tenni."</span> <span class="verse"><a name="34">34</a>Erre így feleltek neki: "Te mindenestől bűnben születtél, és te tanítasz minket?" És kiközösítették.</span> <span class="verse"><a name="35">35</a>Meghallotta Jézus, hogy kiközösítették, és amikor találkozott vele, megkérdezte tőle: "Hiszel te az Emberfiában?"</span> <span class="verse"><a name="36">36</a>Ő így válaszolt: "Ki az, Uram, hogy higgyek benne?"</span> <span class="verse"><a name="37">37</a>Jézus így felelt neki: "Látod őt, és aki veled beszél, ő az."</span> <span class="verse"><a name="38">38</a>Erre az ember így szólt: "Hiszek, Uram." És leborulva imádta őt.</span> <span class="verse"><a name="39">39</a>Jézus pedig ezt mondta: "Én ítéletre jöttem e világra, hogy akik nem látnak, lássanak, és akik látnak, vakká legyenek."</span> <span class="verse"><a name="40">40</a>Meghallották ezt azok a farizeusok, akik a közelében voltak, és ezt kérdezték tőle: "Talán mi is vakok vagyunk?"</span> <span class="verse"><a name="41">41</a>Jézus ezt mondta nekik: "Ha vakok volnátok, nem lenne bűnötök, mivel azonban most azt mondjátok: látunk, megmarad a bűnötök."</span> </p></div</div></div></body></html>