<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 2</strong></div><p><span class="verse"><a name="1">1</a>A harmadik napon menyegző volt a galileai Kánában. Ott volt Jézus anyja.</span> <span class="verse"><a name="2">2</a>Meghívták Jézust és tanítványait is a menyegzőre.</span> <span class="verse"><a name="3">3</a>Amikor elfogyott a bor, Jézus anyja így szólt hozzá: "Nincs boruk."</span> <span class="verse"><a name="4">4</a>Mire Jézus azt mondta: "Vajon énrám tartozik ez, vagy terád, asszony? Nem jött még el az én órám."</span> <span class="verse"><a name="5">5</a>Anyja így szólt a szolgákhoz: "Bármit mond nektek, tegyétek meg."</span> <span class="verse"><a name="6">6</a>Volt ott hat kőveder a zsidók tisztálkodási rendje szerint, amelyekbe egyenként két vagy három métréta fért.</span> <span class="verse"><a name="7">7</a>Jézus így szólt hozzájuk: "Töltsétek meg a vedreket vízzel." És megtöltötték színültig.</span> <span class="verse"><a name="8">8</a>Aztán így szólt hozzájuk: "Most merítsetek, és vigyetek a násznagynak." Ők vittek.</span> <span class="verse"><a name="9">9</a>Amikor a násznagy megízlelte a vizet, amely borrá lett, mivel nem tudta, honnan van, csak a szolgák tudták, akik a vizet merítették, odahívta a vőlegényt,</span> <span class="verse"><a name="10">10</a>és így szólt hozzá: "Minden ember a jó bort adja fel először, és amikor megittasodtak, akkor a silányabbat: te pedig ekkorra tartogattad a jó bort."</span> <span class="verse"><a name="11">11</a>Ezt tette Jézus első jelként a galileai Kánában, így jelentette ki dicsőségét, és tanítványai hittek benne.</span> <span class="verse"><a name="12">12</a>Ezután lement Kapernaumba anyjával, testvéreivel és tanítványaival együtt, és ott tartózkodtak néhány napig.</span> <span class="verse"><a name="13">13</a>Közel volt a zsidók húsvétja, Jézus is felment Jeruzsálembe.</span> <span class="verse"><a name="14">14</a>A templomban találta az ökrök, juhok és galambok árusait, és az ott ülő pénzváltókat.</span> <span class="verse"><a name="15">15</a>Ekkor kötélből korbácsot csinált, és kiűzte őket, valamint az ökröket és a juhokat is a templomból. A pénzváltók pénzét pedig kiszórta, az asztalokat felborította,</span> <span class="verse"><a name="16">16</a>és a galambárusoknak ezt mondta: "Vigyétek ezeket innen: ne tegyétek az én Atyám házát kalmárkodás házává!"</span> <span class="verse"><a name="17">17</a>Ekkor tanítványainak eszébe jutott, hogy meg van írva: "A te házad iránt érzett féltő szeretet emészt engem."</span> <span class="verse"><a name="18">18</a>A zsidók pedig megszólaltak, és megkérdezték tőle: "Milyen jelt mutatsz nekünk, amelynek alapján ezeket teszed?"</span> <span class="verse"><a name="19">19</a>Jézus így felelt nekik: "Romboljátok le ezt a templomot, és három nap alatt felépítem."</span> <span class="verse"><a name="20">20</a>Ezt mondták rá a zsidók: "Negyvenhat esztendeig épült ez a templom, és te három nap alatt felépíted?"</span> <span class="verse"><a name="21">21</a>Ő azonban testének templomáról beszélt.</span> <span class="verse"><a name="22">22</a>Amikor azután feltámadt a halálból, visszaemlékeztek tanítványai arra, hogy ezt mondta, és hittek az Írásnak és a beszédnek, amelyet Jézus mondott.</span> <span class="verse"><a name="23">23</a>Amikor Jeruzsálemben volt a húsvét ünnepén, sokan hittek az ő nevében, mert látták a jeleket, amelyeket tett.</span> <span class="verse"><a name="24">24</a>Jézus azonban nem bízta magát rájuk, mert ismerte mindnyájukat,</span> <span class="verse"><a name="25">25</a>és nem volt szüksége arra, hogy bárki tanúskodjék az emberről, mert ő maga is tudta, hogy mi lakik az emberben.</span> </p></div</div></div></body></html>