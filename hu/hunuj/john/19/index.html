<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/john">John</a> &gt <strong>Chapter 19</strong></div><p><span class="verse"><a name="1">1</a>Akkor Pilátus elvitette Jézust, és megkorbácsoltatta.</span> <span class="verse"><a name="2">2</a>A katonák tövisből koronát fontak, a fejére tették, és bíborruhát adtak rá&#59;</span> <span class="verse"><a name="3">3</a>oda járultak hozzá, és ezt mondták: "Üdvözlégy, zsidók királya!" - és arcul ütötték.</span> <span class="verse"><a name="4">4</a>Pilátus ismét kiment az épület elé, és így szólt hozzájuk: "Íme, kihozom őt nektek. Tudjátok meg, hogy semmiféle bűnt nem találok benne."</span> <span class="verse"><a name="5">5</a>Ekkor kijött Jézus az épület elé, rajta volt a töviskorona és a bíborruha. Pilátus így szólt hozzájuk: "Íme, az ember!"</span> <span class="verse"><a name="6">6</a>Amint meglátták Jézust a főpapok és a szolgák, így kiáltoztak: "Feszítsd meg, feszítsd meg!" Pilátus pedig ezt mondta nekik: "Vegyétek át ti, és feszítsétek meg, mert én nem találom bűnösnek."</span> <span class="verse"><a name="7">7</a>A zsidók így válaszoltak neki: "Nekünk törvényünk van, és a törvény szerint meg kell halnia, mert Isten Fiává tette magát."</span> <span class="verse"><a name="8">8</a>Amikor Pilátus ezt meghallotta, még nagyobb félelem szállta meg.</span> <span class="verse"><a name="9">9</a>Ismét bement a helytartóságra, és megkérdezte Jézust: "Honnan való vagy te?" De Jézus nem felelt neki.</span> <span class="verse"><a name="10">10</a>Pilátus ekkor így szólt hozzá: "Nekem nem felelsz? Nem tudod, hogy hatalmam van arra, hogy szabadon bocsássalak, de hatalmam van arra is, hogy megfeszíttesselek?"</span> <span class="verse"><a name="11">11</a>Jézus így válaszolt: "Semmi hatalmad nem volna rajtam, ha felülről nem adatott volna neked: ezért annak, aki engem átadott neked, nagyobb a bűne."</span> <span class="verse"><a name="12">12</a>Ettől fogva Pilátus igyekezett őt szabadon bocsátani, de a zsidók így kiáltoztak: "Ha ezt szabadon bocsátod, nem vagy a császár barátja: aki királlyá teszi magát, az ellene szegül a császárnak."</span> <span class="verse"><a name="13">13</a>Amikor Pilátus meghallotta ezeket a szavakat, kihozatta Jézust az épület elé, és a bírói székbe ült azon a helyen, amelyet Kövezett-udvarnak, héberül pedig Gabbatának neveztek.</span> <span class="verse"><a name="14">14</a>A húsvétra való előkészület napja volt, délfelé járt az idő. Pilátus így szólt a zsidókhoz: "Íme, a ti királyotok!"</span> <span class="verse"><a name="15">15</a>Azok pedig felkiáltottak: "Vidd el, vidd el, feszítsd meg!" Pilátus ezt mondta nekik: "A ti királyotokat feszítsem meg?" A főpapok így válaszoltak: "Nem királyunk van, hanem császárunk!"</span> <span class="verse"><a name="16">16</a>Ekkor kiszolgáltatta őt nekik, hogy megfeszítsék. Átvették tehát Jézust,</span> <span class="verse"><a name="17">17</a>ő pedig maga vitte a keresztet, és kiért az úgynevezett Koponya-helyhez, amelyet héberül Golgotának neveznek.</span> <span class="verse"><a name="18">18</a>Ott megfeszítették őt, és vele másik kettőt, jobbról és balról, középen pedig Jézust.</span> <span class="verse"><a name="19">19</a>Pilátus feliratot is készíttetett, és rátétette a keresztre. Ez volt ráírva: A NÁZÁRETI JÉZUS, A ZSIDÓK KIRÁLYA.</span> <span class="verse"><a name="20">20</a>A zsidók közül sokan olvasták ezt a feliratot, amely héberül, latinul és görögül volt írva, ugyanis közel volt a városhoz az a hely, ahol megfeszítették Jézust.</span> <span class="verse"><a name="21">21</a>A zsidók főpapjai akkor szóltak Pilátusnak: "Ne azt írd: A zsidók királya! - hanem ahogyan ő mondotta: A zsidók királya vagyok."</span> <span class="verse"><a name="22">22</a>Pilátus így válaszolt: "Amit megírtam, megírtam."</span> <span class="verse"><a name="23">23</a>A katonák pedig, amikor megfeszítették Jézust, fogták felsőruháit, elosztották négy részre, mindegyik katonának egy részt. Fogták köntösét is, amely varratlan volt, felülről végig egybeszőve.</span> <span class="verse"><a name="24">24</a>Ekkor ezt mondták egymásnak: "Ne hasítsuk el, hanem vessünk rá sorsot, hogy kié legyen!" Így teljesedett be az Írás: "Elosztották ruháimat maguk között, és köntösömre sorsot vetettek." Ezt tették a katonák.</span> <span class="verse"><a name="25">25</a>Jézus keresztjénél ott állt anyja és anyjának nővére, Mária, Klópás felesége, valamint a magdalai Mária.</span> <span class="verse"><a name="26">26</a>Amikor Jézus meglátta ott állni anyját, és azt a tanítványt, akit szeretett, így szólt anyjához: "Asszony, íme, a te fiad!"</span> <span class="verse"><a name="27">27</a>Azután így szólt a tanítványhoz: "Íme, a te anyád!" És ettől az órától fogva otthonába fogadta őt az a tanítvány.</span> <span class="verse"><a name="28">28</a>Jézus ezek után tudva, hogy már minden elvégeztetett, hogy beteljesedjék az Írás, így szólt: "Szomjazom."</span> <span class="verse"><a name="29">29</a>Volt ott egy ecettel tele edény. Egy szivacsot ecettel megtöltve izsópra tűztek, és odatartották a szájához.</span> <span class="verse"><a name="30">30</a>Miután Jézus elfogadta az ecetet, ezt mondta: "Elvégeztetett!" És fejét lehajtva, kilehelte lelkét.</span> <span class="verse"><a name="31">31</a>Mivel péntek volt, a zsidók nem akarták, hogy a testek szombaton a kereszten maradjanak&#59; az a szombat ugyanis nagy nap volt. Arra kérték tehát Pilátust, hogy törjék el a lábszárcsontjukat, és vegyék le őket.</span> <span class="verse"><a name="32">32</a>Ezért odamentek a katonák, és eltörték az egyik, majd a másik vele együtt megfeszített ember lábszárcsontját.</span> <span class="verse"><a name="33">33</a>Amikor pedig Jézushoz értek, mivel látták, hogy már halott, az ő lábszárcsontját nem törték el,</span> <span class="verse"><a name="34">34</a>hanem az egyik katona lándzsával átszúrta az oldalát, amelyből azonnal vér és víz jött ki.</span> <span class="verse"><a name="35">35</a>Aki pedig látta ezt, az tesz róla bizonyságot, és az ő bizonyságtétele igaz, és ő tudja, hogy igazat mond, hogy ti is higgyetek.</span> <span class="verse"><a name="36">36</a>Ezek pedig azért történtek, hogy beteljesedjék az Írás: "Csontja ne töressék meg."</span> <span class="verse"><a name="37">37</a>Viszont az Írásnak egy másik helye így szól: "Néznek majd arra, akit átszúrtak."</span> <span class="verse"><a name="38">38</a>Ezután az arimátiai József, aki Jézus tanítványa volt - de csak titokban, mert félt a zsidóktól -, megkérte Pilátust, hogy levehesse Jézus testét. Pilátus megengedte neki. Elment tehát, és levette Jézus testét.</span> <span class="verse"><a name="39">39</a>Eljött Nikodémus is, aki először éjszaka ment hozzá, és mirhából és aloéból készült kenetet hozott, mintegy száz fontnyit.</span> <span class="verse"><a name="40">40</a>Fogták tehát Jézus testét, és leplekbe takarták az illatszerekkel együtt, ahogyan a zsidóknál szokás temetni.</span> <span class="verse"><a name="41">41</a>Azon a helyen, ahol Jézust megfeszítették, volt egy kert, és a kertben egy új sír, amelybe még senkit sem helyeztek.</span> <span class="verse"><a name="42">42</a>Mivel közel volt a sír, a zsidók ünnepi előkészülete miatt ott helyezték el Jézust.</span> </p></div</div></div></body></html>