<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Ti az ÚRnak, Isteneteknek a gyermekei vagytok. Ne vagdaljátok hát össze magatokat halottért, a homlokotok fölött se nyírjátok le a hajatokat.</span> <span class="verse"><a name="2">2</a>Mert az ÚRnak, Istenednek a szent népe vagy te, téged választott ki az ÚR, hogy az ő tulajdon népe légy mindazon népek közül, amelyek a föld színén vannak.</span> <span class="verse"><a name="3">3</a>Ne egyetek meg semmiféle utálatosat!</span> <span class="verse"><a name="4">4</a>Ezeket az állatokat megehetitek: a marhát, a juhot és a kecskét,</span> <span class="verse"><a name="5">5</a>a szarvast, a gazellát és az őzet, a zergét, az antilopot, a bölényt és a vadkecskét,</span> <span class="verse"><a name="6">6</a>és minden olyan hasított körmű állatot, amelynek egészen kettéhasadt a két körme és kérődző állat, azt megehetitek.</span> <span class="verse"><a name="7">7</a>De nem ehetitek meg a kérődzők közül, illetve a hasított körműek közül a tevét, a nyulat és a hörcsögöt, mert kérődzők ugyan, de nem hasított körműek&#59; tartsátok ezeket tisztátalanoknak.</span> <span class="verse"><a name="8">8</a>A disznót is tartsátok tisztátalannak, mert hasított körmű ugyan, de nem kérődzik. Ezeknek a húsából ne egyetek, még a tetemüket se érintsétek!</span> <span class="verse"><a name="9">9</a>Mindabból, ami a vízben él, ezeket ehetitek meg: megehetitek mindazt, aminek uszonya és pikkelye van.</span> <span class="verse"><a name="10">10</a>De nem ehettek meg semmi olyat, amelynek nincs uszonya és pikkelye&#59; tartsátok azt tisztátalannak!</span> <span class="verse"><a name="11">11</a>Minden tiszta madarat megehettek.</span> <span class="verse"><a name="12">12</a>De nem ehetitek meg ezeket: a sast, a keselyűt és a halászsast,</span> <span class="verse"><a name="13">13</a>a sólymot, a héját és a kányaféléket,</span> <span class="verse"><a name="14">14</a>az összes hollóféléket&#59;</span> <span class="verse"><a name="15">15</a>a struccot, a baglyot, a sirályt és a karvalyféléket&#59;</span> <span class="verse"><a name="16">16</a>a kuvikot, a fülesbaglyot és a bölömbikát&#59;</span> <span class="verse"><a name="17">17</a>a pelikánt, a dögkeselyűt és a vöcsköt&#59;</span> <span class="verse"><a name="18">18</a>a gólya- és szarkaféléket, a búbos bankát és a denevért.</span> <span class="verse"><a name="19">19</a>A szárnyas rovarokat is tartsátok mind tisztátalanoknak, ne egyétek meg!</span> <span class="verse"><a name="20">20</a>A tiszta szárnyasokat mind megehetitek.</span> <span class="verse"><a name="21">21</a>Nem szabad megennetek semmiféle döglött állatot. A lakóhelyeden levő jövevénynek odaadhatod, ő megeheti, vagy add el idegennek, mert te az ÚRnak, a te Istenednek szent népe vagy! Ne főzz gödölyét anyja tejében!</span> <span class="verse"><a name="22">22</a>Add meg a tizedet vetésed minden terméséből, ami a mezőn évről évre terem!</span> <span class="verse"><a name="23">23</a>Az ÚRnak, Istenednek a színe előtt edd meg, azon a helyen, amelyet kiválaszt, hogy ott lakjék az ő neve. Ezt tedd gabonádnak, mustodnak és olajodnak a tizedével, marhádnak és juhodnak az elsőszülöttjével. Így tanuld meg félni Istenedet, az URat mindenkor!</span> <span class="verse"><a name="24">24</a>De ha túlságosan hosszú odáig az út, és nem tudod odavinni azt, mert messze van az a hely, amelyet kiválaszt Istened, az ÚR, hogy oda helyezze a nevét, pedig megáldott Istened, az ÚR,</span> <span class="verse"><a name="25">25</a>akkor add el pénzért, és a kapott pénzt tedd erszénybe, s úgy menj el arra a helyre, amelyet kiválaszt Istened, az ÚR.</span> <span class="verse"><a name="26">26</a>Vásárolj a pénzen bármit, amit kívánsz, marhát vagy juhot, bort vagy szeszes italt, bármit, amit csak megkívánsz, és egyél ott Istenednek, az ÚRnak színe előtt, és örvendezz házad népével együtt!</span> <span class="verse"><a name="27">27</a>A lakóhelyeden levő lévitáról se feledkezz meg, mert neki nincs birtoka úgy, mint neked.</span> <span class="verse"><a name="28">28</a>Minden harmadik esztendő végén vedd ki annak az évnek a terméséből az egész tizedet, és raktározd el lakóhelyeden,</span> <span class="verse"><a name="29">29</a>hogy ha majd eljön a lévita, akinek nincs birtoka úgy, mint neked, meg a jövevény, az árva és az özvegy, akik lakóhelyeden élnek, ők is ehessenek, és jóllakhassanak. Így megáldja Istened, az ÚR, kezed minden munkáját, amit csak végzel.</span> </p></div</div></div></body></html>