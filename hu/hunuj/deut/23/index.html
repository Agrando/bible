<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Nem tartozhat az ÚR gyülekezetéhez a zúzott heréjű, vagy kimetszett.</span> <span class="verse"><a name="2">2</a>Nem tartozhat az ÚR gyülekezetéhez a kevert vérű, még a tizedik nemzedéke sem tartozhat az ÚR gyülekezetéhez.</span> <span class="verse"><a name="3">3</a>Nem tartozhat az ÚR gyülekezetéhez ammóni vagy móábi ember, még a tizedik nemzedékük sem tartozhat az ÚR gyülekezetéhez, sohasem.</span> <span class="verse"><a name="4">4</a>Mert nem jöttek elétek kenyérrel és vízzel az úton, amikor kijöttetek Egyiptomból, és mert felbérelték ellened Bálámot, Beór fiát, az arám-naharaimi Petórból, hogy átkozzon meg téged.</span> <span class="verse"><a name="5">5</a>De Istened, az ÚR, nem akarta Bálámot meghallgatni&#59; sőt Istened, az ÚR, áldásra fordította az átkot, mivel szeret téged Istened, az ÚR.</span> <span class="verse"><a name="6">6</a>Ne törődj békességükkel és javukkal soha, egész életedben!</span> <span class="verse"><a name="7">7</a>Ne utáld az edómiakat, mert testvéreid ők! Ne utáld az egyiptomiakat, mert jövevény voltál országukban!</span> <span class="verse"><a name="8">8</a>Ezeknek a harmadik nemzedékben született fiai az ÚR gyülekezetéhez tartozhatnak.</span> <span class="verse"><a name="9">9</a>Ha táborba szállsz ellenségeid ellen, őrizkedj minden rossz dologtól!</span> <span class="verse"><a name="10">10</a>Ha valaki valamely éjszakai eset miatt nem tiszta, az menjen ki a táboron kívülre, ne maradjon benn a táborban.</span> <span class="verse"><a name="11">11</a>Estefelé mosakodjék meg, és naplementekor már bemehet a táborba.</span> <span class="verse"><a name="12">12</a>Legyen a táboron kívül egy hely, ahová félremégy.</span> <span class="verse"><a name="13">13</a>Legyen a fölszerelésed között ásó is, hogy amikor kinn leülsz, gödröt áshass vele, és betakarhasd, ami elment tőled.</span> <span class="verse"><a name="14">14</a>Mert Istened, az ÚR veled jár a táborban, hogy segítségedre legyen, és kezedbe adja ellenségeidet&#59; legyen azért a táborod szent, ne lásson ő nálad semmi szemérmetlenséget, mert elfordul tőled.</span> <span class="verse"><a name="15">15</a>Ne küldd vissza urához a rabszolgát, ha hozzád menekül urától!</span> <span class="verse"><a name="16">16</a>Hadd lakjék közötted azon a helyen, amelyet választ magának városaid közül, ahol jó neki. Ne nyomorgasd őt!</span> <span class="verse"><a name="17">17</a>Ne legyen szent helyeden parázna nő Izráel leányai közül, se parázna férfi Izráel fiai közül!</span> <span class="verse"><a name="18">18</a>Ne vidd a parázna nő bérét, se a parázna férfi keresményét Istenednek, az ÚRnak a házába, semmiféle fogadalom címén, mert mindkettő utálatos Istened, az ÚR előtt.</span> <span class="verse"><a name="19">19</a>Ne végy kamatot atyádfiától se pénz, se élelem, se más egyéb után, amit kamatra szokás adni!</span> <span class="verse"><a name="20">20</a>Az idegentől vehetsz kamatot, de atyádfiától ne végy kamatot! Akkor megáld téged Istened, az ÚR minden vállalkozásodban azon a földön, ahová most bemégy, hogy birtokba vedd.</span> <span class="verse"><a name="21">21</a>Ha fogadalmat teszel Istenednek, az ÚRnak, ne halogasd annak a teljesítését, mert úgyis számon kéri tőled Istened, az ÚR, és vétek fog terhelni.</span> <span class="verse"><a name="22">22</a>Ha nem teszel fogadalmat, azzal nem vétkezel.</span> <span class="verse"><a name="23">23</a>Vigyázz azért, hogy megtedd, amit kimondasz, ha önkéntes áldozatot fogadsz Istenednek, az ÚRnak, ahogyan azt megígéred.</span> <span class="verse"><a name="24">24</a>Ha bemégy embertársad szőlőjébe, ehetsz szőlőt, ha megkívánod, és jóllakhatsz, de edénybe ne rakj!</span> <span class="verse"><a name="25">25</a>Ha bemégy embertársad gabonája közé, szakíthatsz a kezeddel kalászokat, de sarlóval ne vágj embertársad gabonájából!</span> </p></div</div></div></body></html>