<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>Ha engedelmesen hallgatsz az ÚRnak, Istenednek a szavára, ha megtartod és teljesíted mindazokat a parancsolatokat, amelyeket ma parancsolok neked, akkor a föld minden népe fölé emel téged Istened, az ÚR.</span> <span class="verse"><a name="2">2</a>Rád szállnak mindezek az áldások, és kísérnek téged, ha hallgatsz az ÚRnak, Istenednek a szavára.</span> <span class="verse"><a name="3">3</a>Áldott leszel a városban, és áldott leszel a mezőn.</span> <span class="verse"><a name="4">4</a>Áldott lesz méhed gyümölcse, termőfölded gyümölcse és állataid ivadéka, teheneid ellése és juhaid szaporulata.</span> <span class="verse"><a name="5">5</a>Áldott lesz kosarad és sütőteknőd.</span> <span class="verse"><a name="6">6</a>Áldott leszel jártodban-keltedben!</span> <span class="verse"><a name="7">7</a>Vereséggel sújtja az ÚR ellenségeidet, ha rád támadnak: egy úton vonulnak föl ellened, de hét úton menekülnek előled.</span> <span class="verse"><a name="8">8</a>Áldást bocsát az ÚR csűreidre és minden vállalkozásodra, és megáld azon a földön, amelyet Istened, az ÚR ad neked.</span> <span class="verse"><a name="9">9</a>Az ÚR a maga szent népévé emel téged, ahogyan megesküdött neked, ha megtartod Istenednek, az ÚRnak a parancsolatait, és az ő útjain jársz.</span> <span class="verse"><a name="10">10</a>A föld valamennyi népe látni fogja, hogy az ÚR nevéről neveznek, és félnek tőled.</span> <span class="verse"><a name="11">11</a>Bővölködővé tesz téged az ÚR méhed gyümölcsében, állataid ivadékában és földed termésében azon a földön, amelyről megesküdött az ÚR atyáidnak, hogy neked adja.</span> <span class="verse"><a name="12">12</a>Megnyitja az ÚR gazdag kincsesházát, az eget, és idejében ad esőt földedre, és megáldja kezed minden munkáját. Te kölcsönadsz a többi népnek, de te nem szorulsz kölcsönre.</span> <span class="verse"><a name="13">13</a>Elsővé tesz téged az ÚR, nem utolsóvá, mindig fölül leszel, és nem alul, ha hallgatsz az ÚRnak, Istenednek a parancsolataira, amelyeket ma megparancsolok neked, hogy megtartsd és teljesítsd azokat,</span> <span class="verse"><a name="14">14</a>és ha nem térsz el se jobbra, se balra azoktól az igéktől, amelyeket ma megparancsolok neked, nem jársz más istenek után és nem szolgálsz azoknak.</span> <span class="verse"><a name="15">15</a>De ha nem hallgatsz az ÚRnak, Istenednek a szavára, ha nem tartod meg, és nem teljesíted minden parancsolatát és rendelkezését, amelyeket ma megparancsolok neked, akkor rád szállnak mindezek az átkok, és kísérni fognak téged:</span> <span class="verse"><a name="16">16</a>Átkozott leszel a városban, és átkozott leszel a mezőn.</span> <span class="verse"><a name="17">17</a>Átkozott lesz kosarad és sütőteknőd.</span> <span class="verse"><a name="18">18</a>Átkozott lesz méhed gyümölcse és termőfölded gyümölcse, teheneid ellése és juhaid szaporulata.</span> <span class="verse"><a name="19">19</a>Átkozott leszel jártodban-keltedben.</span> <span class="verse"><a name="20">20</a>Átkot, zűrzavart és fenyegető veszélyt bocsát rád az ÚR minden vállalkozásodban, amelybe belefogsz, úgyhogy hamarosan elpusztulsz, és elveszel gonosz cselekedeteid miatt, mivel elhagytál engem.</span> <span class="verse"><a name="21">21</a>Dögvészt hoz rád az ÚR, míg ki nem pusztít arról a földről, ahova bemégy, hogy birtokba vedd azt.</span> <span class="verse"><a name="22">22</a>Megver az ÚR sorvadással, lázzal és gyulladással, forrósággal és szárazsággal, aszállyal és gabonarozsdával. Üldözni fognak, míg ki nem pusztulsz.</span> <span class="verse"><a name="23">23</a>Fejed fölött az ég olyan lesz, mint az érc, alattad a föld pedig olyan, mint a vas.</span> <span class="verse"><a name="24">24</a>Eső helyett homokot és port ad földedre az ÚR, az égből száll rád, míg el nem pusztulsz.</span> <span class="verse"><a name="25">25</a>Vereséggel sújt téged az ÚR ellenségeid előtt. Egy úton vonulsz föl ellenük, de hét úton menekülsz előlük. Elrettentő példa leszel a föld minden országának.</span> <span class="verse"><a name="26">26</a>Holttested az ég összes madarainak és a föld állatainak az eledele lesz, és nem lesz, aki elriassza őket.</span> <span class="verse"><a name="27">27</a>Megver az ÚR egyiptomi fekéllyel, keléssel, viszketegséggel és rühességgel, amelyekből nem tudsz kigyógyulni.</span> <span class="verse"><a name="28">28</a>Megver az ÚR tébolyodással, vaksággal és elmezavarral.</span> <span class="verse"><a name="29">29</a>Déli napfényben is tapogatózni fogsz, ahogyan a vak tapogatózik a homályban. Nem leszel szerencsés utaidon, sőt elnyomott és kifosztott leszel mindenkor, és nem segít rajtad senki.</span> <span class="verse"><a name="30">30</a>Feleséget jegyzel el magadnak, de más férfi közösül vele. Házat építesz, de nem te költözöl bele, szőlőt telepítesz, de nem te veszed hasznát.</span> <span class="verse"><a name="31">31</a>Marhádat szemed láttára vágják le, de te nem eszel belőle, szamaradat elrabolják, és nem kerül vissza hozzád, juhaidat ellenségeidnek adják, és nem segít rajtad senki.</span> <span class="verse"><a name="32">32</a>Fiaid és leányaid más nép hatalmába kerülnek, te meg csak nézed, és epekedsz utánuk mindennap, de nem tehetsz semmit.</span> <span class="verse"><a name="33">33</a>Földed gyümölcsét és mindazt, amiért fáradoztál, olyan nép eszi meg, amelyet nem ismersz, és mindig csak elnyomott és eltiport leszel.</span> <span class="verse"><a name="34">34</a>Megtébolyodsz attól, amit szemeddel látnod kell.</span> <span class="verse"><a name="35">35</a>Megver az ÚR tetőtől talpig, rosszindulatú fekélyekkel térdeden és a combodon, amelyekből nem tudsz kigyógyulni.</span> <span class="verse"><a name="36">36</a>Elhurcoltat az ÚR királyoddal együtt, akit magad fölé állítasz, olyan néphez, amelyet nem ismertél sem te, sem atyáid, és szolgálni fogsz ott más isteneknek, fának és kőnek.</span> <span class="verse"><a name="37">37</a>Borzadva, példabeszédben, maró gúnnyal fognak emlegetni azok a népek, amelyekhez elhajt téged az ÚR.</span> <span class="verse"><a name="38">38</a>Sok magot viszel ki a mezőre, de keveset takarítasz be, mert felfalja a sáska.</span> <span class="verse"><a name="39">39</a>Szőlőskerteket ültetsz és művelsz, de bort nem iszol, szőlőt sem szedsz, mert megeszi a féreg.</span> <span class="verse"><a name="40">40</a>Minden határodban lesznek olajfáid, de nem kened magad olajjal, mert lehullanak a bogyók.</span> <span class="verse"><a name="41">41</a>Születnek fiaid és leányaid, de nem lesznek a tieid, mert fogságba kell menniük.</span> <span class="verse"><a name="42">42</a>Minden fádat és termőfölded gyümölcsét megeszi a féreg.</span> <span class="verse"><a name="43">43</a>A köztetek élő jövevény mindinkább föléd kerül, te pedig egyre alább hanyatlasz.</span> <span class="verse"><a name="44">44</a>Az fog neked kölcsönadni, nem te kölcsönzöl neki, az lesz az első, te pedig az utolsó.</span> <span class="verse"><a name="45">45</a>Rád szállnak mindezek az átkok, üldöznek és kísérnek téged, míg el nem pusztulsz, mert nem hallgattál Istenednek, az ÚRnak a szavára, nem tartottad meg parancsolatait és rendelkezéseit, amelyeket megparancsolt neked.</span> <span class="verse"><a name="46">46</a>Intő jel és csoda gyanánt lesznek azok rajtad és utódaidon mindenkor.</span> <span class="verse"><a name="47">47</a>Nem szolgáltál Istenednek, az ÚRnak örömmel és jó szívvel, amikor bőven volt mindened.</span> <span class="verse"><a name="48">48</a>Éhezve és szomjazva, mezítelenül és mindent nélkülözve szolgálsz majd ellenségeidnek, akiket rád bocsát az ÚR. Vasigát tesz a nyakadra, míg el nem pusztít téged.</span> <span class="verse"><a name="49">49</a>Rád hoz majd az ÚR messziről, a föld széléről egy nemzetet, amely lecsap rád, mint a saskeselyű, olyan nemzetet, amelynek a nyelvét nem érted,</span> <span class="verse"><a name="50">50</a>vad tekintetű nemzetet, amely nem kíméli az öreget, és nem kegyelmez a gyermeknek sem.</span> <span class="verse"><a name="51">51</a>Megeszi állataid ivadékát és termőfölded gyümölcsét, amíg ki nem pusztulsz. Nem hagy semmit gabonádból, mustodból és olajodból, teheneid elléséből és juhaid szaporulatából, míg tönkre nem tesz téged.</span> <span class="verse"><a name="52">52</a>Ostrom alá veszi minden városodat, míg le nem omlanak egész országodban a magas és erős kőfalak, amelyekben bízol. Ostromolni fogja minden városodat egész országodban, amelyet Istened, az ÚR adott neked.</span> <span class="verse"><a name="53">53</a>Megeszed méhed gyümölcsét, fiaidnak és leányaidnak húsát, akiket ad neked Istened, az ÚR&#59; az ostrom és szorongatás idejében, amikor szorongat ellenséged.</span> <span class="verse"><a name="54">54</a>A leggyengédebb és legelkényeztetettebb ember is irigyen néz testvérére, szeretett feleségére és még életben maradt fiaira,</span> <span class="verse"><a name="55">55</a>hogy ne kelljen adnia egyiküknek se fiainak a húsából, amelyet eszik, mivel nem maradt egyebe az ostrom és szorongatás idején, amikor szorongatja ellenséged minden városodat.</span> <span class="verse"><a name="56">56</a>Még az a gyengéd és elkényeztetett asszony is, aki olyan elkényeztetett és finomkodó volt, hogy a lábával sem akarta érinteni a földet, irigyen néz szeretett férjére, fiára és leányára,</span> <span class="verse"><a name="57">57</a>ha a méhlepényére gondol, amely elmegy tőle, és gyermekére, akit szül, mert titokban ezeket eszi meg, amikor mindenéből kifogy az ostrom nyomorúsága idején, amikor ellenséged ostromolja városaidat.</span> <span class="verse"><a name="58">58</a>Ha nem tartod meg és nem teljesíted ennek a törvénynek minden igéjét, amelyek meg vannak írva ebben a könyvben, és ha nem féled Istenednek, az ÚRnak dicsőséges és félelmes nevét,</span> <span class="verse"><a name="59">59</a>akkor az ÚR csodálatos csapásokat küld rád és utódaidra&#59; nagy és tartós csapásokat, rosszindulatú és tartós betegségeket.</span> <span class="verse"><a name="60">60</a>Rád hozza Egyiptom minden baját, és rád ragad mindaz, amitől irtózol.</span> <span class="verse"><a name="61">61</a>Mindenféle olyan betegséget és csapást is hoz rád az ÚR, amelyek nincsenek megírva ebben a törvénykönyvben, míg csak ki nem pusztulsz.</span> <span class="verse"><a name="62">62</a>És bár olyan sokan voltatok, mint az égen a csillag, mégis kevesen maradtok meg, mert nem hallgattatok Isteneteknek, az ÚRnak a szavára.</span> <span class="verse"><a name="63">63</a>És ahogyan örömét lelte az ÚR abban, hogy jót tehetett veletek, és megszaporított benneteket, ugyanúgy leli majd örömét abban is az ÚR, hogy tönkretesz és kipusztít benneteket. Kigyomlálnak benneteket arról a földről, ahova bementek, hogy birtokba vegyétek.</span> <span class="verse"><a name="64">64</a>Szétszór téged az ÚR az összes népek közé, a föld egyik végétől a föld másik végéig, ott szolgálsz majd más isteneknek, akiket nem ismertél sem te, sem atyáid: fának és kőnek.</span> <span class="verse"><a name="65">65</a>De még azok közt a népek közt sem pihenhetsz meg, nem lesz egy talpalatnyi nyugvóhelyed sem. Rettegő szívet, szomorú szemet és csüggedt lelket ad neked ott az ÚR.</span> <span class="verse"><a name="66">66</a>Hajszálon függ az életed, riadozni fogsz éjjel-nappal, és nem bízhatsz abban, hogy életben maradsz.</span> <span class="verse"><a name="67">67</a>Reggel azt mondod: Bárcsak este volna! Este meg azt mondod: Bárcsak reggel volna! Mert rettegés tartja fogva szívedet amiatt, amit látnod kell.</span> <span class="verse"><a name="68">68</a>Visszavisz az ÚR Egyiptomba hajókon, azon az úton, amelyről azt mondta neked, hogy nem látod meg többé. Ott áruljátok magatokat ellenségeiteknek rabszolgákul és rabnőkül, de nem vesz meg senki.</span> </p></div</div></div></body></html>