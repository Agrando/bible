<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Ezután megfordultunk, és elindultunk a pusztába, a Vörös-tenger felé, ahogyan meghagyta nekem az ÚR, és sokáig kerülgettük a Széír hegyet.</span> <span class="verse"><a name="2">2</a>Majd ezt mondta nekem az ÚR:</span> <span class="verse"><a name="3">3</a>Elég sokáig kerülgettétek ezt a hegyet, forduljatok észak felé!</span> <span class="verse"><a name="4">4</a>Parancsold meg azért a népnek: Ti most elmentek testvéreiteknek, Ézsau fiainak a határa mellett, akik Széírben laknak. Ők félnek ugyan tőletek, de azért nagyon vigyázzatok!</span> <span class="verse"><a name="5">5</a>Ne harcoljatok ellenük, mert egy talpalatnyi földet sem adok nektek az övékből, mert Ézsau birtokába adtam a Széír hegységet.</span> <span class="verse"><a name="6">6</a>Ha enni akartok, pénzen vásároljatok tőlük ennivalót, és ha inni akartok, vizet is pénzen vásároljatok tőlük.</span> <span class="verse"><a name="7">7</a>Mert megáldotta kezed minden munkáját Istened, az ÚR, tudta, hogy itt jársz e nagy pusztában. Negyven esztendeje már, hogy veled van Istened, az ÚR, és nem szűkölködtél semmiben.</span> <span class="verse"><a name="8">8</a>Így vonultunk el tehát testvéreink, Ézsau fiai mellett, akik Széírben laknak, a síkságon át vezető úton, amely Élatból és Ecjón-Geberből indul ki. Majd megfordultunk, és továbbmentünk Móáb pusztája felé.</span> <span class="verse"><a name="9">9</a>Akkor ezt mondta nekem az ÚR: Ne támadjátok meg Móábot, és ne kezdjetek harcot ellenük, mert nem adok neked birtokot az ő földjéből, hiszen Árt Lót fiainak a birtokába adtam.</span> <span class="verse"><a name="10">10</a>Az émiek laktak ott azelőtt, olyan nagy, számos és szálas nép, mint az anákok.</span> <span class="verse"><a name="11">11</a>A refáiak közé tartoztak ők is, mint az anákok, csak a móábiak émieknek nevezték őket.</span> <span class="verse"><a name="12">12</a>Széírben meg a hóriak laktak azelőtt, de Ézsau fiai kiűzték, és kiirtották őket, és a helyükre telepedtek, ugyanúgy, ahogyan Izráel bánt azzal a földdel, amelyet az ÚR adott neki birtokul.</span> <span class="verse"><a name="13">13</a>Most azért induljatok, keljetek át a Zered patakon! Át is keltünk a Zered patakon.</span> <span class="verse"><a name="14">14</a>Harmincnyolc év telt el azóta, hogy elindultunk Kádés-Barneából addig, hogy átkeltünk a Zered patakon, míg ki nem veszett a táborból a harcosok egész nemzedéke, ahogyan megesküdött nekik az ÚR.</span> <span class="verse"><a name="15">15</a>Bizony az ÚR keze volt rajtuk, és kiirtotta őket a táborból mind egy szálig.</span> <span class="verse"><a name="16">16</a>Amikor ezek a harcosok mind egy szálig kihaltak a nép közül,</span> <span class="verse"><a name="17">17</a>így szólt hozzám az ÚR:</span> <span class="verse"><a name="18">18</a>Te ma átvonulsz Árnál Móáb határán.</span> <span class="verse"><a name="19">19</a>Amikor Ammón fiai közelébe jutsz, ne támadd meg őket, és ne kezdj harcot velük! Nem adok neked birtokot Ammón fiainak a földjéből, mert Lót fiainak a birtokába adtam azt.</span> <span class="verse"><a name="20">20</a>Ez is a refáiak földjéhez tartozott, refáiak laktak ott azelőtt, csak az ammóniak zamzummiaknak nevezték őket.</span> <span class="verse"><a name="21">21</a>Olyan nagy, számos és szálas nép volt ez, mint az anákok, de az ÚR kipusztította őket az ammóniak elől&#59; és ezek elfoglalták a birtokukat, és a helyükbe telepedtek,</span> <span class="verse"><a name="22">22</a>ugyanúgy, ahogyan a Széírben lakó Ézsau fiaival tette az ÚR: kiirtotta előlük a hóriakat, ezek pedig elfoglalták a birtokukat, és azoknak a helyén laknak ma is.</span> <span class="verse"><a name="23">23</a>Az avviak falvakban laktak Gáza környékén, de kiirtották őket a kaftóriak, akik Kaftórból jöttek, és a helyükbe telepedtek.</span> <span class="verse"><a name="24">24</a>Induljatok hát útnak, és keljetek át az Arnón patakon, mert kezedbe adom az emóri Szíhónt, Hesbón királyát országával együtt. Ott kezdd el a honfoglalást, indíts háborút ellene!</span> <span class="verse"><a name="25">25</a>Most kezdek rettegést és félelmet támasztani a népekben az egész ég alatt, hogy ha híredet hallják, remegjenek és reszkessenek tőled.</span> <span class="verse"><a name="26">26</a>Akkor követeket küldtem a Kedémót-pusztából Szíhónhoz, Hesbón királyához ezzel a békés üzenettel:</span> <span class="verse"><a name="27">27</a>Szeretnék átvonulni országodon. Mindig csak az úton megyek, nem térek le se jobbra, se balra.</span> <span class="verse"><a name="28">28</a>Ha enni akarok, pénzért adj nekem ennivalót, ha inni akarok, vizet is pénzért adj nekem. Éppen csak át szeretnék gyalogolni.</span> <span class="verse"><a name="29">29</a>Ugyanígy jártak el Ézsau fiai is, akik Széírben laknak, meg a móábiak is, akik Árban laknak. Így akarok majd átkelni a Jordánon arra a földre, amelyet Istenünk, az ÚR akar nekünk adni.</span> <span class="verse"><a name="30">30</a>De Szíhón, Hesbón királya nem akarta megengedni, hogy átvonuljunk, mert megkeményítette lelkét Istened, az ÚR, és makaccsá tette a szívét, hogy kezedbe adja országát, ahogyan van ma is.</span> <span class="verse"><a name="31">31</a>Akkor ezt mondta nekem az ÚR: Lásd, én elhatároztam, hogy neked adom Szíhónt és országát, fogj hozzá tehát országának a birtokbavételéhez!</span> <span class="verse"><a name="32">32</a>De Szíhón kivonult ellenünk Jahacba egész hadinépével együtt, hogy megütközzék velünk.</span> <span class="verse"><a name="33">33</a>Istenünk, az ÚR azonban kezünkbe adta őt, úgyhogy megvertük fiaival és egész hadinépével együtt.</span> <span class="verse"><a name="34">34</a>Elfoglaltuk abban az időben valamennyi városát, és kiirtottuk minden városában a férfiakat, asszonyokat és gyermekeket, nem hagytunk megmenekülni senkit.</span> <span class="verse"><a name="35">35</a>Csak az állatokat tartottuk meg zsákmányként és ami az elfoglalt városokban prédára került.</span> <span class="verse"><a name="36">36</a>Az Arnón patak partján fekvő Aróértól, ettől a patak menti várostól Gileádig egyetlen város sem tudott nekünk ellenállni. Valamennyit nekünk adta Istenünk, az ÚR.</span> <span class="verse"><a name="37">37</a>De Ammón fiainak a földjéhez nem közeledtél, sem a Jabbók patak egész partjához, sem a hegyvidék városaihoz, mert mindettől eltiltott téged Istenünk, az ÚR.</span> </p></div</div></div></body></html>