<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/nah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/nah">Nahum</a> &gt <strong>Chapter 1</strong></div><p><span class="verse"><a name="1">1</a>Fenyegető jövendölés Ninivéről. Az elkósi Náhum látomásának könyve.</span> <span class="verse"><a name="2">2</a>Indulatos és bosszúálló Isten az ÚR, bosszúálló az ÚR és haragvó. Bosszút áll ellenfelein az ÚR, és haragtartó ellenségeivel szemben.</span> <span class="verse"><a name="3">3</a>Türelmes az ÚR, de nagy a hatalma&#59; nem hagy az ÚR büntetés nélkül. Förgetegben és forgószélben visz az útja, felhő a lépteinek pora.</span> <span class="verse"><a name="4">4</a>Megdorgálja a tengert, és kiszárítja, a folyamokat mind kiapasztja. Elhervad a Básán meg a Karmel, a Libánon virágai is elhervadnak.</span> <span class="verse"><a name="5">5</a>A hegyek megrendülnek előtte, és a halmok remegnek. Tekintetétől megindul a föld, a földkerekség és minden lakója.</span> <span class="verse"><a name="6">6</a>Ha megharagszik, ki állhat meg előtte, izzó haragjának ki állhat ellene? Lángoló haragja árad, mint a tűz, még a sziklák is szétporladnak tőle.</span> <span class="verse"><a name="7">7</a>Jó az ÚR! Menedék a nyomorúság idején, gondja van a hozzá folyamodókra.</span> <span class="verse"><a name="8">8</a>De elsöprő áradattal vet véget ellenfeleinek, ellenségeit sötétség üldözi.</span> <span class="verse"><a name="9">9</a>Mit terveztek ti az ÚR ellen? Ha ő véget vet valaminek, nem lesz szükség még egy csapásra!</span> <span class="verse"><a name="10">10</a>Összefonódhatnak élősövénnyé, átitatódhatnak italuktól, akkor is megégnek, mint az egészen száraz tarló.</span> <span class="verse"><a name="11">11</a>Belőled indultak útnak, akik gonoszat terveztek az ÚR ellen, pusztító szándékkal.</span> <span class="verse"><a name="12">12</a>Így szól az ÚR: Ha teljes erőben és oly sokan vannak is, levágják őket, és elmúlnak. Megaláztalak ugyan, de többé nem alázlak meg.</span> <span class="verse"><a name="13">13</a>Most összetöröm a rád nehezedő igát, és köteleidet leszaggatom.</span> <span class="verse"><a name="14">14</a>Rólad, Ninive, ezt parancsolta az ÚR: Neved nem marad fenn többé, isteneid házából kiirtom a faragott és öntött bálványokat, megásom sírodat, mert átkozott vagy!</span> <span class="verse"><a name="15">15</a>Jön már a hegyeken az örömhírt hozó, aki békességet hirdet! Ünnepeld, Júda, ünnepeidet, teljesítsd fogadalmaidat, mert nem gázol át rajtad többé a pusztító, teljesen megsemmisült!</span> </p></div</div></div></body></html>