<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 24</strong></div><p><span class="verse"><a name="1">1</a>A hét első napján pedig kora hajnalban elmentek a sírhoz, és magukkal vitték az elkészített illatszereket.</span> <span class="verse"><a name="2">2</a>A követ a sírbolt elől elhengerítve találták,</span> <span class="verse"><a name="3">3</a>és amikor bementek, nem találták az Úr Jézus testét.</span> <span class="verse"><a name="4">4</a>Amikor emiatt tanácstalanul álltak, két férfi lépett melléjük fénylő ruhában.</span> <span class="verse"><a name="5">5</a>Majd amikor megrémülve a földre szegezték tekintetüket, azok így szóltak hozzájuk: "Mit keresitek a holtak között az élőt?</span> <span class="verse"><a name="6">6</a>Nincs itt, hanem feltámadt. Emlékezzetek vissza, hogyan beszélt nektek, amikor még Galileában volt:</span> <span class="verse"><a name="7">7</a>az Emberfiának bűnös emberek kezébe kell adatnia, és megfeszíttetnie, és a harmadik napon feltámadnia."</span> <span class="verse"><a name="8">8</a>Ekkor visszaemlékeztek az ő szavaira,</span> <span class="verse"><a name="9">9</a>és visszatérve a sírtól, hírül adták mindezt a tizenegynek és a többieknek.</span> <span class="verse"><a name="10">10</a>A magdalai Mária, Johanna, valamint a Jakab anyja, Mária és más, velük lévő asszonyok elmondták mindezt az apostoloknak,</span> <span class="verse"><a name="11">11</a>de ők üres fecsegésnek tartották ezt a beszédet, és nem hittek nekik.</span> <span class="verse"><a name="12">12</a>(Péter azonban felkelt, elfutott a sírhoz, és amikor behajolt, csak a lepedőket látta ott. Erre elment, és csodálkozott magában a történteken.)</span> <span class="verse"><a name="13">13</a>Tanítványai közül ketten aznap egy faluba mentek, amely Jeruzsálemtől hatvan futamnyira volt, és amelynek Emmaus a neve,</span> <span class="verse"><a name="14">14</a>és beszélgettek egymással mindarról, ami történt.</span> <span class="verse"><a name="15">15</a>Miközben beszélgettek, és vitatkoztak egymással, maga Jézus is melléjük szegődött, és együtt ment velük.</span> <span class="verse"><a name="16">16</a>Látásukat azonban valami akadályozta és nem ismerték fel őt.</span> <span class="verse"><a name="17">17</a>Ő pedig így szólt hozzájuk: "Miről beszélgettek egymással útközben?" Erre szomorúan megálltak.</span> <span class="verse"><a name="18">18</a>Majd megszólalt az egyik, név szerint Kleopás, és ezt mondta neki: "Te vagy az egyetlen idegen Jeruzsálemben, aki nem tudod mi történt ott ezekben a napokban?"</span> <span class="verse"><a name="19">19</a>"Mi történt?" - kérdezte tőlük. Ők így válaszoltak neki: "Az, ami a názáreti Jézussal esett, aki próféta volt, szóban és tettben hatalmas Isten és az egész nép előtt&#59;</span> <span class="verse"><a name="20">20</a>hogyan adták át a főpapok és a főemberek halálos ítéletre, és hogyan feszítették meg.</span> <span class="verse"><a name="21">21</a>Pedig mi abban reménykedtünk, hogy ő fogja megváltani Izráelt. De ma már harmadik napja, hogy ezek történtek.</span> <span class="verse"><a name="22">22</a>Ezenfelül néhány közülünk való asszony is megdöbbentett minket, akik kora hajnalban ott voltak a sírboltnál,</span> <span class="verse"><a name="23">23</a>de nem találták ott a testét&#59; eljöttek és azt beszélték, hogy angyalok jelenését is látták, akik azt hirdették, hogy ő él.</span> <span class="verse"><a name="24">24</a>El is mentek néhányan a velünk levők közül a sírhoz, és mindent úgy találtak, ahogyan az asszonyok beszélték&#59; őt azonban nem látták."</span> <span class="verse"><a name="25">25</a>Akkor ő így szólt hozzájuk: "Ó, ti balgák! Milyen rest a szívetek arra, hogy mindazt elhiggyétek, amit megmondtak a próféták!</span> <span class="verse"><a name="26">26</a>Hát nem ezt kellett-e elszenvednie a Krisztusnak, és így megdicsőülnie?"</span> <span class="verse"><a name="27">27</a>És Mózestől meg valamennyi prófétától kezdve elmagyarázta nekik mindazt, ami az Írásokban róla szólt.</span> <span class="verse"><a name="28">28</a>Így értek el ahhoz a faluhoz, amelybe igyekeztek. Ő azonban úgy tett, mintha tovább akarna menni.</span> <span class="verse"><a name="29">29</a>De azok unszolták és kérték: "Maradj velünk, mert esteledik, a nap is lehanyatlott már!" Bement hát, hogy velük maradjon.</span> <span class="verse"><a name="30">30</a>És amikor asztalhoz telepedett velük, vette a kenyeret, megáldotta, megtörte és nekik adta.</span> <span class="verse"><a name="31">31</a>Erre megnyílt a szemük, és felismerték, ő azonban eltűnt előlük.</span> <span class="verse"><a name="32">32</a>Ekkor így szóltak egymásnak: "Nem hevült-e a szívünk, amikor beszélt hozzánk az úton, amikor feltárta előttünk az Írásokat?"</span> <span class="verse"><a name="33">33</a>Még abban az órában útra keltek, és visszatértek Jeruzsálembe, ahol egybegyűlve találták a tizenegyet és a velük levőket.</span> <span class="verse"><a name="34">34</a>Ők elmondták, hogy valóban feltámadt az Úr, és megjelent Simonnak.</span> <span class="verse"><a name="35">35</a>Erre ők is elbeszélték, ami az úton történt, és hogy miként ismerték fel őt a kenyér megtöréséről.</span> <span class="verse"><a name="36">36</a>Miközben ezekről beszélgettek, maga Jézus állt meg közöttük, és így köszöntötte őket: "Békesség nektek!"</span> <span class="verse"><a name="37">37</a>Azok megrettentek, és félelmükben azt hitték, hogy valami szellemet látnak.</span> <span class="verse"><a name="38">38</a>Ő azonban így szólt hozzájuk: "Miért rémültetek meg, és miért támad kétség a szívetekben?</span> <span class="verse"><a name="39">39</a>Nézzétek meg a kezemet és a lábamat, hogy valóban én vagyok. Tapintsatok meg, és lássatok. Mert a szellemnek nincs húsa és csontja, de amint látjátok, nekem van."</span> <span class="verse"><a name="40">40</a>És ezeket mondva, megmutatta nekik a kezét és a lábát.</span> <span class="verse"><a name="41">41</a>Mikor pedig még mindig nem mertek hinni örömükben, és csak csodálkoztak, megkérdezte tőlük: "Van-e itt valami ennivalótok?"</span> <span class="verse"><a name="42">42</a>Erre adtak neki egy darab sült halat.</span> <span class="verse"><a name="43">43</a>Elvette és szemük láttára megette.</span> <span class="verse"><a name="44">44</a>Majd így szólt hozzájuk: "Ezt mondtam nektek, amikor még veletek voltam: be kell teljesednie mindannak, ami meg van írva rólam a Mózes törvényében, a próféták könyvében és a zsoltárokban."</span> <span class="verse"><a name="45">45</a>Akkor megnyitotta értelmüket, hogy értsék az Írásokat,</span> <span class="verse"><a name="46">46</a>és így szólt nekik: "Így van megírva: a Krisztusnak szenvednie kell, de a harmadik napon fel kell támadnia a halottak közül,</span> <span class="verse"><a name="47">47</a>és hirdetni kell az ő nevében a megtérést és a bűnbocsánatot minden nép között, Jeruzsálemtől kezdve.</span> <span class="verse"><a name="48">48</a>Ti vagytok erre a tanúk.</span> <span class="verse"><a name="49">49</a>És íme, én elküldöm nektek, akit Atyám ígért, ti pedig maradjatok a városban, amíg fel nem ruháztattok mennyei erővel."</span> <span class="verse"><a name="50">50</a>Ezután kivitte őket Betániáig, felemelte a kezét, és megáldotta őket.</span> <span class="verse"><a name="51">51</a>És miközben áldotta őket, eltávolodott tőlük, és felvitetett a mennybe.</span> <span class="verse"><a name="52">52</a>Ekkor leborulva imádták őt, majd nagy örömmel visszatértek Jeruzsálembe&#59;</span> <span class="verse"><a name="53">53</a>mindig a templomban voltak, és áldották Istent.</span> </p></div</div></div></body></html>