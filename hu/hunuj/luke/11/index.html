<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 11</strong></div><p><span class="verse"><a name="1">1</a>Történt egyszer, hogy valahol imádkozott, és mikor befejezte, így szólt hozzá egyik tanítványa: "Uram, taníts minket imádkozni, mint ahogy János is tanította a tanítványait."</span> <span class="verse"><a name="2">2</a>Ő pedig ezt mondta nekik: "Amikor imádkoztok, ezt mondjátok: Atyánk, szenteltessék meg a te neved. Jöjjön el a te országod.</span> <span class="verse"><a name="3">3</a>A mi mindennapi kenyerünket add meg nekünk naponként.</span> <span class="verse"><a name="4">4</a>És bocsásd meg a mi bűneinket, mert mi is megbocsátunk minden ellenünk vétkezőnek. És ne vigy minket kísértésbe."</span> <span class="verse"><a name="5">5</a>Azután így szólt hozzájuk: "Ki az közületek, akinek van egy barátja, és elmegy hozzá éjfélkor, és ezt mondja neki: Barátom, adj nekem kölcsön három kenyeret,</span> <span class="verse"><a name="6">6</a>mert útról érkezett egy barátom, és nincs mit elébe tegyek&#59;</span> <span class="verse"><a name="7">7</a>- és az így válaszolna belülről: Ne zaklass engem, az ajtó már be van zárva, és velem együtt gyermekeim is ágyban vannak&#59; nem kelhetek fel, hogy adjak neked!</span> <span class="verse"><a name="8">8</a>Mondom nektek, ha nem is kelne fel, és nem is adna neki azért, mert barátja, tolakodása miatt fel fog kelni, és megadja neki, amire szüksége van."</span> <span class="verse"><a name="9">9</a>"Én is azt mondom nektek: kérjetek, és adatik, keressetek, és találtok, zörgessetek, és megnyittatik nektek.</span> <span class="verse"><a name="10">10</a>Mert mindaz, aki kér, kap&#59; aki keres, talál&#59; és aki zörget, annak megnyittatik.</span> <span class="verse"><a name="11">11</a>Melyik apa az közületek, aki fiának kígyót ad, amikor az halat kér tőle,</span> <span class="verse"><a name="12">12</a>vagy amikor tojást kér, skorpiót ad neki?</span> <span class="verse"><a name="13">13</a>Ha tehát ti gonosz létetekre tudtok gyermekeiteknek jó ajándékokat adni, mennyivel inkább ad mennyei Atyátok Szentlelket azoknak, akik kérik tőle?"</span> <span class="verse"><a name="14">14</a>Egyszer azután egy néma ördögöt űzött ki, és amikor kiment az ördög, megszólalt a néma. A sokaság pedig elcsodálkozott.</span> <span class="verse"><a name="15">15</a>Néhányan közülük azonban így szóltak: "Belzebubnak, az ördögök fejedelmének segítségével űzi ki az ördögöket."</span> <span class="verse"><a name="16">16</a>Mások pedig kísértették, és mennyei jelt követeltek tőle.</span> <span class="verse"><a name="17">17</a>Ő azonban ismerve gondolataikat, ezt mondta nekik: "Minden ország, amely meghasonlik önmagával, elpusztul, és ház házra omlik.</span> <span class="verse"><a name="18">18</a>Ha a Sátán is meghasonlik önmagával, miképpen maradhat fenn az országa? Ti azt mondjátok, hogy én Belzebub segítségével űzöm ki az ördögöket.</span> <span class="verse"><a name="19">19</a>De ha én Belzebub segítségével űzöm ki az ördögöket, a ti fiaitok kinek a segítségével űzik ki azokat? Ezért ők lesznek a bíráitok.</span> <span class="verse"><a name="20">20</a>Ha viszont én Isten ujjával űzöm ki az ördögöket, akkor bizony elérkezett hozzátok az Isten országa.</span> <span class="verse"><a name="21">21</a>Amikor az erős fegyveres őrzi a maga palotáját, biztonságban van a vagyona.</span> <span class="verse"><a name="22">22</a>De ha nála erősebb tör ellene, és legyőzi őt, akkor elveszi fegyverzetét, amelyben bízott, és szétosztja a zsákmányt.</span> <span class="verse"><a name="23">23</a>Aki nincs velem, ellenem van, és aki nem gyűjt velem, tékozol."</span> <span class="verse"><a name="24">24</a>"Amikor a tisztátalan lélek kimegy az emberből, víz nélküli helyeken bolyong nyugalmat keresve, és amikor nem talál, akkor így szól: Visszatérek házamba, ahonnan kijöttem.</span> <span class="verse"><a name="25">25</a>Amikor odaér, kisöpörve és felékesítve találja.</span> <span class="verse"><a name="26">26</a>Aztán elmegy, vesz maga mellé még másik hét, magánál is gonoszabb lelket, bemennek és ott laknak. Annak az embernek az utóbbi állapota pedig rosszabb lesz az elsőnél."</span> <span class="verse"><a name="27">27</a>Amikor ezt mondta, a sokaságból egy asszony felemelte szavát, és így szólt hozzá: "Boldog az az anyaméh, amely téged hordozott, és boldogok azok az emlők, amelyek tápláltak!"</span> <span class="verse"><a name="28">28</a>Erre ő így felelt: "De még boldogabbak azok, akik hallgatják az Isten beszédét, és megtartják."</span> <span class="verse"><a name="29">29</a>Amikor pedig egyre nagyobb sokaság gyülekezett hozzá, elkezdett beszélni: "Ez a nemzedék gonosz nemzedék: jelt követel, de nem adatik neki más jel, mint a Jónás próféta jele.</span> <span class="verse"><a name="30">30</a>Mert amiképpen Jónás jellé vált a niniveiek számára, úgy lesz az Emberfia is jellé ennek a nemzedéknek.</span> <span class="verse"><a name="31">31</a>Dél királynője feltámad az ítéletkor e nemzedék férfiaival, és elítéli őket, mert ő eljött a föld végső határáról, hogy meghallgassa Salamon bölcsességét&#59; de íme, itt nagyobb van Salamonnál.</span> <span class="verse"><a name="32">32</a>A ninivei férfiak feltámadnak az ítéletkor ezzel a nemzedékkel, és elítélik, mert ők megtértek Jónás prédikálására&#59; de íme, itt nagyobb van Jónásnál."</span> <span class="verse"><a name="33">33</a>"Aki lámpást gyújt, nem teszi rejtett helyre, sem véka alá, hanem a lámpatartóra, hogy a belépők lássák a világosságot.</span> <span class="verse"><a name="34">34</a>A test lámpása a szem. Ha a szemed tiszta, az egész tested világos, de ha gonosz, a tested is sötét.</span> <span class="verse"><a name="35">35</a>Vigyázz tehát, hogy a benned levő világosság sötétséggé ne legyen!</span> <span class="verse"><a name="36">36</a>Ha tehát az egész tested világos, és nincsen benne egyetlen sötét rész sem, akkor olyan világos lesz az egész, mint amikor a lámpás megvilágít téged a fényével."</span> <span class="verse"><a name="37">37</a>Beszéd közben egy farizeus arra kérte őt, hogy ebédeljen nála. Jézus bement, és asztalhoz telepedett.</span> <span class="verse"><a name="38">38</a>A farizeus pedig elcsodálkozott, amikor meglátta, hogy ebéd előtt nem mosdott meg.</span> <span class="verse"><a name="39">39</a>Az Úr azonban ezt mondta neki: "Ti farizeusok a pohár és a tál külsejét megtisztítjátok, de belül telve vagytok rablásvággyal és gonoszsággal.</span> <span class="verse"><a name="40">40</a>Esztelenek! Aki megalkotta a külsőt, nem az alkotta-e meg a belsőt is?</span> <span class="verse"><a name="41">41</a>Azt adjátok oda alamizsnául, ami belül van, és minden tiszta lesz nektek."</span> <span class="verse"><a name="42">42</a>"De jaj nektek, farizeusok, mert tizedet adtok a mentából, a kaporból és minden veteményből, de elhanyagoljátok az igazságos ítéletet és az Isten szeretetét, pedig ezeket kellene cselekedni, és amazokat sem elhanyagolni!</span> <span class="verse"><a name="43">43</a>Jaj nektek, farizeusok, mert szeretitek a főhelyet a zsinagógában, és a köszöntéseket a tereken!</span> <span class="verse"><a name="44">44</a>Jaj nektek, mert olyanok vagytok, mint a jeltelen sírok: az emberek mit sem sejtve járnak felettük!</span> <span class="verse"><a name="45">45</a>Ekkor megszólalt egy törvénytudó, és ezt mondta neki: "Mester, amikor ezt mondod, minket is megbántasz."</span> <span class="verse"><a name="46">46</a>De ő így válaszolt: "Jaj nektek is, törvénytudók, mert megterhelitek az embereket elhordozhatatlan terhekkel, de magatok egyetlen ujjal sem érintitek azokat.</span> <span class="verse"><a name="47">47</a>Jaj nektek, mert síremlékeket építetek a prófétáknak, pedig atyáitok ölték meg őket.</span> <span class="verse"><a name="48">48</a>Tehát egyetértetek atyáitok tetteivel, és helyeslitek azokat, hiszen azok megölték őket, ti pedig síremlékeiket építitek.</span> <span class="verse"><a name="49">49</a>Ezért mondta az Isten bölcsessége is: Küldök hozzájuk prófétákat és apostolokat, és közülük némelyeket megölnek és üldöznek,</span> <span class="verse"><a name="50">50</a>hogy számot adjon ez a nemzedék minden próféta véréért, amelyet kiontottak a világ kezdete óta,</span> <span class="verse"><a name="51">51</a>Ábel vérétől Zakariás véréig, aki az áldozati oltár és a templom között pusztult el. Bizony, mondom néktek, számot kell adnia ennek a nemzedéknek.</span> <span class="verse"><a name="52">52</a>Jaj nektek, törvénytudók, mert magatokhoz vettétek az ismeret kulcsát: ti nem mentek be, és azokat is megakadályoztátok, akik be akarnak menni."</span> <span class="verse"><a name="53">53</a>Amikor kiment onnan, az írástudók és a farizeusok hevesen támadni és mindenféléről faggatni kezdték őt,</span> <span class="verse"><a name="54">54</a>és csak azt lesték, hogy beszédében valamin rajtakaphassák.</span> </p></div</div></div></body></html>