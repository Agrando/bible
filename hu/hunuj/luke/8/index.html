<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 8</strong></div><p><span class="verse"><a name="1">1</a>Ezután városról városra és faluról falura járt, és hirdette az Isten országának evangéliumát. Vele volt a tizenkettő</span> <span class="verse"><a name="2">2</a>és néhány asszony, akiket gonosz lelkektől szabadított meg, és betegségekből gyógyított meg: Mária, akit Magdalainak neveztek, akiből hét ördög ment ki,</span> <span class="verse"><a name="3">3</a>Johanna, Kuzának, Heródes egyik főemberének felesége, és Zsuzsánna, de sok más asszony is, akik szolgáltak neki vagyonukból.</span> <span class="verse"><a name="4">4</a>Amikor nagy sokaság gyűlt össze azok közül is, akik városról városra csatlakoztak hozzá, ezt mondta nekik példázatban:</span> <span class="verse"><a name="5">5</a>"Kiment a magvető vetni. Vetés közben némelyik mag az útfélre esett, és eltaposták, vagy megették az égi madarak.</span> <span class="verse"><a name="6">6</a>Némelyik a sziklás földre esett, és amikor kihajtott, elszáradt, mert nem kapott nedvességet.</span> <span class="verse"><a name="7">7</a>Némelyik a tövisek közé esett, és amikor vele együtt felnőttek a tövisek is, megfojtották.</span> <span class="verse"><a name="8">8</a>Némelyik pedig a jó földbe esett, és amikor felnövekedett, százszoros termést hozott." Majd emelt hangon hozzátette: "Akinek van füle a hallásra, hallja!"</span> <span class="verse"><a name="9">9</a>Ekkor megkérdezték tőle tanítványai, hogy mit jelent ez a példázat.</span> <span class="verse"><a name="10">10</a>Ő ezt mondta: "Nektek megadatott, hogy értsétek az Isten országa titkait, de a többieknek példázatokban adatik, hogy akik látnak, ne lássanak, és akik hallanak, ne értsenek.</span> <span class="verse"><a name="11">11</a>A példázat pedig ezt jelenti: A mag az Isten igéje.</span> <span class="verse"><a name="12">12</a>Akiknél az útfélre esett, azok meghallották az igét, de azután jön az ördög, és kiragadja szívükből, hogy ne higgyenek, és ne üdvözüljenek.</span> <span class="verse"><a name="13">13</a>Akiknél a sziklás földre esett, azok amikor hallják, örömmel fogadják az igét, de nem gyökerezik meg bennük: ezek hisznek egy ideig, de a megpróbáltatás idején elpártolnak.</span> <span class="verse"><a name="14">14</a>Akiknél a tövisek közé esett, azok hallották az igét, de mikor elmennek, az élet gondjai, gazdagsága és élvezetei megfojtják azt, és nem érlelnek termést.</span> <span class="verse"><a name="15">15</a>Akiknél pedig a jó földbe esett, azok igaz és jó szívvel hallgatják az igét, meg is tartják, és termést hoznak állhatatossággal."</span> <span class="verse"><a name="16">16</a>"Aki lámpást gyújt, nem takarja le edénnyel, ágy alá sem rejti, hanem a lámpatartóra teszi, hogy akik bemennek, lássák a világosságot.</span> <span class="verse"><a name="17">17</a>Mert nincs olyan rejtett dolog, amely napvilágra ne kerülne, és nincs olyan titok, amely ki ne tudódna, és ismertté ne válna.</span> <span class="verse"><a name="18">18</a>Vigyázzatok tehát, hogyan hallgatjátok! Mert akinek van, annak adatik, de akinek nincs, attól az is elvétetik, amiről azt gondolja, hogy az övé."</span> <span class="verse"><a name="19">19</a>Egyszer elmentek hozzá anyja és testvérei, de nem tudtak Jézushoz jutni a sokaság miatt.</span> <span class="verse"><a name="20">20</a>Ezért tudtára adták neki: "Anyád és testvéreid kint állnak, és látni szeretnének."</span> <span class="verse"><a name="21">21</a>Ő azonban így válaszolt: "Az én anyám és az én testvéreim azok, akik Isten igéjét hallgatják, és megtartják."</span> <span class="verse"><a name="22">22</a>Történt egy napon, hogy Jézus tanítványaival együtt hajóra szállt, és így szólt hozzájuk: "Menjünk át a tó túlsó partjára!" El is indultak.</span> <span class="verse"><a name="23">23</a>Miközben hajóztak, ő elaludt. Ekkor szélvihar csapott le a tóra, és a hajó kezdett vízzel megtelni, úgyhogy veszélyben forogtak.</span> <span class="verse"><a name="24">24</a>Ekkor odamentek hozzá, felébresztették, és így szóltak: "Mester, Mester, elveszünk!" Ő pedig felkelt, ráparancsolt a hullámokra, mire azok lecsillapodtak, és csendesség lett.</span> <span class="verse"><a name="25">25</a>Aztán ezt kérdezte tőlük: "Hol van a ti hitetek?" Ők pedig megrettenve és csodálkozva így szóltak egymáshoz: "Hát ki ez, hogy a szeleknek és a víznek is parancsol, és azok engedelmeskednek neki?"</span> <span class="verse"><a name="26">26</a>Azután áthajóztak a gadaraiak földjére, amely Galileával átellenben fekszik.</span> <span class="verse"><a name="27">27</a>Amikor partra szállt, a város felől szembejött vele egy ember, akiben ördögök voltak. Már régóta nem vett magára ruhát, és nem házban lakott, hanem sírboltokban.</span> <span class="verse"><a name="28">28</a>Amikor meglátta Jézust, felkiáltott, leborult eléje, és hangosan ezt mondta: "Mi közöm hozzád Jézus, a magasságos Isten Fia? Kérlek, ne gyötörj engem!"</span> <span class="verse"><a name="29">29</a>Jézus megparancsolta ugyanis a tisztátalan léleknek, hogy menjen ki ebből az emberből. Mivel az régóta tartotta megszállva, láncokkal és bilincsekkel kötözték meg, úgy őrizték, de ő elszaggatta a kötelékeket, a gonosz lélek meg a pusztába hajtotta.</span> <span class="verse"><a name="30">30</a>Jézus erre megkérdezte tőle: "Mi a neved?" Az így felelt: "Légió!" - mert sok ördög költözött bele.</span> <span class="verse"><a name="31">31</a>Ezek nagyon kérték őt, ne parancsolja őket vissza az alvilágba.</span> <span class="verse"><a name="32">32</a>Ott a hegyen legelészett egy nagy disznónyáj&#59; azt kérték tehát a gonosz lelkek, engedje meg, hogy azokba mehessenek. Ő pedig megengedte nekik.</span> <span class="verse"><a name="33">33</a>Kijöttek hát az ördögök az emberből, és belementek a disznókba. Ekkor a nyáj a meredekről a tóba rohant, és belefulladt.</span> <span class="verse"><a name="34">34</a>A pásztorok a történtek láttára elfutottak, és hírül vitték ezt a városba és a falvakba.</span> <span class="verse"><a name="35">35</a>Az emberek erre kijöttek, hogy lássák, mi történt. Amikor odaértek Jézushoz, és ott találták azt az embert, akiből kimentek az ördögök, amint felöltözve és ép elmével ül Jézus lábánál, megrettentek.</span> <span class="verse"><a name="36">36</a>Akik látták, elbeszélték nekik, hogyan szabadult meg a megszállott.</span> <span class="verse"><a name="37">37</a>Ekkor Gadara vidékének egész népe kérte őt, hogy távozzon közülük, mert nagy félelem lett úrrá rajtuk. Jézus ekkor hajóra szállt, és visszatért.</span> <span class="verse"><a name="38">38</a>Az az ember pedig, akiből kimentek az ördögök, arra kérte, hogy vele maradhasson. De Jézus elküldte, ezt mondva neki:</span> <span class="verse"><a name="39">39</a>"Térj haza, és beszéld el, mit tett veled az Isten." Ő pedig elment, és hirdette az egész városban, hogy milyen nagy jót tett vele Jézus.</span> <span class="verse"><a name="40">40</a>Amikor Jézus visszatért, a sokaság örömmel fogadta, mert mindnyájan várták őt.</span> <span class="verse"><a name="41">41</a>Ekkor egy Jairus nevű ember jött hozzá, aki a zsinagóga elöljárója volt&#59; és Jézus lába elé borulva kérlelte, hogy jöjjön el a házába,</span> <span class="verse"><a name="42">42</a>mivel egyetlen leánya, aki mintegy tizenkét éves volt, halálán van. Menet közben a sokaság minden oldalról szorongatta.</span> <span class="verse"><a name="43">43</a>Ekkor egy asszony, aki tizenkét éve vérfolyásos volt (és minden vagyonát az orvosokra költötte), de senki sem tudta meggyógyítani,</span> <span class="verse"><a name="44">44</a>odament, hozzáférkőzve megérintette a ruhája szegélyét, és azonnal elállt a vérfolyása.</span> <span class="verse"><a name="45">45</a>Jézus ekkor ezt kérdezte: "Ki érintett engem?" Amikor mindnyájan tagadták, Péter így válaszolt: "Mester, a sokaság szorongat és tolong körülötted!"</span> <span class="verse"><a name="46">46</a>De Jézus ezt mondta: "Valaki érintett engem, mert észrevettem, hogy erő áradt ki belőlem."</span> <span class="verse"><a name="47">47</a>Mikor az asszony látta, hogy nem maradhat észrevétlen, remegve előjött, eléje borult, és elbeszélte az egész nép előtt, hogy miért érintette meg őt, és hogy miként gyógyult meg azonnal.</span> <span class="verse"><a name="48">48</a>Jézus pedig ezt mondta neki: "Leányom, hited megtartott téged, menj el békességgel!"</span> <span class="verse"><a name="49">49</a>Még beszélt, amikor jött valaki a zsinagógai elöljáró házától, és így szólt: "Leányod meghalt, ne fáraszd tovább a Mestert!"</span> <span class="verse"><a name="50">50</a>Amikor Jézus ezt meghallotta, ezt mondta neki: "Ne félj, csak higgy, és meggyógyul."</span> <span class="verse"><a name="51">51</a>Amikor bement a házba, senkit sem bocsátott be, csak Pétert, Jánost, Jakabot, meg a kislány apját és anyját.</span> <span class="verse"><a name="52">52</a>Mindnyájan sírtak és gyászolták a leányt, de ő így szólt hozzájuk: "Ne sírjatok, nem halt meg, csak alszik!"</span> <span class="verse"><a name="53">53</a>Erre kinevették, mert tudták, hogy meghalt.</span> <span class="verse"><a name="54">54</a>Ő azonban megfogta a leány kezét, és szólította: "Leányom, ébredj!"</span> <span class="verse"><a name="55">55</a>Ekkor visszatért bele a lélek, és azonnal felkelt. Jézus pedig meghagyta, hogy adjanak neki enni.</span> <span class="verse"><a name="56">56</a>Szülei nem tudtak hová lenni az ámulattól, ő pedig megparancsolta nekik, hogy senkinek ne mondják el, ami történt.</span> </p></div</div></div></body></html>