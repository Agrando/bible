<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 20</strong></div><p><span class="verse"><a name="1">1</a>Történt az egyik napon, hogy miközben a templomban tanította a népet, és hirdette az evangéliumot, odaléptek a főpapok és az írástudók a vénekkel együtt,</span> <span class="verse"><a name="2">2</a>és megkérdezték tőle: "Mondd meg nekünk, milyen hatalommal cselekszed ezeket, vagy ki adta neked ezt a hatalmat?"</span> <span class="verse"><a name="3">3</a>Ő pedig így válaszolt nekik: "Én is kérdezek tőletek valamit&#59; mondjátok meg nekem:</span> <span class="verse"><a name="4">4</a>Vajon a János keresztsége mennyből való volt-e vagy emberektől?"</span> <span class="verse"><a name="5">5</a>Ők pedig így tanakodtak egymás között: "Ha azt mondjuk: mennyből, azt fogja mondani: Akkor miért nem hittetek neki?</span> <span class="verse"><a name="6">6</a>Ha pedig azt mondjuk: emberektől, az egész nép megkövez minket, mert meg van győződve arról, hogy János próféta volt."</span> <span class="verse"><a name="7">7</a>Ezért azt felelték neki, hogy nem tudják, honnan való.</span> <span class="verse"><a name="8">8</a>Erre Jézus így szólt hozzájuk: "Én sem mondom meg nektek, milyen hatalommal cselekszem ezeket."</span> <span class="verse"><a name="9">9</a>Azután ezt a példázatot mondta a népnek: "Egy ember szőlőt ültetett, és munkásoknak adta bérbe, majd hosszú időre idegenbe távozott.</span> <span class="verse"><a name="10">10</a>És amikor eljött az ideje, elküldött a munkásokhoz egy szolgát, hogy adják oda neki a részét a szőlő terméséből. De a munkások megverték, és üres kézzel küldték el.</span> <span class="verse"><a name="11">11</a>Azután egy másik szolgát küldött, de azt is megverték, meggyalázták, és üres kézzel küldték vissza.</span> <span class="verse"><a name="12">12</a>Majd egy harmadikat is küldött, de ezt is megsebesítették és kidobták.</span> <span class="verse"><a name="13">13</a>Akkor így szólt a szőlő gazdája: Mit tegyek? Elküldöm szeretett fiamat, őt talán meg fogják becsülni.</span> <span class="verse"><a name="14">14</a>De mikor azt meglátták a munkások, így tanakodtak egymás között: Ez az örökös! Öljük meg őt, hogy mienk legyen az örökség!</span> <span class="verse"><a name="15">15</a>És kidobták a szőlőből, majd megölték. Vajon mit tesz most már velük a szőlő ura?</span> <span class="verse"><a name="16">16</a>Eljön, és elveszti ezeket a munkásokat, a szőlőt pedig másoknak adja." Amikor ezt hallották, így szóltak: "Szó sem lehet róla!"</span> <span class="verse"><a name="17">17</a>Ő azonban rájuk nézett, és ezt mondta: "Akkor mit jelent az Írásnak ez a szava: az a kő, amelyet az építők megvetettek, lett a sarokkő,</span> <span class="verse"><a name="18">18</a>aki erre a kőre esik, összezúzódik, akire pedig ez a kő ráesik, szétmorzsolja azt."</span> <span class="verse"><a name="19">19</a>A főpapok és az írástudók már abban az órában rá akarták vetni a kezüket, de féltek a néptől, mert az megértette, hogy róluk mondta ezt a példázatot.</span> <span class="verse"><a name="20">20</a>Ezután állandóan szemmel tartották őt, és kémeket küldtek utána. Azok igazaknak tettették magukat, hogy Jézust a saját szavaival fogják meg, és átadhassák a hatóságnak, és a helytartó hatalmának.</span> <span class="verse"><a name="21">21</a>Ezek megkérdezték tőle: "Mester, tudjuk, hogy helyesen szólsz és tanítasz, és nem vagy személyválogató, hanem az igazsághoz ragaszkodva tanítod az Isten útját.</span> <span class="verse"><a name="22">22</a>Szabad-e a császárnak adót fizetnünk, vagy nem?"</span> <span class="verse"><a name="23">23</a>Ő azonban felismerte álnokságukat, és így szólt hozzájuk:</span> <span class="verse"><a name="24">24</a>"Mutassatok nekem egy dénárt: kinek a képe és felirata van rajta?" Ők ezt felelték: "A császáré."</span> <span class="verse"><a name="25">25</a>Ő pedig így válaszolt nekik: "Adjátok meg a császárnak, ami a császáré, és az Istennek, ami az Istené."</span> <span class="verse"><a name="26">26</a>Így tehát nem tudtak belekötni szavaiba a nép előtt, hanem elcsodálkoztak válaszán, és elhallgattak.</span> <span class="verse"><a name="27">27</a>Azután odamentek hozzá néhányan a szadduceusok közül, akik tagadják, hogy van feltámadás, és ezt kérdezték tőle:</span> <span class="verse"><a name="28">28</a>"Mester, Mózes előírta nekünk, hogy ha valakinek meghal a testvére, akinek volt felesége, de gyermeke nem, akkor annak a testvére vegye el az asszonyt, és támasszon utódot az ő testvérének.</span> <span class="verse"><a name="29">29</a>Volt hét testvér. Az első megnősült, de meghalt gyermektelenül.</span> <span class="verse"><a name="30">30</a>Ekkor a második vette el az asszonyt,</span> <span class="verse"><a name="31">31</a>aztán a harmadik, majd sorban mind a hét, de mind úgy haltak meg, hogy nem hagytak maguk után gyermeket.</span> <span class="verse"><a name="32">32</a>Végül aztán meghalt az asszony is.</span> <span class="verse"><a name="33">33</a>A feltámadáskor közülük vajon melyiknek lesz a felesége az asszony, hiszen mind a hétnek a felesége volt?"</span> <span class="verse"><a name="34">34</a>Jézus így válaszolt nekik: "E világ fiai házasodnak és férjhez mennek,</span> <span class="verse"><a name="35">35</a>de akik méltónak ítéltetnek ama eljövendő világra, hogy részük legyen a halottak közül való feltámadásban, azok nem házasodnak majd, és férjhez sem mennek.</span> <span class="verse"><a name="36">36</a>Sőt meg sem halhatnak többé, mert az angyalokhoz lesznek hasonlók, és az Isten fiaivá lesznek, lévén a feltámadás fiai.</span> <span class="verse"><a name="37">37</a>Arra pedig, hogy a halottak feltámadnak, már Mózes is rámutatott a csipkebokornál, amikor az Urat Ábrahám Istenének, Izsák Istenének és Jákób Istenének mondta.</span> <span class="verse"><a name="38">38</a>Az Isten pedig nem a holtak Istene, hanem az élőké. Mert az ő számára mindenki él."</span> <span class="verse"><a name="39">39</a>Néhány írástudó ekkor így szólt: "Mester, jól mondtad."</span> <span class="verse"><a name="40">40</a>És nem mertek többé kérdezni tőle semmit.</span> <span class="verse"><a name="41">41</a>Ő azonban megkérdezte tőlük: "Hogyan mondhatják azt, hogy a Krisztus a Dávid Fia?</span> <span class="verse"><a name="42">42</a>Hiszen maga Dávid mondja a Zsoltárok könyvében: Így szólt az Úr az én uramhoz: Ülj a jobb kezem felől,</span> <span class="verse"><a name="43">43</a>amíg lábod zsámolyává nem teszem ellenségeidet.</span> <span class="verse"><a name="44">44</a>Ha tehát Dávid Urának szólítja őt, hogyan lehet akkor a Fia?"</span> <span class="verse"><a name="45">45</a>Miközben pedig az egész nép hallgatta őt, így szólt a tanítványaihoz:</span> <span class="verse"><a name="46">46</a>"Óvakodjatok az írástudóktól, akik szeretnek díszes köntösben járni, és szívesen veszik a köszöntéseket a tereken&#59; szeretik a főhelyeket a zsinagógákban és az asztalfőn ülni a lakomákon&#59;</span> <span class="verse"><a name="47">47</a>akik felemésztik az özvegyek házát, és színlelésből hosszan imádkoznak. Ezekre vár a legsúlyosabb ítélet."</span> </p></div</div></div></body></html>