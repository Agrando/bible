<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 21</strong></div><p><span class="verse"><a name="1">1</a>Amikor feltekintett, látta, hogyan dobják a gazdagok áldozati ajándékaikat a perselybe.</span> <span class="verse"><a name="2">2</a>Észrevett ott egy szegény özvegyasszonyt is, aki két fillért dobott abba,</span> <span class="verse"><a name="3">3</a>és így szólt: "Bizony, mondom néktek, hogy ez a szegény özvegyasszony mindenkinél többet dobott a perselybe.</span> <span class="verse"><a name="4">4</a>Azok ugyanis mind a feleslegükből dobtak az áldozati ajándékokhoz, ő azonban szegénységéből mindazt beledobta, amije volt, az egész vagyonát."</span> <span class="verse"><a name="5">5</a>Amikor némelyek azt mondták a templomról, hogy az gyönyörű kövekkel és fogadalmi ajándékokkal van díszítve, ő így szólt:</span> <span class="verse"><a name="6">6</a>"Jönnek olyan napok, amikor ezekből, amiket itt láttok, nem marad kő kövön, amit le ne rombolnának."</span> <span class="verse"><a name="7">7</a>Ekkor azt kérdezték tőle: "Mester, mikor lesz ez, és mi lesz annak a jele, hogy ez elkezdődik?"</span> <span class="verse"><a name="8">8</a>Ő pedig így válaszolt: "Vigyázzatok, hogy meg ne tévesszenek titeket! Mert sokan jönnek majd az én nevemben, és azt mondják: Én vagyok! - meg azt: Az idő közel jött! De ti ne kövessétek őket.</span> <span class="verse"><a name="9">9</a>És amikor háborúk zaját és lázadások hírét halljátok, ne rettenjetek meg, mert ezeknek előbb meg kell történniük, de nem jön mindjárt a vég."</span> <span class="verse"><a name="10">10</a>Azután így folytatta: "Nemzet nemzet ellen és ország ország ellen támad,</span> <span class="verse"><a name="11">11</a>mindenfelé nagy földrengések, járványok és éhínségek lesznek, rettenetes dolgok történnek, és hatalmas jelek tűnnek fel az égen."</span> <span class="verse"><a name="12">12</a>"De még ezek előtt kezet emelnek rátok, és üldöznek titeket&#59; átadnak benneteket a zsinagógáknak, és börtönbe vetnek, királyok és helytartók elé vezetnek titeket az én nevemért.</span> <span class="verse"><a name="13">13</a>De ez alkalom lesz nektek a tanúságtételre.</span> <span class="verse"><a name="14">14</a>Határozzátok el szívetekben, hogy nem gondoltok előre a védekezésre,</span> <span class="verse"><a name="15">15</a>mert én adok nektek szájat és bölcsességet, amelynek nem tud ellenállni, vagy ellene mondani egyetlen ellenfeletek sem.</span> <span class="verse"><a name="16">16</a>Kiszolgáltatnak titeket még a szülők, testvérek, rokonok és barátok is, egyeseket meg is ölnek közületek,</span> <span class="verse"><a name="17">17</a>és mindenki gyűlöl majd titeket az én nevemért.</span> <span class="verse"><a name="18">18</a>De egyetlen hajszál sem vész el a fejetekről.</span> <span class="verse"><a name="19">19</a>Állhatatosságotokkal nyeritek meg majd a lelketeket."</span> <span class="verse"><a name="20">20</a>"Amikor pedig látjátok, hogy Jeruzsálemet hadseregek kerítik be, akkor tudjátok meg, hogy elközelített annak a pusztulása.</span> <span class="verse"><a name="21">21</a>Akkor, akik Júdeában vannak, meneküljenek a hegyekbe, és akik a városban vannak, költözzenek ki onnan&#59; akik pedig vidéken vannak, ne menjenek be oda.</span> <span class="verse"><a name="22">22</a>Ezek ugyanis a bosszúállás napjai, hogy beteljesedjék mindaz, ami meg van írva.</span> <span class="verse"><a name="23">23</a>Jaj azokban a napokban a terhes és a szoptatós anyáknak, mert nagy nyomorúság szakad a földre, és harag erre a népre.</span> <span class="verse"><a name="24">24</a>Kardélre hányják, és fogságba viszik őket mindenféle pogány nép közé&#59; és pogányok tapossák Jeruzsálemet, amíg be nem telik a pogányok ideje."</span> <span class="verse"><a name="25">25</a>"És akkor jelek lesznek a napban, a holdban és a csillagokban, a földön pedig a tenger zúgása és háborgása miatt kétségbeesnek a népek tanácstalanságukban.</span> <span class="verse"><a name="26">26</a>Az emberek megdermednek a félelemtől és annak sejtésétől, ami az egész földre vár, mert az egek tartóerői megrendülnek.</span> <span class="verse"><a name="27">27</a>És akkor meglátják az Emberfiát eljönni a felhőben nagy hatalommal és dicsőséggel.</span> <span class="verse"><a name="28">28</a>Amikor pedig ezek elkezdődnek, egyenesedjetek fel, és emeljétek fel a fejeteket, mert közeledik a megváltásotok."</span> <span class="verse"><a name="29">29</a>Mondott nekik egy példázatot is: "Nézzétek meg a fügefát és a fákat mind:</span> <span class="verse"><a name="30">30</a>amikor látjátok, hogy kihajtanak, már magatoktól is tudjátok, hogy közel van a nyár.</span> <span class="verse"><a name="31">31</a>Így ti is, amikor látjátok, hogy mindezek bekövetkeznek, tudjátok meg: közel van az Isten országa.</span> <span class="verse"><a name="32">32</a>Bizony, mondom néktek: nem múlik el ez a nemzedék addig, amíg mindez meg nem lesz.</span> <span class="verse"><a name="33">33</a>Az ég és a föld elmúlik, de az én beszédeim nem múlnak el."</span> <span class="verse"><a name="34">34</a>"Vigyázzatok magatokra, nehogy szívetek elnehezedjék mámortól, részegségtől vagy a megélhetés gondjaitól&#59; és hirtelen lepjen meg titeket az a nap,</span> <span class="verse"><a name="35">35</a>mint valami csapda, mert úgy fog rátörni mindazokra, akik a föld színén laknak.</span> <span class="verse"><a name="36">36</a>Legyetek tehát éberek és szüntelen könyörögjetek, hogy kimenekülhessetek mindazokból, amik történni fognak, és hogy megállhassatok az Emberfia előtt."</span> <span class="verse"><a name="37">37</a>Nappal a templomban tanított, éjszakánként pedig az Olajfák hegyére ment, és ott tartózkodott.</span> <span class="verse"><a name="38">38</a>De kora reggel az egész nép hozzá sietett, hogy hallgassa őt a templomban.</span> </p></div</div></div></body></html>