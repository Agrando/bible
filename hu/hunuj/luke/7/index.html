<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 7</strong></div><p><span class="verse"><a name="1">1</a>Miután befejezte minden beszédét, amelyet a nép füle hallatára mondott, bement Kapernaumba.</span> <span class="verse"><a name="2">2</a>Egy századosnak volt egy szolgája, akit nagyon kedvelt, s aki most beteg volt, és haldoklott.</span> <span class="verse"><a name="3">3</a>Amint hallott Jézusról, elküldte hozzá a zsidók véneit, és kérte: jöjjön el, és mentse meg a szolgáját.</span> <span class="verse"><a name="4">4</a>Amikor odaértek Jézushoz, sürgetve kérték: "Méltó arra, hogy megtedd ezt neki,</span> <span class="verse"><a name="5">5</a>mert szereti népünket, ő építtette a zsinagógát is nekünk."</span> <span class="verse"><a name="6">6</a>Jézus erre elindult velük. Amikor pedig már nem volt messze a háztól, a százados eléje küldte barátait, és ezt üzente neki: "Uram, ne fáradj, mert nem vagyok méltó arra, hogy a hajlékomba jöjj.</span> <span class="verse"><a name="7">7</a>De magamat sem tartottam méltónak arra, hogy elmenjek hozzád, hanem csak szólj, és meggyógyul a szolgám.</span> <span class="verse"><a name="8">8</a>Mert én is hatalom alá rendelt ember vagyok, és nekem is vannak alárendelt katonáim. Ha szólok ennek: Menj el, elmegy&#59; és a másiknak: Jöjj ide, idejön&#59; és ha azt mondom a szolgámnak: Tedd meg ezt, megteszi."</span> <span class="verse"><a name="9">9</a>Amikor Jézus ezt meghallotta, elcsodálkozott rajta, és hátrafordulva így szólt az őt követő sokasághoz: "Mondom nektek, Izráelben sem találtam ekkora hitet."</span> <span class="verse"><a name="10">10</a>Mire a küldöttek visszatértek a házba, a szolgát egészségesen találták.</span> <span class="verse"><a name="11">11</a>Ezután elment egy Nain nevű városba, és vele mentek tanítványai nagy sokasággal együtt.</span> <span class="verse"><a name="12">12</a>Amikor közeledett a város kapujához, íme, halottat hoztak kifelé, egy özvegyasszony egyetlen fiát, és a városból nagy sokaság követte.</span> <span class="verse"><a name="13">13</a>Amikor az Úr meglátta az asszonyt, megszánta, és így szólt hozzá: "Ne sírj!"</span> <span class="verse"><a name="14">14</a>Azután odalépett, és megérintette a koporsót. Akik vitték, megálltak, ő pedig így szólt: "Ifjú, neked mondom, kelj fel!"</span> <span class="verse"><a name="15">15</a>Erre felült a halott, és elkezdett beszélni&#59; Jézus pedig átadta az anyjának.</span> <span class="verse"><a name="16">16</a>Félelem fogta el mindnyájukat, dicsőítették az Istent, és ezt mondták: "Nagy próféta támadt közöttünk, és meglátogatta Isten az ő népét."</span> <span class="verse"><a name="17">17</a>Ez a hír elterjedt róla az egész Júdeában és az egész környéken.</span> <span class="verse"><a name="18">18</a>Mindezt hírül vitték Jánosnak a tanítványai. Ő pedig magához hívatott tanítványai közül kettőt,</span> <span class="verse"><a name="19">19</a>és elküldte őket az Úrhoz ezzel a kérdéssel: "Te vagy-e az Eljövendő, vagy mást várjunk?"</span> <span class="verse"><a name="20">20</a>Amikor odaérkeztek hozzá ezek a férfiak, ezt mondták: "Keresztelő János küldött minket hozzád ezzel a kérdéssel: Te vagy-e az Eljövendő, vagy mást várjunk?"</span> <span class="verse"><a name="21">21</a>Jézus abban az órában sok embert meggyógyított különféle betegségekből és bajokból, megszabadított gonosz lelkektől, és sok vaknak adta vissza a látását.</span> <span class="verse"><a name="22">22</a>Ezért így válaszolt nekik: "Menjetek el, vigyétek hírül Jánosnak, amit láttatok és hallottatok: Vakok látnak, sánták járnak, leprások tisztulnak meg, süketek hallanak, halottak támadnak fel, a szegényeknek az evangélium hirdettetik,</span> <span class="verse"><a name="23">23</a>és boldog, aki nem botránkozik meg énbennem."</span> <span class="verse"><a name="24">24</a>Amikor János követei elmentek, elkezdett beszélni a sokaságnak Jánosról: "Miért mentetek ki a pusztába? Szélingatta nádszálat látni?</span> <span class="verse"><a name="25">25</a>Ugyan miért mentetek ki? Puha ruhákba öltözött embert látni? Hiszen, akik pompás öltözetben és bőségben élnek, azok a királyi palotákban vannak.</span> <span class="verse"><a name="26">26</a>Akkor miért mentetek ki? Prófétát látni? Azt láttatok, sőt - mondom nektek - prófétánál is nagyobbat!</span> <span class="verse"><a name="27">27</a>Ő az, akiről meg van írva: Íme, elküldöm követemet előtted, aki elkészíti neked az utat.</span> <span class="verse"><a name="28">28</a>Mondom nektek, hogy asszonytól születettek közül nincs senki nagyobb Jánosnál, de aki a legkisebb az Isten országában, nagyobb nála."</span> <span class="verse"><a name="29">29</a>Miután meghallgatta őt az egész nép, még a vámszedők is igazat adtak Istennek azzal, hogy megkeresztelkedtek a János keresztségével,</span> <span class="verse"><a name="30">30</a>a farizeusok és a törvénytudók azonban elvetették Isten akaratát, és nem keresztelkedtek meg általa.</span> <span class="verse"><a name="31">31</a>"Kihez hasonlítsam tehát e nemzedék tagjait? Kihez is hasonlók?</span> <span class="verse"><a name="32">32</a>Hasonlók azokhoz a gyermekekhez, akik a piacon ülnek, és azt kiáltják egymásnak: Furulyáztunk nektek, és nem táncoltatok, siratót énekeltünk, és nem sírtatok.</span> <span class="verse"><a name="33">33</a>Mert eljött Keresztelő János, aki nem eszik kenyeret, nem iszik bort, és azt mondjátok: ördög van benne.</span> <span class="verse"><a name="34">34</a>Eljött az Emberfia, aki eszik és iszik, és azt mondjátok: Íme, falánk és részeges ember, vámszedők és bűnösök barátja.</span> <span class="verse"><a name="35">35</a>De minden gyermekében igazolódott az ő bölcsessége."</span> <span class="verse"><a name="36">36</a>Egy farizeus arra kérte őt, hogy egyék vele. Be is ment a farizeus házába, és asztalhoz telepedett.</span> <span class="verse"><a name="37">37</a>Egy bűnös asszony pedig, aki abban a városban élt, megtudta, hogy asztalhoz telepedett a farizeus házában, kenetet hozott egy alabástromtartóban.</span> <span class="verse"><a name="38">38</a>Megállt mögötte a lábánál sírva, és könnyeivel kezdte öntözni a lábát, és hajával törölte meg&#59; csókolgatta a lábát, és megkente kenettel.</span> <span class="verse"><a name="39">39</a>Amikor pedig látta ezt az a farizeus, aki meghívta őt, ezt mondta magában: "Ha ő volna ama próféta, tudná, ki ez, és tudná, hogy ez az asszony, aki hozzáér: bűnös."</span> <span class="verse"><a name="40">40</a>Ekkor megszólalt Jézus, és ezt mondta neki: "Simon, van valami mondanivalóm neked." Ő pedig így szólt: "Mester, mondd!"</span> <span class="verse"><a name="41">41</a>Erre ezt mondta Jézus: "Egy hitelezőnek volt két adósa: az egyik ötszáz dénárral tartozott neki, a másik ötvennel.</span> <span class="verse"><a name="42">42</a>Mivel nem volt miből megadniuk, mind a kettőnek elengedte. Közülük vajon melyikük szereti őt jobban?"</span> <span class="verse"><a name="43">43</a>Simon így válaszolt: "Úgy gondolom, hogy az, akinek többet engedett el." Ő pedig ezt mondta neki: "Helyesen ítéltél" -</span> <span class="verse"><a name="44">44</a>és az asszony felé fordulva beszélt tovább Simonhoz: "Látod, ezt az asszonyt? Bejöttem a házadba: vizet lábamra nem adtál, ő pedig könnyeivel öntözte lábamat, és hajával törölte meg.</span> <span class="verse"><a name="45">45</a>Te nem csókoltál meg, ő pedig mióta bejöttem, nem szűnt meg csókolni a lábamat.</span> <span class="verse"><a name="46">46</a>Te nem kented meg olajjal a fejemet, ő pedig kenettel kente meg a lábamat.</span> <span class="verse"><a name="47">47</a>Ezért mondom neked: neki sok bűne bocsáttatott meg, hiszen nagyon szeretett. Akinek pedig kevés bocsáttatik meg, kevésbé szeret."</span> <span class="verse"><a name="48">48</a>Az asszonynak pedig ezt mondta: "Megbocsáttattak a te bűneid."</span> <span class="verse"><a name="49">49</a>Az asztalnál ülők erre kezdték kérdezgetni egymás között: "Kicsoda ez, aki a bűnöket is megbocsátja?"</span> <span class="verse"><a name="50">50</a>Ő pedig így szólt az asszonyhoz: "A te hited megtartott téged, menj el békességgel!"</span> </p></div</div></div></body></html>