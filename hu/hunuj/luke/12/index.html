<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 12</strong></div><p><span class="verse"><a name="1">1</a>Miközben megszámlálhatatlan sokaság gyűlt össze, úgyhogy majd letaposták egymást, beszélni kezdett, de először csak tanítványaihoz: "Óvakodjatok a farizeusok kovászától, vagyis a képmutatástól.</span> <span class="verse"><a name="2">2</a>Nincsen olyan rejtett dolog, amely le ne lepleződnék, és olyan titok, amely ki ne tudódnék.</span> <span class="verse"><a name="3">3</a>Ezért tehát amit a sötétségben mondtatok, azt a világosságban fogják hallani, és amit fülbe súgva mondtatok a belső szobában, azt a háztetőkről fogják hirdetni.</span> <span class="verse"><a name="4">4</a>Nektek, barátaimnak mondom: Ne féljetek azoktól, akik megölik a testet, de azután többé nem árthatnak.</span> <span class="verse"><a name="5">5</a>Megmondom nektek, kitől féljetek: attól féljetek, akinek azonfelül, hogy megöl, arra is van hatalma, hogy a gyehennára vessen. Bizony, mondom néktek: Tőle féljetek."</span> <span class="verse"><a name="6">6</a>"Ugye öt verebet adnak két fillérért: mégsem feledkezik meg közülük egyről sem az Isten.</span> <span class="verse"><a name="7">7</a>Nektek pedig még a hajatok szálai is mind meg vannak számlálva. Ne féljetek, ti sok verébnél értékesebbek vagytok!"</span> <span class="verse"><a name="8">8</a>"Mondom nektek: ha valaki vallást tesz rólam az emberek előtt, az Emberfia is vallást tesz arról az Isten angyalai előtt.</span> <span class="verse"><a name="9">9</a>Aki pedig megtagad engem az emberek előtt, azt én is megtagadom az Isten angyalai előtt.</span> <span class="verse"><a name="10">10</a>Ha valaki az Emberfia ellen szól, annak megbocsáttatik, de aki a Szentlelket káromolja, annak nem bocsáttatik meg."</span> <span class="verse"><a name="11">11</a>"Amikor a zsinagógákba a hatóság és a felsőbbség elé hurcolnak titeket, ne aggódjatok amiatt: hogyan vagy mivel védekezzetek, vagy mit mondjatok,</span> <span class="verse"><a name="12">12</a>mert a Szentlélek abban az órában megtanít majd titeket arra, amit mondanotok kell."</span> <span class="verse"><a name="13">13</a>Ekkor így szólt hozzá valaki a sokaságból: "Mester, mondd meg a testvéremnek, hogy ossza meg velem az örökséget!"</span> <span class="verse"><a name="14">14</a>De ő így válaszolt: "Ember, ki tett engem bíróvá vagy osztóvá köztetek?"</span> <span class="verse"><a name="15">15</a>Azután ezt mondta nekik: "Vigyázzatok, és őrizkedjetek minden kapzsiságtól, mert ha bőségben él is valaki, életét akkor sem a vagyona tartja meg."</span> <span class="verse"><a name="16">16</a>Aztán példázatot mondott nekik: "Egy gazdag embernek bő termést hozott a földje,</span> <span class="verse"><a name="17">17</a>ekkor így gondolkozott magában: Mit tegyek? Nincs hova betakarítanom a termésemet.</span> <span class="verse"><a name="18">18</a>Majd így szólt: Ezt teszem: lebontom a csűreimet, nagyobbakat építek, oda takarítom be minden gabonámat és javamat,</span> <span class="verse"><a name="19">19</a>és ezt mondom a lelkemnek: Én lelkem, sok javad van sok évre félretéve, pihenj, egyél, igyál, vigadozzál!</span> <span class="verse"><a name="20">20</a>Isten azonban azt mondta neki: Bolond, még ez éjjel elkérik tőled a lelkedet, kié lesz akkor mindaz, amit felhalmoztál?</span> <span class="verse"><a name="21">21</a>Így jár az, aki magának gyűjt, és nem Isten szerint gazdag."</span> <span class="verse"><a name="22">22</a>Tanítványaihoz pedig így szólt: "Ezért mondom nektek: ne aggódjatok életetekért, hogy mit egyetek, se testetekért, hogy mivel ruházkodjatok,</span> <span class="verse"><a name="23">23</a>mert több az élet a tápláléknál, és a test a ruházatnál.</span> <span class="verse"><a name="24">24</a>Nézzétek meg a hollókat: nem vetnek, nem is aratnak, nincsen kamrájuk, sem csűrük, Isten mégis eltartja őket. Mennyivel értékesebbek vagytok ti a madaraknál!</span> <span class="verse"><a name="25">25</a>De aggodalmaskodásával ki tudná közületek akár egy arasznyival is meghosszabbítani életét?</span> <span class="verse"><a name="26">26</a>Ha tehát a legcsekélyebbre sem vagytok képesek, miért aggódtok a többi miatt?</span> <span class="verse"><a name="27">27</a>Nézzétek a liliomokat, miként növekednek: nem fáradoznak, nem is fonnak, de mondom nektek, hogy Salamon teljes dicsőségében sem öltözött úgy, mint ezek közül bármelyik.</span> <span class="verse"><a name="28">28</a>Ha pedig a mező füvét, amely ma van, és holnap a kemencébe vetik, az Isten így öltözteti, mennyivel inkább titeket, kicsinyhitűek!</span> <span class="verse"><a name="29">29</a>Ti se kérdezzétek tehát, hogy mit egyetek, vagy mit igyatok, és ne nyugtalankodjatok.</span> <span class="verse"><a name="30">30</a>Mert mindezeket a világ pogányai kérdezgetik. A ti Atyátok pedig tudja, hogy szükségetek van ezekre.</span> <span class="verse"><a name="31">31</a>Inkább keressétek az ő országát, és ráadásul ezek is megadatnak nektek.</span> <span class="verse"><a name="32">32</a>Ne félj, te kicsiny nyáj, mert úgy tetszett a ti Atyátoknak, hogy nektek adja az országot!"</span> <span class="verse"><a name="33">33</a>"Adjátok el vagyonotokat, és adjátok alamizsnául, szerezzetek magatoknak el nem avuló erszényeket, kifogyhatatlan kincset a mennyben, ahol a tolvaj nem férkőzhet hozzá, a moly sem emészti meg.</span> <span class="verse"><a name="34">34</a>Mert ahol a ti kincsetek van, ott lesz a ti szívetek is."</span> <span class="verse"><a name="35">35</a>"Legyen derekatok felövezve, és lámpásotok meggyújtva.</span> <span class="verse"><a name="36">36</a>Ti pedig legyetek hasonlók az olyan emberekhez, akik várják, mikor tér vissza uruk a menyegzőről, hogy amikor megérkezik és zörget, azonnal ajtót nyithassanak neki.</span> <span class="verse"><a name="37">37</a>Boldogok azok a szolgák, akiket az úr, amikor megérkezik virrasztva talál. Bizony, mondom néktek, hogy felövezi magát, asztalhoz ülteti őket, odamegy, és felszolgál nekik.</span> <span class="verse"><a name="38">38</a>És ha a második vagy ha a harmadik őrváltáskor érkezik is meg, és virrasztva találja őket: boldogok azok a szolgák!</span> <span class="verse"><a name="39">39</a>Azt pedig jegyezzétek meg, hogy ha tudná a ház ura: melyik órában jön a tolvaj, nem hagyná, hogy betörjön a házába.</span> <span class="verse"><a name="40">40</a>Ti is legyetek készen, mert abban az órában jön el az Emberfia, amikor nem is gondoljátok!"</span> <span class="verse"><a name="41">41</a>Péter ekkor megkérdezte: "Uram, nekünk mondod ezt a példázatot, vagy mindenkinek?"</span> <span class="verse"><a name="42">42</a>Az Úr így válaszolt: "Ki tehát a hű és okos sáfár, akit az úr szolgái fölé rendel, hogy idejében kiadja élelmüket?</span> <span class="verse"><a name="43">43</a>Boldog az a szolga, akit, amikor megérkezik az úr, ilyen munkában talál!</span> <span class="verse"><a name="44">44</a>Bizony, mondom néktek, hogy az egész vagyona fölé rendeli őt.</span> <span class="verse"><a name="45">45</a>Ha pedig ezt mondaná szívében az a szolga: Késik az én uram, és kezdené verni a szolgákat és szolgálóleányokat, elkezdene enni, inni és részegeskedni&#59;</span> <span class="verse"><a name="46">46</a>azon a napon jön meg annak a szolgának az ura, amelyen nem várja, és abban az órában, amelyben nem gondolja: kettévágatja, és a hűtlenek sorsára juttatja.</span> <span class="verse"><a name="47">47</a>Az a szolga, aki ismerte ura akaratát, és nem fogott hozzá teljesítéséhez, vagy nem cselekedett akarata szerint, sok verést kap&#59;</span> <span class="verse"><a name="48">48</a>aki viszont nem ismerte ura akaratát, és úgy cselekedett verést érdemlő dolgokat, az kevés verést kap. Akinek sokat adtak, attól sokat kívánnak, és akire sokat bíztak, attól többet kérnek számon."</span> <span class="verse"><a name="49">49</a>"Azért jöttem, hogy tüzet bocsássak a földre, és mennyire szeretném, ha már lángolna!</span> <span class="verse"><a name="50">50</a>Keresztséggel kell azonban még megkereszteltetnem, és mennyire szorongok, míg ez végbe nem megy!</span> <span class="verse"><a name="51">51</a>Azt gondoljátok, azért jöttem, hogy békességet hozzak a földre? Nem - mondom nektek -, hanem inkább meghasonlást.</span> <span class="verse"><a name="52">52</a>Mert mostantól fogva öten lesznek egy családban, akik meghasonlottak, három kettővel, és kettő hárommal.</span> <span class="verse"><a name="53">53</a>Meghasonlik az apa a fiával, és a fiú az apjával, az anya a leányával, és a leány az anyjával, az anyós a menyével, és a meny az anyósával."</span> <span class="verse"><a name="54">54</a>Azután szólt a sokasághoz is: "Amikor látjátok, hogy felhő támad nyugatról, mindjárt azt mondjátok, hogy eső jön&#59; és úgy lesz.</span> <span class="verse"><a name="55">55</a>Amikor pedig azt halljátok, hogy a déli szél fúj, azt mondjátok, hogy hőség jön&#59; és úgy lesz.</span> <span class="verse"><a name="56">56</a>Képmutatók, a föld és az ég jelenségeit felismeritek, e mostani időt miért nem tudjátok felismerni?"</span> <span class="verse"><a name="57">57</a>"De miért nem ítélitek meg magatoktól is, hogy mi az igazságos?</span> <span class="verse"><a name="58">58</a>Amikor ellenfeleddel az elöljáró elé mégy, még útközben igyekezz megszabadulni tőle, nehogy a bíró elé hurcoljon és a bíró átadjon a börtönőrnek, a börtönőr pedig tömlöcbe vessen téged.</span> <span class="verse"><a name="59">59</a>Mondom neked: nem jössz ki onnan addig, amíg meg nem adod az utolsó fillért is."</span> </p></div</div></div></body></html>