<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 23</strong></div><p><span class="verse"><a name="1">1</a>Ezután elindult az egész testület, és elvitték őt Pilátushoz.</span> <span class="verse"><a name="2">2</a>Ott így kezdték vádolni: "Megállapítottuk, hogy félrevezeti népünket, ellenzi, hogy adót fizessünk a császárnak, és azt állítja magáról, hogy ő a felkent király."</span> <span class="verse"><a name="3">3</a>Pilátus megkérdezte tőle: "Te vagy a zsidók királya?" Ő pedig ezt felelte: "Te mondod."</span> <span class="verse"><a name="4">4</a>Pilátus erre így szólt a főpapokhoz és a sokasághoz: "Semmi bűnt nem találok ebben az emberben."</span> <span class="verse"><a name="5">5</a>De azok erősen állították: "Fellázítja a népet tanításával egész Júdeában, Galileától kezdve egészen idáig."</span> <span class="verse"><a name="6">6</a>Pilátus ezt hallva megkérdezte, hogy Galileából való-e ez az ember.</span> <span class="verse"><a name="7">7</a>Amikor pedig megtudta, hogy Heródes hatósága alá tartozik, átküldte Heródeshez, aki szintén Jeruzsálemben tartózkodott ezekben a napokban.</span> <span class="verse"><a name="8">8</a>Amikor Heródes meglátta Jézust, nagyon megörült, mert már jó ideje szerette volna látni, mivel hallott róla, és azt remélte, hogy valami csodát tesz majd az ő szeme láttára.</span> <span class="verse"><a name="9">9</a>Hosszasan kérdezgette őt, de Jézus semmit sem válaszolt neki.</span> <span class="verse"><a name="10">10</a>Ott álltak a főpapok és az írástudók is, akik hevesen vádolták.</span> <span class="verse"><a name="11">11</a>Heródes pedig katonai kíséretével együtt megvetően bánt vele, kigúnyolta, és fényes ruhába öltöztetve visszaküldte Pilátushoz.</span> <span class="verse"><a name="12">12</a>Ezen a napon Heródes és Pilátus barátságot kötöttek egymással. Előtte ugyanis haragban voltak.</span> <span class="verse"><a name="13">13</a>Ekkor Pilátus összehívta a főpapokat, a vezetőket és a népet,</span> <span class="verse"><a name="14">14</a>és így szólt hozzájuk: "Ezt az embert elém hoztátok azzal, hogy a népet félrevezeti. Íme, én előttetek vallattam ki, és nem találtam ebben az emberben egyet sem azok közül a bűnök közül, amelyekkel vádoljátok.</span> <span class="verse"><a name="15">15</a>De még Heródes sem, mert visszaküldte hozzánk. Láthatjátok, hogy semmi halált érdemlő dolgot nem követett el:</span> <span class="verse"><a name="16">16</a>megfenyítem tehát, és elbocsátom."</span> <span class="verse"><a name="17">17</a>(Ünnepenként pedig szabadon kellett neki bocsátania egy foglyot.)</span> <span class="verse"><a name="18">18</a>Erre valamennyien felkiáltottak: "Ezt öld meg! Barabbást pedig bocsásd el nekünk!"</span> <span class="verse"><a name="19">19</a>Ez utóbbi a városban történt lázadásért és gyilkosságért volt börtönbe vetve.</span> <span class="verse"><a name="20">20</a>Pilátus ismét szólt hozzájuk, mert szerette volna szabadon bocsátani Jézust.</span> <span class="verse"><a name="21">21</a>De ezek kiáltoztak: "Feszítsd meg, feszítsd meg őt!"</span> <span class="verse"><a name="22">22</a>Ő azonban harmadszor is odafordult hozzájuk: "De hát mi rosszat tett ez? Nem találtam benne semmiféle halált érdemlő bűnt: megfenyítem tehát, és elbocsátom."</span> <span class="verse"><a name="23">23</a>De azok hangos kiáltásokkal sürgették és követelték, hogy feszítsék meg. És kiáltozásuk győzött.</span> <span class="verse"><a name="24">24</a>Pilátus ekkor úgy döntött, hogy legyen meg, amit kívánnak:</span> <span class="verse"><a name="25">25</a>szabadon bocsátotta azt, akit kértek, aki lázadásért és gyilkosságért volt börtönbe vetve&#59; Jézust pedig kiszolgáltatta akaratuknak.</span> <span class="verse"><a name="26">26</a>Amikor elvezették őt, megragadtak egy bizonyos cirénei Simont, aki a mezőről jött, és rátették a keresztet, hogy vigye Jézus után.</span> <span class="verse"><a name="27">27</a>A népnek és az asszonyoknak nagy sokasága követte őt, akik jajgattak, és siratták őt.</span> <span class="verse"><a name="28">28</a>Jézus pedig feléjük fordulva ezt mondta nekik: "Jeruzsálem leányai, ne engem sirassatok, hanem magatokat és gyermekeiteket sirassátok&#59;</span> <span class="verse"><a name="29">29</a>mert jönnek majd olyan napok, amikor ezt mondják: Boldogok a meddők, az anyaméhek, amelyek nem szültek, és az emlők, amelyek nem szoptattak!</span> <span class="verse"><a name="30">30</a>Akkor majd kiáltani kezdik a hegyeknek: Essetek ránk! - és a halmoknak: Borítsatok el minket!</span> <span class="verse"><a name="31">31</a>Mert ha a zöldellő fával ezt teszik, mi történik a szárazzal?"</span> <span class="verse"><a name="32">32</a>Két gonosztevőt is vittek, hogy vele együtt végezzék ki őket.</span> <span class="verse"><a name="33">33</a>Amikor arra a helyre értek, amelyet Koponya-helynek hívtak, keresztre feszítették őt, és a gonosztevőket: az egyiket a jobb, a másikat a bal keze felől.</span> <span class="verse"><a name="34">34</a>Jézus pedig így könyörgött: "Atyám, bocsáss meg nekik, mert nem tudják, mit cselekszenek." Azután sorsvetéssel osztozkodtak ruháin.</span> <span class="verse"><a name="35">35</a>A nép ott állt és nézte. A főemberek pedig velük együtt így csúfolódtak: "Másokat megmentett, mentse meg magát, ha ő az Isten választott Krisztusa!"</span> <span class="verse"><a name="36">36</a>Kigúnyolták a katonák is, odamentek hozzá, ecetet vittek neki,</span> <span class="verse"><a name="37">37</a>és így szóltak: "Ha te vagy a zsidók királya, mentsd meg magadat!"</span> <span class="verse"><a name="38">38</a>Felírás is volt a feje fölött görög, latin és héber betűkkel írva: EZ A ZSIDÓK KIRÁLYA.</span> <span class="verse"><a name="39">39</a>A megfeszített gonosztevők közül az egyik így káromolta őt: "Nem te vagy a Krisztus? Mentsd meg magadat és minket is."</span> <span class="verse"><a name="40">40</a>De a másik megrótta, ezt mondva neki: "Nem féled az Istent? Hiszen te is ugyanazon ítélet alatt vagy!</span> <span class="verse"><a name="41">41</a>Mi ugyan jogosan, mert tetteink méltó büntetését kapjuk, de ő semmi rosszat sem követett el."</span> <span class="verse"><a name="42">42</a>Majd így szólt: "Jézus, emlékezzél meg rólam, amikor eljössz királyságodba."</span> <span class="verse"><a name="43">43</a>Erre ő így felelt neki: "Bizony, mondom néked, ma velem leszel a paradicsomban."</span> <span class="verse"><a name="44">44</a>Tizenkét órától egészen három óráig sötétség lett az egész földön.</span> <span class="verse"><a name="45">45</a>A nap elhomályosodott, a templom kárpitja pedig középen kettéhasadt.</span> <span class="verse"><a name="46">46</a>Ekkor Jézus hangosan felkiáltott: "Atyám, a te kezedbe teszem le az én lelkemet!" És ezt mondva meghalt.</span> <span class="verse"><a name="47">47</a>Amikor a százados látta, ami történt, dicsőítette Istent, és így szólt: "Ez az ember valóban igaz volt."</span> <span class="verse"><a name="48">48</a>És az egész sokaság, amely erre a látványra verődött össze, amikor látta a történteket, mellét verve hazatért.</span> <span class="verse"><a name="49">49</a>Jézus ismerősei pedig mindnyájan és az őt Galileától fogva követő asszonyok távolabb állva szemlélték mindezt.</span> <span class="verse"><a name="50">50</a>Volt egy József nevű ember, Arimátiából, a júdeaiak egyik városából való, a nagytanács tagja, derék és igaz férfiú,</span> <span class="verse"><a name="51">51</a>aki nem értett egyet a többiek határozatával és eljárásával, aki maga is várta az Isten országát.</span> <span class="verse"><a name="52">52</a>Ő elment Pilátushoz, és elkérte Jézus testét.</span> <span class="verse"><a name="53">53</a>Aztán levette, gyolcsba göngyölte, és elhelyezte egy sziklába vágott sírboltba, amelyben még senki sem feküdt soha.</span> <span class="verse"><a name="54">54</a>Az ünnepi előkészület napja már elmúlt és megkezdődött a szombat.</span> <span class="verse"><a name="55">55</a>Elkísérték őt az asszonyok, akik együtt jöttek vele Galileából, és megnézték a sírboltot, meg azt is, hogyan helyezték el Jézus testét.</span> <span class="verse"><a name="56">56</a>Aztán visszatértek, illatszereket és drága keneteket készítettek. Szombaton azonban pihentek a parancsolat szerint.</span> </p></div</div></div></body></html>