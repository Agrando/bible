<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 5</strong></div><p><span class="verse"><a name="1">1</a>Amikor egyszer a sokaság hozzá tódult, és hallgatta az Isten igéjét, ő a Genezáret-tó partján állt.</span> <span class="verse"><a name="2">2</a>Meglátott két hajót, amely a part mentén vesztegelt&#59; a halászok éppen kiszálltak belőlük, és hálóikat mosták.</span> <span class="verse"><a name="3">3</a>Ekkor beszállt az egyik hajóba, amelyik Simoné volt, és megkérte, hogy vigye őt egy kissé beljebb a parttól, azután leült, és a hajóból tanította a sokaságot.</span> <span class="verse"><a name="4">4</a>Miután abbahagyta a beszédet, ezt mondta Simonnak: "Evezz a mélyre, és vessétek ki hálóitokat fogásra!"</span> <span class="verse"><a name="5">5</a>Simon így felelt: "Mester, egész éjszaka fáradtunk ugyan, és semmit sem fogtunk, de a te szavadra mégis kivetem a hálókat."</span> <span class="verse"><a name="6">6</a>S amikor ezt megtették, olyan nagy tömeg halat kerítettek be, hogy szakadoztak a hálóik&#59;</span> <span class="verse"><a name="7">7</a>ezért intettek társaiknak, akik a másik hajóban voltak, hogy jöjjenek és segítsenek nekik. Azok pedig odamentek, és annyira megtöltötték mind a két hajót, hogy majdnem elsüllyedtek.</span> <span class="verse"><a name="8">8</a>Simon Péter ezt látva leborult Jézus lába elé, és így szólt: "Menj el tőlem, mert bűnös ember vagyok, Uram!"</span> <span class="verse"><a name="9">9</a>A halfogás miatt ugyanis nagy félelem fogta el őt és azokat, akik vele voltak és segítettek&#59;</span> <span class="verse"><a name="10">10</a>de ugyanígy Jakabot és Jánost, a Zebedeus fiait is, akik társai voltak Simonnak. Jézus akkor így szólt Simonhoz: "Ne félj, ezen túl emberhalász leszel!"</span> <span class="verse"><a name="11">11</a>Erre kivonták a hajókat a partra, és mindent otthagyva követték őt.</span> <span class="verse"><a name="12">12</a>Amikor Jézus az egyik városban járt, egy leprával borított ember meglátva őt, arcra borult, és kérte: "Uram, ha akarod, meg tudsz tisztítani engem."</span> <span class="verse"><a name="13">13</a>Erre Jézus kinyújtotta a kezét, megérintette őt, és így szólt: "Akarom, tisztulj meg!" És azonnal letisztult róla a lepra.</span> <span class="verse"><a name="14">14</a>Ő pedig megparancsolta neki: "Senkinek ne mondd el ezt, hanem menj el, mutasd meg magadat a papnak, és ajánlj fel áldozatot megtisztulásodért, ahogyan Mózes elrendelte, bizonyságul nekik."</span> <span class="verse"><a name="15">15</a>De a híre annál jobban terjedt, és nagy sokaság gyűlt össze, hogy hallgassák, és meggyógyítsa őket betegségeikből.</span> <span class="verse"><a name="16">16</a>Ő azonban visszavonult a pusztába, és imádkozott.</span> <span class="verse"><a name="17">17</a>Amikor az egyik napon tanított, és ott ültek a farizeusok és törvénytudók, akik Galilea és Júdea különböző falvaiból, továbbá Jeruzsálemből jöttek, az Úr ereje gyógyításra indította őt.</span> <span class="verse"><a name="18">18</a>És íme, férfiak ágyon hoztak egy béna embert, és igyekeztek bevinni és letenni eléje.</span> <span class="verse"><a name="19">19</a>Mivel a sokaság miatt nem találták módját, hogyan vigyék be, felmentek a háztetőre, és a cseréptetőn át eresztették le ágyastól Jézus elé a középre.</span> <span class="verse"><a name="20">20</a>Ő pedig látva hitüket, így szólt: "Ember, megbocsáttattak a te bűneid."</span> <span class="verse"><a name="21">21</a>Erre az írástudók és a farizeusok elkezdtek tanakodni: "Kicsoda ez, aki így káromolja az Istent? Ki bocsáthat meg bűnöket az egy Istenen kívül?"</span> <span class="verse"><a name="22">22</a>Jézus átlátta gondolataikat, és így válaszolt nekik: "Miről tanakodtok szívetekben?</span> <span class="verse"><a name="23">23</a>Mi könnyebb: ezt mondani: Megbocsáttattak a te bűneid, - vagy pedig ezt mondani: Kelj fel és járj?</span> <span class="verse"><a name="24">24</a>Azért pedig, hogy megtudjátok: van hatalma az Emberfiának bűnöket megbocsátani a földön: Neked mondom, - így szólt a bénához, - kelj fel, vedd az ágyadat, és menj haza!"</span> <span class="verse"><a name="25">25</a>Ez pedig szemük láttára azonnal felkelt&#59; fogta ágyát, amelyen feküdt, és Istent dicsőítve hazament.</span> <span class="verse"><a name="26">26</a>Ámulat fogta el mindnyájukat, és dicsőítették az Istent, megteltek félelemmel, és ezt mondták: "Hihetetlen dolgokat láttunk ma!"</span> <span class="verse"><a name="27">27</a>Ezután kiment, és meglátott egy Lévi nevű vámszedőt, aki a vámnál ült. Így szólt hozzá: "Kövess engem!"</span> <span class="verse"><a name="28">28</a>Az otthagyott mindent, felkelt, és követte őt.</span> <span class="verse"><a name="29">29</a>Lévi nagy vendégséget készített neki a házában, és nagy sokaság volt ott, vámszedők és mások, akik velük együtt telepedtek asztalhoz.</span> <span class="verse"><a name="30">30</a>A farizeusok és a közülük való írástudók pedig zúgolódtak, és ezt mondták tanítványainak: "Miért esztek és isztok a vámszedőkkel és bűnösökkel együtt?"</span> <span class="verse"><a name="31">31</a>Jézus így válaszolt nekik: "Nem az egészségeseknek van szükségük orvosra, hanem a betegeknek.</span> <span class="verse"><a name="32">32</a>Nem azért jöttem, hogy az igazakat hívjam, hanem a bűnösöket megtérésre."</span> <span class="verse"><a name="33">33</a>Ők pedig ezt mondták neki: "János tanítványai gyakran böjtölnek és imádkoznak, ugyanígy a farizeusok tanítványai is&#59; a tieid pedig esznek és isznak."</span> <span class="verse"><a name="34">34</a>Erre Jézus így válaszolt: "Rávehetnétek-e a násznépet, hogy böjtöljön, amíg velük van a vőlegény?</span> <span class="verse"><a name="35">35</a>De jönnek majd napok, amikor elvétetik tőlük a vőlegény, akkor azokban a napokban böjtölni fognak."</span> <span class="verse"><a name="36">36</a>Mondott nekik egy példázatot is: "Senki sem tép ki foltot új ruhából, hogy régi ruhára varrja, mert így az újat is eltépné&#59; és nem is illene a régihez az új ruhából való folt.</span> <span class="verse"><a name="37">37</a>Senki sem tölt új bort régi tömlőbe, mert az új bor szétrepesztené a tömlőt, és elfolyna, sőt a tömlő is tönkremenne.</span> <span class="verse"><a name="38">38</a>Hanem az új bort új tömlőbe kell tölteni.</span> <span class="verse"><a name="39">39</a>Aki pedig óbort ivott, az nem akar újat, mert ezt mondja: Az óbor a jó."</span> </p></div</div></div></body></html>