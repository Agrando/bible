<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 17</strong></div><p><span class="verse"><a name="1">1</a>Azután így szólt tanítványaihoz: "Lehetetlen, hogy botránkozások ne essenek&#59; de jaj annak, aki által esnek.</span> <span class="verse"><a name="2">2</a>Jobb annak, ha malomkövet kötnek a nyakába, és a tengerbe vetik, mintsem egyet is megbotránkoztasson a kicsinyek közül.</span> <span class="verse"><a name="3">3</a>Vigyázzatok magatokra!" Ha vétkezik ellened atyádfia, figyelmeztesd, és ha megbánja, bocsáss meg neki.</span> <span class="verse"><a name="4">4</a>És ha naponta hétszer vétkezik ellened, és hétszer tér vissza hozzád ezt mondva: Megbántam - bocsáss meg neki."</span> <span class="verse"><a name="5">5</a>Az apostolok így szóltak az Úrhoz: "Növeld a hitünket!"</span> <span class="verse"><a name="6">6</a>Az Úr ezt válaszolta: "Ha akkora hitetek volna, mint egy mustármag, és így szólnátok ehhez a vadfügefához: Szakadj ki gyökerestől, és gyökerezz meg a tengerben - az engedelmeskedne nektek."</span> <span class="verse"><a name="7">7</a>"Ki az közületek, aki ezt mondja szolgájának, amikor az szántás és legeltetés után megjön a mezőről: Jöjj ide hamar, és ülj az asztalhoz!</span> <span class="verse"><a name="8">8</a>Nem azt mondja-e inkább neki: Készíts nekem valami vacsorára valót, övezd fel magadat, és szolgálj fel nekem, míg eszem és iszom, te majd azután egyél és igyál!?</span> <span class="verse"><a name="9">9</a>Vajon megköszöni-e annak a szolgának, hogy teljesítette, amit parancsolt neki?</span> <span class="verse"><a name="10">10</a>Azért tehát ti is, ha teljesítettétek mindazt, amit parancsoltak nektek, mondjátok ezt: Haszontalan szolgák vagyunk, azt tettük, ami kötelességünk volt."</span> <span class="verse"><a name="11">11</a>Amikor útban volt Jeruzsálem felé, Samária és Galilea között haladt át.</span> <span class="verse"><a name="12">12</a>Amint beért egy faluba, szembejött vele tíz leprás férfi, akik távol megálltak,</span> <span class="verse"><a name="13">13</a>és kiáltozva kérték: "Jézus, Mester, könyörülj rajtunk!"</span> <span class="verse"><a name="14">14</a>Amikor meglátta őket, így szólt hozzájuk: "Menjetek el, mutassátok meg magatokat a papoknak." És amíg odaértek, megtisztultak.</span> <span class="verse"><a name="15">15</a>Egyikük pedig, amikor látta, hogy meggyógyult, visszatért, és fennhangon dicsőítette Istent.</span> <span class="verse"><a name="16">16</a>Arcra borult Jézus lábánál, és hálát adott neki. Ez pedig samáriai volt.</span> <span class="verse"><a name="17">17</a>Jézus ekkor így szólt: "Vajon nem tízen tisztultak-e meg? Hol van a többi kilenc?</span> <span class="verse"><a name="18">18</a>Nem akadt más, aki visszatért volna, hogy dicsőítse Istent, csak ez az idegen?"</span> <span class="verse"><a name="19">19</a>És ezt mondta az Úr: "Kelj fel, menj el, hited megtartott téged."</span> <span class="verse"><a name="20">20</a>Amikor a farizeusok megkérdezték tőle, hogy mikor jön el az Isten országa, így válaszolt nekik: "Az Isten országa nem úgy jön el, hogy az ember jelekből következtethetne rá.</span> <span class="verse"><a name="21">21</a>Azt sem mondhatják: Íme, itt, vagy íme, ott van! - Mert az Isten országa közöttetek van!"</span> <span class="verse"><a name="22">22</a>A tanítványoknak pedig ezt mondta: "Jönnek majd napok, amikor szeretnétek akár egyetlen egyet is látni az Emberfiának napjai közül, de nem láttok.</span> <span class="verse"><a name="23">23</a>Ha ezt mondják majd nektek: Íme, ott, vagy íme, itt van, ne menjetek oda, és ne fussatok utána!</span> <span class="verse"><a name="24">24</a>Mert ahogyan a villám cikázik, és az ég aljától az ég aljáig egyszerre villan fel és fénylik, úgy jön el az Emberfia is az ő napján.</span> <span class="verse"><a name="25">25</a>Előbb azonban még sokat kell neki szenvednie és megvettetnie ettől a nemzedéktől.</span> <span class="verse"><a name="26">26</a>És amint Nóé napjaiban történt, úgy lesz az Emberfia napjaiban is:</span> <span class="verse"><a name="27">27</a>ettek, ittak, házasodtak, férjhez mentek, egészen addig a napig, amíg Nóé be nem ment a bárkába. Azután jött az özönvíz, és elpusztított mindenkit.</span> <span class="verse"><a name="28">28</a>Éppen úgy lesz, mint ahogy Lót napjaiban történt: ettek, ittak, adtak, vettek, ültettek, építettek&#59;</span> <span class="verse"><a name="29">29</a>de amely napon Lót kiment Sodomából, tűz és kénkő esett az égből, és elpusztított mindenkit.</span> <span class="verse"><a name="30">30</a>Ugyanígy lesz azon a napon is, amelyen az Emberfia megjelenik.</span> <span class="verse"><a name="31">31</a>Aki azon a napon a háztetőn lesz, a holmija pedig a házban, ne jöjjön le, hogy elvigye, és aki a mezőn lesz, az se forduljon vissza.</span> <span class="verse"><a name="32">32</a>Emlékezzetek Lót feleségére!</span> <span class="verse"><a name="33">33</a>Aki meg akarja tartani az életét, elveszti, aki pedig elveszti, megtartja azt.</span> <span class="verse"><a name="34">34</a>Mondom nektek: azon az éjszakán ketten lesznek egy ágyban, az egyik felvétetik, a másik pedig ott hagyatik.</span> <span class="verse"><a name="35">35</a>Két asszony őröl ugyanott, az egyik felvétetik, a másik pedig ott hagyatik.</span> <span class="verse"><a name="36">36</a>(Ketten lesznek a mezőn, az egyik felvétetik, a másik ott hagyatik.)"</span> <span class="verse"><a name="37">37</a>Azok pedig ezt kérdezték tőle: "Hol, Uram?" Ő pedig így felelt: "Ahol a tetem, oda gyűlnek a saskeselyűk is."</span> </p></div</div></div></body></html>