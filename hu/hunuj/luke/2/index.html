<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 2</strong></div><p><span class="verse"><a name="1">1</a>Történt pedig azokban a napokban, hogy Augustus császár rendeletet adott ki: írják össze az egész földet.</span> <span class="verse"><a name="2">2</a>Ez az első összeírás akkor történt, amikor Szíriában Cirénius volt a helytartó.</span> <span class="verse"><a name="3">3</a>Elment tehát mindenki a maga városába, hogy összeírják.</span> <span class="verse"><a name="4">4</a>Felment József is a galileai Názáretből Júdeába, a Dávid városába, amelyet Betlehemnek neveznek, mert Dávid házából és nemzetségéből való volt,</span> <span class="verse"><a name="5">5</a>hogy összeírják jegyesével, Máriával együtt, aki áldott állapotban volt.</span> <span class="verse"><a name="6">6</a>És történt, hogy amíg ott voltak, eljött szülésének ideje,</span> <span class="verse"><a name="7">7</a>és megszülte elsőszülött fiát. Bepólyálta, és a jászolba fektette, mivel a szálláson nem volt számukra hely.</span> <span class="verse"><a name="8">8</a>Pásztorok tanyáztak azon a vidéken a szabad ég alatt, és őrködtek éjszaka a nyájuk mellett.</span> <span class="verse"><a name="9">9</a>És az Úr angyala megjelent nekik, körülragyogta őket az Úr dicsősége, és nagy félelem vett erőt rajtuk.</span> <span class="verse"><a name="10">10</a>Az angyal pedig ezt mondta nekik: "Ne féljetek, mert íme, hirdetek nektek nagy örömet, amely az egész nép öröme lesz:</span> <span class="verse"><a name="11">11</a>Üdvözítő született ma nektek, aki az Úr Krisztus, a Dávid városában.</span> <span class="verse"><a name="12">12</a>A jel pedig ez lesz számotokra: találtok egy kisgyermeket, aki bepólyálva fekszik a jászolban."</span> <span class="verse"><a name="13">13</a>És hirtelen mennyei seregek sokasága jelent meg az angyallal, akik dicsérték az Istent, és ezt mondták:</span> <span class="verse"><a name="14">14</a>"Dicsőség a magasságban Istennek, és a földön békesség, és az emberekhez jóakarat."</span> <span class="verse"><a name="15">15</a>Miután elmentek tőlük az angyalok a mennybe, a pásztorok így szóltak egymáshoz: "Menjünk el egészen Betlehemig, és nézzük meg: hogyan is történt mindaz, amiről üzent nekünk az Úr."</span> <span class="verse"><a name="16">16</a>Elmentek tehát sietve, és megtalálták Máriát, Józsefet, és a jászolban fekvő kisgyermeket.</span> <span class="verse"><a name="17">17</a>Amikor meglátták, elmondták azt az üzenetet, amelyet erről a kisgyermekről kaptak,</span> <span class="verse"><a name="18">18</a>és mindenki, aki hallotta, elcsodálkozott azon, amit a pásztorok mondtak nekik.</span> <span class="verse"><a name="19">19</a>Mária pedig mindezeket a dolgokat megőrizte, és forgatta a szívében.</span> <span class="verse"><a name="20">20</a>A pásztorok pedig visszatértek, dicsőítve és magasztalva az Istent mindazért, amit pontosan úgy hallottak és láttak, ahogyan ő megüzente nekik.</span> <span class="verse"><a name="21">21</a>Amikor a nyolc nap elmúlt, és körül kellett őt metélni, a Jézus nevet adták neki, ahogyan az angyal nevezte őt, mielőtt még anyja méhében megfogant.</span> <span class="verse"><a name="22">22</a>Amikor leteltek a tisztulásnak a Mózes törvényében megszabott napjai, felvitték Jézust Jeruzsálembe, hogy bemutassák az Úrnak,</span> <span class="verse"><a name="23">23</a>amint meg van írva az Úr törvényében, hogy "minden elsőszülött fiúmagzat az Úrnak szenteltessék&#59;"</span> <span class="verse"><a name="24">24</a>és hogy áldozatot adjanak az Úr törvényében foglalt rendelkezés szerint: "egy pár gerlicét vagy két galambfiókát."</span> <span class="verse"><a name="25">25</a>Íme, élt egy ember Jeruzsálemben, akinek Simeon volt a neve. Igaz és kegyes ember volt, várta Izráel vigasztalását, és a Szentlélek volt rajta.</span> <span class="verse"><a name="26">26</a>Azt a kijelentést kapta a Szentlélektől, hogy nem hal meg addig, amíg meg nem látja az Úr Krisztusát.</span> <span class="verse"><a name="27">27</a>A Lélek indítására elment a templomba, és amikor a gyermek Jézust bevitték szülei, hogy eleget tegyenek a törvény előírásainak,</span> <span class="verse"><a name="28">28</a>akkor karjába vette, áldotta az Istent, és ezt mondta:</span> <span class="verse"><a name="29">29</a>"Most bocsátod el, Uram, szolgádat beszéded szerint békességgel,</span> <span class="verse"><a name="30">30</a>mert meglátták szemeim üdvösségedet,</span> <span class="verse"><a name="31">31</a>amelyet elkészítettél minden nép szeme láttára,</span> <span class="verse"><a name="32">32</a>hogy megjelenjék világosságul a pogányoknak, és dicsőségül népednek, Izráelnek."</span> <span class="verse"><a name="33">33</a>Apja és anyja csodálkoztak a róla mondottakon,</span> <span class="verse"><a name="34">34</a>Simeon pedig megáldotta őket, és ezt mondta anyjának, Máriának: "Íme, ő sokak elesésére és felemelésére rendeltetett Izráelben, és jelül, amelynek ellene mondanak,</span> <span class="verse"><a name="35">35</a>- a te lelkedet is éles kard járja majd át -, hogy nyilvánvalóvá legyen sok szív gondolata."</span> <span class="verse"><a name="36">36</a>Volt ott egy prófétanő is, Anna, Fánuel leánya, Áser törzséből. Nagyon előrehaladott korú volt&#59; csak hét évig élt férjével hajadonkora után,</span> <span class="verse"><a name="37">37</a>és már nyolcvannégy éve özvegyasszony volt. Nem távozott el a templomból, mert böjtöléssel és imádkozással szolgált éjjel és nappal.</span> <span class="verse"><a name="38">38</a>Abban az órában ő is odaállt, hálát adott az Istennek, és beszélt róla mindazoknak, akik várták Jeruzsálem megváltását.</span> <span class="verse"><a name="39">39</a>Miután mindent elvégeztek az Úr törvénye szerint, visszatértek városukba, a galileai Názeretbe.</span> <span class="verse"><a name="40">40</a>A gyermek pedig növekedett és erősödött, megtelt bölcsességgel, és az Isten kegyelme volt rajta.</span> <span class="verse"><a name="41">41</a>Szülei évenként elmentek Jeruzsálembe a húsvét ünnepére.</span> <span class="verse"><a name="42">42</a>Amikor tizenkét éves lett, szintén felmentek Jeruzsálembe az ünnepi szokás szerint.</span> <span class="verse"><a name="43">43</a>Miután pedig elteltek az ünnepnapok, és hazafelé indultak, a gyermek Jézus ott maradt Jeruzsálemben. Szülei azonban ezt nem vették észre.</span> <span class="verse"><a name="44">44</a>Mivel azt hitték, hogy az útitársaik körében van, elmentek egy napi járóföldre, és csak akkor kezdték keresni a rokonok és az ismerősök között.</span> <span class="verse"><a name="45">45</a>De mivel nem találták, visszatértek Jeruzsálembe, és ott keresték tovább.</span> <span class="verse"><a name="46">46</a>Három nap múlva találták meg a templomban, amint a tanítómesterek körében ült, hallgatta és kérdezte őket,</span> <span class="verse"><a name="47">47</a>és mindenki, aki hallotta, csodálkozott értelmén és feleletein.</span> <span class="verse"><a name="48">48</a>Amikor szülei meglátták, megdöbbentek, anyja pedig így szólt hozzá: "Gyermekem, miért tetted ezt velünk? Íme, apád és én nagy bánattal kerestünk téged."</span> <span class="verse"><a name="49">49</a>Mire ő így válaszolt: "Miért kerestetek engem? Nem tudtátok, hogy az én Atyám házában kell lennem?"</span> <span class="verse"><a name="50">50</a>Ők azonban a nekik adott választ nem értették.</span> <span class="verse"><a name="51">51</a>Jézus ezután elindult velük, elment Názáretbe, és engedelmeskedett nekik. Anyja mindezeket a szavakat megőrizte szívében,</span> <span class="verse"><a name="52">52</a>Jézus pedig gyarapodott bölcsességben, testben, Isten és emberek előtt való kedvességben.</span> </p></div</div></div></body></html>