<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 22</strong></div><p><span class="verse"><a name="1">1</a>Közeledett már a kovásztalan kenyerek ünnepe, amelyet páskának neveztek.</span> <span class="verse"><a name="2">2</a>A főpapok és az írástudók keresték a módját, hogyan öljék meg Jézust. Féltek ugyanis a néptől.</span> <span class="verse"><a name="3">3</a>Akkor bement a Sátán Júdásba, akit Iskáriótesnek neveztek, és egyike volt a tizenkettőnek.</span> <span class="verse"><a name="4">4</a>Elment, és megbeszélte a főpapokkal és a templomőrség parancsnokaival, hogyan adja őt a kezükre.</span> <span class="verse"><a name="5">5</a>Azok megörültek, és megígérték, hogy pénzt adnak neki.</span> <span class="verse"><a name="6">6</a>Ő elfogadta az egyezséget, és kedvező alkalmat keresett arra, hogy a kezükre adhassa őt, amikor nincs jelen a sokaság.</span> <span class="verse"><a name="7">7</a>Elérkezett a kovásztalan kenyerek napja, amikor fel kellett áldozni a húsvéti bárányt.</span> <span class="verse"><a name="8">8</a>Jézus ekkor elküldte Pétert és Jánost ezt mondva: "Menjetek el, és készítsétek el nekünk a húsvéti vacsorát, hogy megehessük."</span> <span class="verse"><a name="9">9</a>Ők pedig ezt kérdezték tőle: "Mi a kívánságod, hol készítsük el?"</span> <span class="verse"><a name="10">10</a>Ő így válaszolt: "Amikor beértek a városba, szembejön veletek egy ember, aki egy korsó vizet visz&#59; kövessétek őt abba a házba, amelybe bemegy,</span> <span class="verse"><a name="11">11</a>és mondjátok meg a ház gazdájának: a Mester ezt üzeni neked: hol van az a szállás, ahol tanítványaimmal együtt megehetem a húsvéti vacsorát?</span> <span class="verse"><a name="12">12</a>Ő mutat nektek majd egy nagy berendezett emeleti termet: ott készítsétek el."</span> <span class="verse"><a name="13">13</a>Akkor elmentek, és mindent úgy találtak, amint előre megmondta nekik&#59; és elkészítették a húsvéti vacsorát.</span> <span class="verse"><a name="14">14</a>Amikor eljött az óra, asztalhoz telepedett az apostolokkal együtt,</span> <span class="verse"><a name="15">15</a>és ezt mondta nekik: "Vágyva vágytam arra, hogy szenvedésem előtt megegyem veletek ezt a húsvéti vacsorát.</span> <span class="verse"><a name="16">16</a>Mert mondom nektek, hogy többé nem eszem ebből a húsvéti vacsorából, amíg csak be nem teljesedik ez az Isten országában."</span> <span class="verse"><a name="17">17</a>Azután vette a poharat, hálát adott, és ezt mondta: "Vegyétek, és osszátok el magatok között.</span> <span class="verse"><a name="18">18</a>Mert mondom nektek, hogy nem iszom mostantól fogva a szőlőtő terméséből, amíg el nem jön az Isten országa."</span> <span class="verse"><a name="19">19</a>És vette a kenyeret, hálát adott, megtörte és e szavakkal adta nekik: "Ez az én testem, amely tiérettetek adatik: ezt cselekedjétek az én emlékezetemre."</span> <span class="verse"><a name="20">20</a>Hasonlóképpen vette a poharat is, miután megvacsoráztak, és ezt mondta: "E pohár az új szövetség az én vérem által, amely tiérettetek ontatik ki.</span> <span class="verse"><a name="21">21</a>De íme, annak a keze, aki elárul engem, az enyémmel együtt van az asztalon.</span> <span class="verse"><a name="22">22</a>Mert az Emberfia elmegy ugyan, amint elrendeltetett, de jaj annak az embernek, aki elárulja őt."</span> <span class="verse"><a name="23">23</a>Erre kérdezgetni kezdték egymástól, hogy ki lehet az közülük, aki ezt meg fogja tenni.</span> <span class="verse"><a name="24">24</a>Ezután versengés is támadt köztük arról, hogy ki a legnagyobb közöttük.</span> <span class="verse"><a name="25">25</a>Erre ő így felelt nekik: "A királyok uralkodnak népeiken, és akik hatalmuk alá hajtják őket, jótevőknek hívatják magukat.</span> <span class="verse"><a name="26">26</a>Ti azonban ne így cselekedjetek, hanem aki a legnagyobb közöttetek, olyan legyen, mint a legkisebb, és aki vezet, olyan legyen, mint aki szolgál.</span> <span class="verse"><a name="27">27</a>Mert ki a nagyobb? Az, aki asztalnál ül, vagy aki szolgál? Ugye az, aki az asztalnál ül? Én pedig olyan vagyok közöttetek, mint aki szolgál."</span> <span class="verse"><a name="28">28</a>"Ti vagytok azok, akik megmaradtatok velem kísértéseimben,</span> <span class="verse"><a name="29">29</a>és én rátok hagyom a királyságot, ahogyan az én Atyám rám hagyta azt&#59;</span> <span class="verse"><a name="30">30</a>hogy egyetek és igyatok az én asztalomnál az én országomban, és királyi székekbe ülve ítéljétek Izráel tizenkét törzsét."</span> <span class="verse"><a name="31">31</a>"Simon, Simon, íme, a Sátán kikért titeket, hogy megrostáljon, mint a búzát,</span> <span class="verse"><a name="32">32</a>de én könyörögtem érted, hogy el ne fogyatkozzék a hited: azért, ha majd megtérsz, erősítsd atyádfiait."</span> <span class="verse"><a name="33">33</a>Ő erre így válaszolt: "Uram, kész vagyok veled menni akár a börtönbe, vagy a halálba is!"</span> <span class="verse"><a name="34">34</a>Jézus azonban ezt felelte: "Mondom neked Péter: nem szólal meg a kakas ma, amíg háromszor le nem tagadod, hogy ismersz engem."</span> <span class="verse"><a name="35">35</a>Azután ezt kérdezte tőlük: "Amikor elküldtelek titeket erszény, tarisznya és saru nélkül, volt-e hiányotok valamiben?" "Semmiben" - válaszolták.</span> <span class="verse"><a name="36">36</a>Majd ezt mondta nekik: "Most azonban, akinek van erszénye, vegye elő, ugyanúgy a tarisznyát is&#59; és akinek nincs kardja, adja el felsőruháját, és vegyen.</span> <span class="verse"><a name="37">37</a>Mert mondom nektek, hogy be kell teljesednie rajtam annak, ami meg van írva: És a bűnösök közé sorolták. Mert ami felőlem elrendeltetett, az most beteljesedik."</span> <span class="verse"><a name="38">38</a>Erre így szóltak: "Uram, íme, van itt két kard." Ő pedig azt felelte: "Elég!"</span> <span class="verse"><a name="39">39</a>Ezután eltávozott onnan, és szokása szerint az Olajfák hegyére ment. Követték a tanítványai is.</span> <span class="verse"><a name="40">40</a>Mikor pedig odaért arra a helyre, így szólt hozzájuk: "Imádkozzatok, hogy kísértésbe ne essetek."</span> <span class="verse"><a name="41">41</a>Azután eltávolodott tőlük, mintegy kőhajításnyira, és térdre borulva így imádkozott:</span> <span class="verse"><a name="42">42</a>"Atyám, ha akarod, vedd el tőlem ezt a poharat, mindazáltal ne az én akaratom legyen meg, hanem a tied."</span> <span class="verse"><a name="43">43</a>Ekkor angyal jelent meg neki a mennyből, és erősítette őt.</span> <span class="verse"><a name="44">44</a>Halálos gyötrődésében még kitartóbban imádkozott, és verejtéke olyan volt, mint a földre hulló nagy vércseppek.</span> <span class="verse"><a name="45">45</a>Amikor az imádkozás után felkelt, odament tanítványaihoz, de a szomorúságtól alva találta őket.</span> <span class="verse"><a name="46">46</a>Ekkor így szólt hozzájuk: "Miért alusztok? Keljetek fel, és imádkozzatok, hogy kísértésbe ne essetek!"</span> <span class="verse"><a name="47">47</a>Miközben ezeket mondta, íme, sokaság közeledett, amelynek élén Júdás, a tizenkettő egyike haladt, és Jézushoz lépett, hogy megcsókolja.</span> <span class="verse"><a name="48">48</a>Jézus így szólt hozzá: "Júdás, csókkal árulod el az Emberfiát?"</span> <span class="verse"><a name="49">49</a>Amikor a körülötte levők látták, hogy mi készül, megkérdezték: "Uram, odavágjunk a karddal?"</span> <span class="verse"><a name="50">50</a>Egyikük oda is csapott a főpap szolgájára, és levágta a jobb fülét.</span> <span class="verse"><a name="51">51</a>Jézus azonban megszólalt, és ezt mondta nekik: "Hagyjátok abba!" És megérintve a fülét, meggyógyította őt.</span> <span class="verse"><a name="52">52</a>Majd ezt mondta a főpapoknak, a templomőrség vezetőinek és a véneknek, amikor odaléptek hozzá: "Úgy vonultok ki ellenem kardokkal és botokkal, mint valami rabló ellen.</span> <span class="verse"><a name="53">53</a>Amikor nap mint nap veletek voltam a templomban, nem emeltetek rám kezet. De ez a ti órátok és a sötétség hatalmának ideje."</span> <span class="verse"><a name="54">54</a>Miután pedig elfogták őt, elvitték és bekísérték a főpap házába. Péter pedig távolról követte.</span> <span class="verse"><a name="55">55</a>Mikor az udvar közepén tüzet raktak, és körülülték, Péter is leült közéjük.</span> <span class="verse"><a name="56">56</a>Amint ott ült a tűz világánál, meglátta őt egy szolgáló, szemügyre vette, és így szólt: "Ez is vele volt."</span> <span class="verse"><a name="57">57</a>Ő azonban letagadta, ezt mondva: "Asszony, nem ismerem őt!"</span> <span class="verse"><a name="58">58</a>Röviddel ezután más látta meg, és rászólt: "Te is közülük való vagy!" De Péter így válaszolt: "Ember, nem vagyok!"</span> <span class="verse"><a name="59">59</a>Körülbelül egy óra múlva másvalaki is bizonygatta: "De bizony, ez is vele volt, hiszen ő is Galileából való."</span> <span class="verse"><a name="60">60</a>Péter azonban ismét tagadta: "Ember, nem tudom, mit beszélsz." Még beszélt, amikor hirtelen megszólalt a kakas.</span> <span class="verse"><a name="61">61</a>Ekkor megfordult az Úr, és rátekintett Péterre. Péter pedig visszaemlékezett az Úr szavára, amikor azt mondta neki: "Ma, mielőtt megszólal a kakas, háromszor tagadsz meg engem."</span> <span class="verse"><a name="62">62</a>Aztán kiment, és keserves sírásra fakadt.</span> <span class="verse"><a name="63">63</a>Azok a férfiak, akik őrizték Jézust, gúnyolták, és verték őt,</span> <span class="verse"><a name="64">64</a>majd eltakarták a szemét, és ezt kérdezték: "Prófétáld meg, ki ütött meg téged!"</span> <span class="verse"><a name="65">65</a>És sok más szidalmat is szórtak reá.</span> <span class="verse"><a name="66">66</a>Amint megvirradt, összegyűlt a nép véneinek tanácsa, a főpapok, és az írástudók, és bekísértették őt a nagytanácsba,</span> <span class="verse"><a name="67">67</a>s ott felszólították: "Ha te vagy a Krisztus, mondd meg nekünk." Ő pedig így válaszolt: "Ha megmondom nektek, nem hiszitek,</span> <span class="verse"><a name="68">68</a>ha pedig én kérdezlek titeket, nem feleltek.</span> <span class="verse"><a name="69">69</a>De mostantól fogva ott ül majd az Emberfia Isten hatalma jobbján."</span> <span class="verse"><a name="70">70</a>Erre mind azt kérdezték: "Akkor hát te vagy az Isten Fia?" " Ti mondjátok, hogy én vagyok" - felelte nekik.</span> <span class="verse"><a name="71">71</a>Azok pedig így szóltak: "Mi szükségünk van még tanúvallomásra? Hiszen magunk hallottuk a saját szájából."</span> </p></div</div></div></body></html>