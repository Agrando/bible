<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 14</strong></div><p><span class="verse"><a name="1">1</a>Amikor egyszer szombaton bement a farizeusok egyik vezetőjének a házába ebédelni, azok figyelték őt.</span> <span class="verse"><a name="2">2</a>Íme, ott egy vízkóros ember került elébe.</span> <span class="verse"><a name="3">3</a>Ekkor Jézus megkérdezte a törvénytudóktól és a farizeusoktól: "Szabad-e szombaton gyógyítani vagy nem?"</span> <span class="verse"><a name="4">4</a>De ők hallgattak. Erre kézenfogta a beteget, meggyógyította és elbocsátotta.</span> <span class="verse"><a name="5">5</a>Hozzájuk pedig így szólt: "Vajon, ha közületek valakinek a fia, vagy ökre szombaton esik a kútba, nem húzza-e ki azonnal?"</span> <span class="verse"><a name="6">6</a>Nem tudtak erre mit felelni.</span> <span class="verse"><a name="7">7</a>Azután egy példázatot mondott a meghívottaknak, amikor észrevette, hogyan válogatják a főhelyeket:</span> <span class="verse"><a name="8">8</a>"Ha valaki meghív lakodalomba, ne ülj a főhelyre, mert lehet, hogy nálad érdemesebb embert is meghívott.</span> <span class="verse"><a name="9">9</a>És ha odamegy hozzád, aki meghívott téged is meg őt is, és így szól: Engedd át neki a helyet! - akkor szégyenszemre az utolsó helyre fogsz kerülni.</span> <span class="verse"><a name="10">10</a>Hanem ha meghívnak, menj el, ülj le az utolsó helyre, hogy amikor jön az, aki meghívott, így szóljon hozzád: Barátom, ülj feljebb! - s akkor becsületed lesz minden asztaltársad előtt.</span> <span class="verse"><a name="11">11</a>Mert aki felmagasztalja magát, megaláztatik, aki pedig megalázza magát, felmagasztaltatik."</span> <span class="verse"><a name="12">12</a>Azután szólt Jézus ahhoz is, aki őt meghívta: "Ha ebédet vagy vacsorát készítesz, ne a barátaidat hívd meg, ne is a testvéreidet, rokonaidat vagy gazdag szomszédaidat, nehogy viszonzásul ők is meghívjanak téged.</span> <span class="verse"><a name="13">13</a>Hanem ha vendégséget rendezel, szegényeket, nyomorékokat, sántákat, vakokat hívjál meg,</span> <span class="verse"><a name="14">14</a>és boldog leszel, mert nincs miből viszonozniuk. Te pedig viszonzásban részesülsz majd az igazak feltámadásakor."</span> <span class="verse"><a name="15">15</a>Mikor pedig ezt az egyik vendég meghallotta, így szólt hozzá: "Boldog az, aki Isten országának vendége."</span> <span class="verse"><a name="16">16</a>Ő pedig a következőképpen válaszolt: "Egy ember nagy vacsorát készített, és sok vendéget hívott meg.</span> <span class="verse"><a name="17">17</a>A vacsora órájában elküldte a szolgáját, hogy mondja meg a meghívottaknak: Jöjjetek, mert már minden készen van.</span> <span class="verse"><a name="18">18</a>De azok egytől egyig mentegetőzni kezdtek. Az első azt üzente neki: Földet vettem, kénytelen vagyok kimenni, hogy megnézzem. Kérlek, ments ki engem!</span> <span class="verse"><a name="19">19</a>A másik azt mondta: Öt iga ökröt vettem, megyek és kipróbálom. Kérlek, ments ki engem!</span> <span class="verse"><a name="20">20</a>Megint egy másik azt mondta: Most nősültem, azért nem mehetek.</span> <span class="verse"><a name="21">21</a>Amikor visszatért a szolga, jelentette mindezt urának. A ház ura megharagudott, és ezt mondta szolgájának: Menj ki gyorsan a város útjaira és utcáira, és hozd be ide a szegényeket, a nyomorékokat, a sántákat és a vakokat.</span> <span class="verse"><a name="22">22</a>A szolga aztán jelentette: Uram, megtörtént, amit parancsoltál, de még van hely.</span> <span class="verse"><a name="23">23</a>Akkor az úr ezt mondta a szolgájának: Menj el az utakra és a kerítésekhez, és kényszeríts bejönni mindenkit, hogy megteljék a házam.</span> <span class="verse"><a name="24">24</a>Mert mondom nektek, hogy azok közül, akiket meghívtam, senki sem kóstolja meg a vacsorámat."</span> <span class="verse"><a name="25">25</a>Nagy sokaság ment vele, és ő feléjük fordulva így szólt:</span> <span class="verse"><a name="26">26</a>"Ha valaki hozzám jön, de nem gyűlöli meg apját, anyját, feleségét, gyermekeit, testvéreit, sőt még a saját lelkét is, nem lehet az én tanítványom.</span> <span class="verse"><a name="27">27</a>Ha valaki nem hordozza a maga keresztjét, és nem jön utánam, az nem lehet az én tanítványom."</span> <span class="verse"><a name="28">28</a>"Mert ki az közületek, aki tornyot akar építeni, és nem ül le előbb, és nem számítja ki a költséget, hogy telik-e mindenre a befejezésig?</span> <span class="verse"><a name="29">29</a>Nehogy - miután alapot vetett, de nem tudta befejezni - gúnyolni kezdje mindenki, aki látja,</span> <span class="verse"><a name="30">30</a>és ezt mondja: Ez az ember építkezni kezdett, de nem tudta befejezni."</span> <span class="verse"><a name="31">31</a>"Vagy ha az egyik király el akar indulni, hogy harcba bocsátkozzék egy másik királlyal, vajon nem ül-e le előbb, és nem tart-e tanácsot arról, hogy szembeszállhat-e tízezer élén azzal, aki húszezerrel jön ellene?</span> <span class="verse"><a name="32">32</a>Különben követséget küld, amikor az még távol van, és megkérdezi a békefeltételeket.</span> <span class="verse"><a name="33">33</a>Így tehát, aki közületek nem mond le minden vagyonáról, nem lehet az én tanítványom."</span> <span class="verse"><a name="34">34</a>"Jó a só, de ha elveszti az ízét, hogyan tudják azt visszaadni?</span> <span class="verse"><a name="35">35</a>Sem a földnek, sem trágyának nem alkalmas: tehát kidobják. Akinek van füle a hallásra, hallja!"</span> </p></div</div></div></body></html>