<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 9</strong></div><p><span class="verse"><a name="1">1</a>Miután összehívta a tizenkettőt, erőt és hatalmat adott nekik minden ördög felett, és a betegségek gyógyítására.</span> <span class="verse"><a name="2">2</a>Aztán elküldte őket, hogy hirdessék az Isten országát, és gyógyítsanak.</span> <span class="verse"><a name="3">3</a>Ezt mondta nekik: "Semmit ne vigyetek az útra, se botot, se tarisznyát, se kenyeret, se pénzt, két-két alsóruhátok se legyen.</span> <span class="verse"><a name="4">4</a>Amikor betértek egy házba, ott maradjatok, és onnan induljatok tovább.</span> <span class="verse"><a name="5">5</a>Ha valahol nem fogadnak be titeket, amikor kimentek abból a városból, verjétek le még a port is lábatokról, bizonyítékul ellenük."</span> <span class="verse"><a name="6">6</a>Útra keltek tehát, és jártak faluról falura, hirdették az evangéliumot, és gyógyítottak mindenütt.</span> <span class="verse"><a name="7">7</a>Heródes, a negyedes fejedelem meghallotta mindazt, ami történt, és zavarban volt, mert némelyek azt állították, hogy János támadt fel a halálból,</span> <span class="verse"><a name="8">8</a>némelyek azt, hogy Illés jelent meg, mások pedig azt, hogy a régiek közül támadt fel valamelyik próféta.</span> <span class="verse"><a name="9">9</a>Heródes ekkor így szólt: "Jánost lefejeztettem, de ki lehet ez, akiről ezeket hallom?" És látni akarta őt.</span> <span class="verse"><a name="10">10</a>Amikor az apostolok visszatértek, elbeszélték neki mindazt, amit tettek. Akkor maga mellé vette őket, és elvonult velük külön egy Bétsaida nevű városba.</span> <span class="verse"><a name="11">11</a>De amikor a sokaság észrevette, utánament. Jézus örömmel fogadta őket&#59; beszélt nekik az Isten országáról, és a gyógyulásra szorulókat meggyógyította.</span> <span class="verse"><a name="12">12</a>Amikor a nap már hanyatlani kezdett, a tizenkettő odament hozzá, és ezt mondta neki: "Bocsásd el a sokaságot, hadd menjenek el a környező falvakba és településekre, hogy ott megszálljanak, és élelmet szerezzenek, mert itt lakatlan helyen vagyunk".</span> <span class="verse"><a name="13">13</a>Ő azonban ezt mondta nekik: "Ti adjatok nekik enni!" Ők így válaszoltak: "Nincs nálunk több, mint öt kenyér és két hal, hacsak el nem megyünk, és nem veszünk eledelt ennek az egész sokaságnak".</span> <span class="verse"><a name="14">14</a>Ugyanis mintegy ötezer férfi volt ott. Jézus erre így szólt tanítványaihoz: "Ültessétek le őket csoportokba ötvenenként!"</span> <span class="verse"><a name="15">15</a>Így tettek, és leültették valamennyit.</span> <span class="verse"><a name="16">16</a>Ő pedig vette az öt kenyeret és a két halat, feltekintett az égre, megáldotta, megtörte, és a tanítványoknak adta, hogy tegyék a sokaság elé.</span> <span class="verse"><a name="17">17</a>Ettek és jóllaktak mindnyájan&#59; azután összeszedték a megmaradt darabokat, tizenkét kosárral.</span> <span class="verse"><a name="18">18</a>Történt, hogy amikor egyszer magában imádkozott, és csak a tanítványok voltak vele, megkérdezte tőlük: "Kinek mond engem a sokaság?"</span> <span class="verse"><a name="19">19</a>Ők így válaszoltak: "Keresztelő Jánosnak, de némelyek Illésnek&#59; némelyek pedig azt mondják, hogy a régiek közül támadt fel valamelyik próféta".</span> <span class="verse"><a name="20">20</a>Ő ekkor így szólt hozzájuk: "Hát ti kinek mondotok engem?" Péter így felelt: "Az Isten Krisztusának".</span> <span class="verse"><a name="21">21</a>Jézus ekkor rájuk parancsolt, hogy ezt senkinek se mondják el.</span> <span class="verse"><a name="22">22</a>Majd azt mondta, hogy az Emberfiának sokat kell szenvednie, el kell vettetnie a vénektől, főpapoktól és írástudóktól, és meg kell öletnie, de harmadnapon fel kell támadnia.</span> <span class="verse"><a name="23">23</a>Azután így szólt mindnyájukhoz: "Ha valaki énutánam akar jönni, tagadja meg magát, vegye fel naponként a keresztjét, és kövessen engem.</span> <span class="verse"><a name="24">24</a>Mert aki meg akarja menteni az életét, elveszti, aki pedig elveszti az életét énértem, megmenti azt.</span> <span class="verse"><a name="25">25</a>Mert mit használ az embernek, ha az egész világot megnyeri, önmagát pedig elveszti vagy romlásba viszi?</span> <span class="verse"><a name="26">26</a>Mert aki szégyell engem és az én beszédeimet, azt az Emberfia is szégyellni fogja, amikor eljön a maga, az Atya és a szent angyalok dicsőségében.</span> <span class="verse"><a name="27">27</a>Bizony, mondom néktek, vannak az itt állók között némelyek, akik nem ízlelik meg addig a halált, amíg meg nem látják az Isten országát."</span> <span class="verse"><a name="28">28</a>E beszédek elhangzása után mintegy nyolc nap múlva Jézus maga mellé vette Pétert, Jánost és Jakabot, és felment a hegyre imádkozni.</span> <span class="verse"><a name="29">29</a>Imádkozás közben arca elváltozott, és ruhája fehéren tündöklött.</span> <span class="verse"><a name="30">30</a>És íme, két férfi beszélt vele: Mózes és Illés,</span> <span class="verse"><a name="31">31</a>akik dicsőségben megjelenve, élete végéről szólottak, amelynek Jeruzsálemben kell beteljesednie.</span> <span class="verse"><a name="32">32</a>Pétert és társait pedig elnyomta az álom. Amikor azonban felébredtek, látták az ő dicsőségét, és azt a két férfit, akik ott álltak vele.</span> <span class="verse"><a name="33">33</a>És amikor azok távozni akartak tőle, azt mondta Péter Jézusnak: "Mester, jó nekünk itt lennünk, készítsünk három sátrat: egyet neked, egyet Mózesnek és egyet Illésnek." De nem tudta, mit beszél.</span> <span class="verse"><a name="34">34</a>Alighogy ezt kimondta, felhő támadt, és beárnyékolta őket. Nagyon megrémültek, amikor a felhőbe kerültek.</span> <span class="verse"><a name="35">35</a>És hang hallatszott a felhőből: "Ez az én Fiam, akit kiválasztottam, reá hallgassatok!"</span> <span class="verse"><a name="36">36</a>Amikor a hang hallatszott, Jézust egyedül találták. Ők pedig hallgattak, és azokban a napokban senkinek nem mondtak el semmit a látottakról.</span> <span class="verse"><a name="37">37</a>A következő napon, amikor lejöttek a hegyről, nagy sokaság ment eléje.</span> <span class="verse"><a name="38">38</a>És ekkor egy ember így kiáltott a sokaságból: "Mester, kérlek, tekints a fiamra, mert ő az én egyetlenem.</span> <span class="verse"><a name="39">39</a>Időnként valami lélek ragadja meg, és hirtelen kiáltozni kezd, rázza őt és tajtékzik, és nehezen távozik tőle, miután meggyötörte.</span> <span class="verse"><a name="40">40</a>Megkértem tanítványaidat, hogy űzzék ki, de nem tudták."</span> <span class="verse"><a name="41">41</a>Ekkor Jézus így szólt: "Ó, hitetlen és elfajult nemzedék, meddig leszek még veletek, és meddig szenvedlek még titeket? Vezesd ide a fiadat!"</span> <span class="verse"><a name="42">42</a>Még feléje tartott a fiú, amikor leteperte az ördög és megrázta. Jézus azonban ráparancsolt a tisztátalan lélekre, meggyógyította a gyermeket, és visszaadta az apjának.</span> <span class="verse"><a name="43">43</a>Ekkor mindnyájan elámultak az Isten nagyságán. Amikor mindnyájan csodálkoztak azon, amit tett, ezt mondta tanítványainak:</span> <span class="verse"><a name="44">44</a>"Jegyezzétek meg jól ezeket a szavakat: az Emberfia emberek kezébe adatik!"</span> <span class="verse"><a name="45">45</a>De ők nem értették ezt a kijelentést, mivel el volt rejtve előlük, hogy fel ne fogják. És féltek őt megkérdezni a kijelentés értelméről.</span> <span class="verse"><a name="46">46</a>Azután vita támadt közöttük arról, hogy közülük ki a nagyobb.</span> <span class="verse"><a name="47">47</a>Jézus pedig ismerve szívük gondolatát, kézen fogott egy kisgyermeket, és maga mellé állította&#59;</span> <span class="verse"><a name="48">48</a>majd ezt mondta nekik: "Aki befogadja ezt a kisgyermeket az én nevemért, az engem fogad be&#59; és aki engem befogad, azt fogadja be, aki engem küldött. Mert aki a legkisebb mindnyájatok között, az a nagy."</span> <span class="verse"><a name="49">49</a>Ekkor megszólalt János: "Mester, láttunk valakit, aki a te nevedben űz ki ördögöket, de megtiltottuk neki, mert nem követ téged velünk együtt."</span> <span class="verse"><a name="50">50</a>Jézus azonban ezt mondta neki: "Ne tiltsátok meg, mert aki nincs ellenetek, az veletek van."</span> <span class="verse"><a name="51">51</a>Amikor közeledett felemeltetésének ideje, elhatározta, hogy felmegy Jeruzsálembe,</span> <span class="verse"><a name="52">52</a>és követeket küldött maga előtt. Azok útnak indultak, és betértek a samaritánusok egyik falujába, hogy szállást készítsenek neki.</span> <span class="verse"><a name="53">53</a>De nem fogadták be, mivel Jeruzsálembe szándékozott menni.</span> <span class="verse"><a name="54">54</a>Látva ezt tanítványai, Jakab és János így szóltak: "Uram, akarod-e, hogy ezt mondjuk: Szálljon le tűz az égből, és égesse meg őket!?"</span> <span class="verse"><a name="55">55</a>De Jézus feléjük fordult, megdorgálta őket, (és ezt mondta: "Nem tudjátok, milyen lélek van bennetek,</span> <span class="verse"><a name="56">56</a>mert az Emberfia nem azért jött, hogy az emberek életét elveszítse, hanem hogy megmentse.") Aztán elmentek egy másik faluba.</span> <span class="verse"><a name="57">57</a>Amikor mentek az úton, valaki ezt mondta neki: "Követlek, akárhova mégy."</span> <span class="verse"><a name="58">58</a>Jézus azonban így felelt: "A rókáknak barlangjuk van, és az égi madaraknak fészkük, de az Emberfiának nincs hova fejét lehajtania."</span> <span class="verse"><a name="59">59</a>Egy másikhoz pedig így szólt: "Kövess engem!" De ő ezt kérte: "Uram, engedd meg, hogy előbb elmenjek, és eltemessem apámat."</span> <span class="verse"><a name="60">60</a>Jézus így válaszolt neki: "Hadd temessék el a halottak a halottaikat, te pedig menj el, és hirdesd az Isten országát!"</span> <span class="verse"><a name="61">61</a>Egy másik is ezt mondta: "Követlek, Uram, de előbb engedd meg, hogy búcsút vegyek házam népétől."</span> <span class="verse"><a name="62">62</a>Jézus pedig így felelt: "Aki az eke szarvára teszi a kezét, és hátratekint, nem alkalmas az Isten országára."</span> </p></div</div></div></body></html>