<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 6</strong></div><p><span class="verse"><a name="1">1</a>Egy szombaton gabonaföldeken ment át, és tanítványai kalászokat tépdestek, tenyerük között morzsolták és ették.</span> <span class="verse"><a name="2">2</a>A farizeusok közül némelyek megkérdezték: "Miért tesztek olyat, amit szombaton nem szabad?"</span> <span class="verse"><a name="3">3</a>Jézus így válaszolt nekik: "Vajon azt sem olvastátok, amit Dávid tett, amikor megéhezett ő is, meg azok is, akik vele voltak?</span> <span class="verse"><a name="4">4</a>Bement az Úr házába, elvette a szent kenyereket, és megette, sőt azoknak is adott, akik vele voltak&#59; pedig a kenyereket nem lett volna szabad megenni, csak a papoknak."</span> <span class="verse"><a name="5">5</a>És kijelentette nekik: "Az Emberfia ura a szombatnak."</span> <span class="verse"><a name="6">6</a>Egy másik szombaton bement a zsinagógába, és tanított. Volt ott egy ember, akinek a jobb keze sorvadt volt.</span> <span class="verse"><a name="7">7</a>Az írástudók és a farizeusok figyelték Jézust: gyógyít-e szombaton&#59; hogy ily módon találjanak valamit, amivel vádolhatják.</span> <span class="verse"><a name="8">8</a>Ő azonban, ismerve gondolataikat, ezt mondta a sorvadt kezű embernek: "Kelj fel, és állj a középre!" Az felkelt és odaállt.</span> <span class="verse"><a name="9">9</a>Jézus pedig így szólt hozzájuk: "Megkérdezem tőletek: szabad-e szombaton jót tenni, vagy rosszat tenni, életet menteni vagy kioltani?"</span> <span class="verse"><a name="10">10</a>És végignézve mindnyájukon így szólt a beteghez: "Nyújtsd ki a kezedet!" Ő kinyújtotta, és meggyógyult a keze.</span> <span class="verse"><a name="11">11</a>Azokat pedig esztelen indulat szállta meg, és arról beszéltek egymás között, hogy mit tegyenek Jézussal.</span> <span class="verse"><a name="12">12</a>Történt azokban a napokban, hogy kiment a hegyre imádkozni, és Istenhez imádkozva virrasztotta át az éjszakát.</span> <span class="verse"><a name="13">13</a>Amikor megvirradt, odahívta tanítványait, és kiválasztott közülük tizenkettőt, akiket apostoloknak is nevezett:</span> <span class="verse"><a name="14">14</a>Simont, akit Péternek nevezett el, Andrást, a testvérét, Jakabot és Jánost, Fülöpöt és Bertalant,</span> <span class="verse"><a name="15">15</a>Mátét és Tamást, Jakabot, az Alfeus fiát és Simont, akit Zélótának neveztek,</span> <span class="verse"><a name="16">16</a>Júdást, a Jakab fiát, és Júdás Iskáriótest, aki árulóvá lett.</span> <span class="verse"><a name="17">17</a>Azután lement velük, megállt egy sík helyen, vele együtt tanítványainak nagy sokasága és nagy néptömeg egész Júdeából, Jeruzsálemből, a Tenger-mellékéről, Tíruszból és Szidónból. Azért jöttek, hogy hallgassák őt, és meggyógyuljanak betegségeikből.</span> <span class="verse"><a name="18">18</a>Akiket tisztátalan lelkek gyötörtek, meggyógyultak.</span> <span class="verse"><a name="19">19</a>Az egész sokaság igyekezett őt megérinteni, mert erő áradt ki belőle, és mindenkit meggyógyított.</span> <span class="verse"><a name="20">20</a>Ő pedig tanítványaira nézett, és így szólt: "Boldogok vagytok, szegények, mert tiétek az Isten országa.</span> <span class="verse"><a name="21">21</a>Boldogok vagytok, akik most éheztek, mert majd megelégíttettek. Boldogok vagytok, akik most sírtok, mert nevetni fogtok.</span> <span class="verse"><a name="22">22</a>Boldogok vagytok, amikor gyűlölnek titeket az emberek, és amikor kiközösítenek, gyaláznak benneteket, és kitörlik neveteket mint gonosz nevet, az Emberfiáért.</span> <span class="verse"><a name="23">23</a>Örüljetek azon a napon, és ujjongjatok! Íme, nagy a ti jutalmatok a mennyben, mert ugyanezt tették atyáik a prófétákkal."</span> <span class="verse"><a name="24">24</a>"De jaj nektek, gazdagok, mert megkaptátok vigasztalástokat!</span> <span class="verse"><a name="25">25</a>Jaj nektek, akik most jóllaktatok, mert éhezni fogtok! Jaj, akik most nevettek, mert gyászolni és sírni fogtok!</span> <span class="verse"><a name="26">26</a>Jaj, amikor jót mond rólatok minden ember, mert ugyanezt tették atyáik a hamis prófétákkal!"</span> <span class="verse"><a name="27">27</a>"Nektek azonban, akik hallgattok engem, ezt mondom: szeressétek ellenségeiteket, tegyetek jót azokkal, akik gyűlölnek titeket&#59;</span> <span class="verse"><a name="28">28</a>áldjátok azokat, akik átkoznak, és imádkozzatok azokért, akik bántalmaznak titeket.</span> <span class="verse"><a name="29">29</a>Aki arcul üt, annak tartsd oda a másik arcodat is, és aki elveszi felsőruhádat, attól alsóruhádat se tagadd meg.</span> <span class="verse"><a name="30">30</a>Mindenkinek, aki kér tőled, adj, és attól, aki elveszi a tiedet, ne követeld vissza.</span> <span class="verse"><a name="31">31</a>És amint szeretnétek, hogy az emberek veletek bánjanak, ti is úgy bánjatok velük."</span> <span class="verse"><a name="32">32</a>"Ha azokat szeretitek, akik szeretnek titeket, mi a jutalmatok? Hiszen a bűnösök is szeretik azokat, akik őket szeretik.</span> <span class="verse"><a name="33">33</a>És ha azokkal tesztek jót, akik veletek jót tesznek, mi a jutalmatok? Hiszen a bűnösök is ugyanezt teszik.</span> <span class="verse"><a name="34">34</a>És ha azoknak adtok kölcsönt, akiktől remélitek, hogy visszakapjátok, mi a jutalmatok? Bűnösök is adnak kölcsönt bűnösöknek, hogy visszakapják azt, ami jár nekik.</span> <span class="verse"><a name="35">35</a>Ti azonban szeressétek ellenségeiteket, tegyetek jót, és adjatok kölcsön, semmit sem várva érte: nagy lesz akkor a jutalmatok, és a Magasságos fiai lesztek, mert ő jóságos a hálátlanok és gonoszok iránt.</span> <span class="verse"><a name="36">36</a>Legyetek irgalmasok, amint Atyátok is irgalmas."</span> <span class="verse"><a name="37">37</a>"Ne ítéljetek, és nem ítéltettek. Ne kárhoztassatok, és nem lesz kárhoztatásotok. Bocsássatok meg, és nektek is megbocsáttatik.</span> <span class="verse"><a name="38">38</a>Adjatok, és adatik nektek: jó, megnyomott, megrázott, megtetézett mértékkel adnak öletekbe. Mert amilyen mértékkel ti mértek, olyan mértékkel mérnek viszonzásul nektek."</span> <span class="verse"><a name="39">39</a>Példázatot is mondott nekik: "A vak vezetheti-e a világtalant? Nem esnek-e mind a ketten verembe?</span> <span class="verse"><a name="40">40</a>A tanítvány nem feljebb való mesterénél&#59; aki pedig teljesen felkészült, az lesz olyan, mint a mestere.</span> <span class="verse"><a name="41">41</a>Miért nézed a szálkát atyádfia szemében, a saját szemedben pedig nem veszed észre a gerendát?</span> <span class="verse"><a name="42">42</a>Hogyan mondhatod atyádfiának: Atyámfia, hadd vegyem ki szemedből a szálkát! - mikor a saját szemedben nem látod a gerendát? Képmutató, előbb vedd ki a gerendát a saját szemedből, és akkor jól fogsz látni ahhoz, hogy kivehesd a szálkát atyádfia szeméből."</span> <span class="verse"><a name="43">43</a>"Nem jó fa az, amely rossz gyümölcsöt terem, és viszont nem rossz fa az, amely jó gyümölcsöt terem.</span> <span class="verse"><a name="44">44</a>Mert minden fát a gyümölcséről lehet megismerni. Hiszen tüskebokorról nem szednek fügét, csipkebokorról sem szüretelnek szőlőt.</span> <span class="verse"><a name="45">45</a>A jó ember szíve jó kincséből hozza elő a jót, és a gonosz ember a gonoszból hozza elő a gonoszt. Mert amivel csordultig van a szív, azt szólja a száj.</span> <span class="verse"><a name="46">46</a>Miért mondjátok nekem: Uram, Uram, ha nem teszitek, amit mondok?"</span> <span class="verse"><a name="47">47</a>"Aki hozzám jön, hallja beszédeimet, és azok szerint cselekszik: megmutatom nektek, kihez hasonló.</span> <span class="verse"><a name="48">48</a>Hasonló ahhoz a házépítő emberhez, aki leásott, mélyre hatolt, és a kősziklára alapozott: amikor árvíz jött, beleütközött az áradat abba a házba, de nem tudta megingatni, mert jól volt megépítve.</span> <span class="verse"><a name="49">49</a>Aki pedig hallotta beszédeimet, de nem azok szerint cselekedett, az hasonló ahhoz az emberhez, aki alap nélkül a földre építette a házát: beleütközött az áradat, és azonnal összeomlott az a ház, és teljesen elpusztult."</span> </p></div</div></div></body></html>