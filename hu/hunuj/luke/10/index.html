<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/luke">Luke</a> &gt <strong>Chapter 10</strong></div><p><span class="verse"><a name="1">1</a>Ezek után az Úr szolgálatba állított másokat is, hetvenkét tanítványt, és elküldte őket maga előtt kettesével minden városba és helységbe, ahova menni készült.</span> <span class="verse"><a name="2">2</a>Így szólt hozzájuk: "Az aratnivaló sok, de a munkás kevés, kérjétek tehát az aratás Urát, hogy küldjön munkásokat az aratásába.</span> <span class="verse"><a name="3">3</a>Menjetek el! Íme, elküldelek titeket, mint bárányokat a farkasok közé.</span> <span class="verse"><a name="4">4</a>Ne vigyetek magatokkal erszényt, se tarisznyát, se sarut. Útközben ne is köszöntsetek senkit.</span> <span class="verse"><a name="5">5</a>Ha azonban egy házba beléptek, legelőször ezt mondjátok: Békesség ennek a háznak!</span> <span class="verse"><a name="6">6</a>Ha ott a békesség fia lakozik, megnyugszik rajta a békességetek, ha pedig nem, reátok száll vissza.</span> <span class="verse"><a name="7">7</a>Maradjatok ugyanabban a házban, és azt egyétek, igyátok, amit adnak, mert méltó a munkás a maga bérére. Ne járjatok házról házra.</span> <span class="verse"><a name="8">8</a>Ha bementek egy városba, és befogadnak titeket, azt egyétek, amit elétek tesznek.</span> <span class="verse"><a name="9">9</a>Gyógyítsátok az ott lévő betegeket, és mondjátok nekik: Elközelített az Isten országa.</span> <span class="verse"><a name="10">10</a>Ha pedig bementek egy városba, és nem fogadnak be titeket, menjetek ki annak az utcáira, és mondjátok ezt:</span> <span class="verse"><a name="11">11</a>Leverjük még a port is, amely városotokból lábunkra tapadt, de tudjátok meg, hogy közel jött az Isten országa.</span> <span class="verse"><a name="12">12</a>Mondom nektek: Sodomának elviselhetőbb sorsa lesz azon a napon, mint annak a városnak."</span> <span class="verse"><a name="13">13</a>"Jaj neked, Korazin! Jaj neked, Bétsaida! Mert ha Tíruszban és Szidónban történtek volna azok a csodák, amelyek nálatok történtek, zsákban és hamuban ülve régen megtértek volna.</span> <span class="verse"><a name="14">14</a>De Tírusznak és Szidónnak elviselhetőbb sorsa lesz az ítéletkor, mint nektek.</span> <span class="verse"><a name="15">15</a>Te is, Kapernaum, talán az égig emelkedsz? A pokolig fogsz levettetni!"</span> <span class="verse"><a name="16">16</a>"Aki titeket hallgat, engem hallgat, és aki titeket elutasít, engem utasít el, és aki engem elutasít, az azt utasítja el, aki elküldött engem."</span> <span class="verse"><a name="17">17</a>Mikor a hetvenkét tanítvány visszatért, örömmel jelentette: "Uram, még az ördögök is engedelmeskednek nekünk a te nevedre!"</span> <span class="verse"><a name="18">18</a>Ő pedig ezt mondta nekik: "Láttam a Sátánt villámként leesni az égből.</span> <span class="verse"><a name="19">19</a>Íme, hatalmat adtam nektek, hogy kígyókon, skorpiókon tapodjatok, és az ellenség minden erején, és hogy semmi se árthasson nektek.</span> <span class="verse"><a name="20">20</a>De ne annak örüljetek, hogy a lelkek engedelmeskednek nektek, inkább annak örüljetek, hogy a nevetek fel van írva a mennyben."</span> <span class="verse"><a name="21">21</a>Abban az órában így ujjongott Jézus a Szentlélek által: "Magasztallak, Atyám, menny és föld Ura azért, hogy elrejtetted ezeket a bölcsek és értelmesek elől, és felfedted a gyermekeknek. Igen, Atyám, így láttad jónak.</span> <span class="verse"><a name="22">22</a>Mindent nekem adott át az én Atyám, és senki sem tudja, hogy ki a Fiú, csak az Atya, és hogy ki az Atya, csak a Fiú, és az, akinek a Fiú ki akarja jelenteni."</span> <span class="verse"><a name="23">23</a>Tanítványaihoz fordult, és nekik külön ezt mondta: "Boldog az a szem, amely látja, amit ti láttok.</span> <span class="verse"><a name="24">24</a>Mert mondom nektek: sok próféta és király szerette volna meglátni azt, amit ti láttok, de nem látták meg, és hallani azt, amit ti hallotok, de nem hallották meg."</span> <span class="verse"><a name="25">25</a>Ekkor előállt egy törvénytudó, hogy megkísértse őt, és ezt kérdezte: "Mester, mit tegyek, hogy elnyerjem az örök életet?"</span> <span class="verse"><a name="26">26</a>Ő pedig ezt mondta neki: "Mi van megírva a törvényben? Hogyan olvasod?"</span> <span class="verse"><a name="27">27</a>Ő pedig így válaszolt: "Szeresd az Urat, a te Istenedet teljes szívedből, teljes lelkedből, teljes erődből és teljes elmédből, és felebarátodat, mint magadat."</span> <span class="verse"><a name="28">28</a>Jézus ezt mondta neki: "Helyesen feleltél: tedd ezt, és élni fogsz."</span> <span class="verse"><a name="29">29</a>Ő viszont igazolni akarta magát, és megkérdezte Jézustól: "De ki a felebarátom?"</span> <span class="verse"><a name="30">30</a>Válaszul Jézus ezt mondta neki: "Egy ember ment le Jeruzsálemből Jerikóba, és rablók kezébe esett, akik kifosztották, meg is verték, azután félholtan otthagyva elmentek.</span> <span class="verse"><a name="31">31</a>Történetesen egy pap ment azon az úton, de amikor meglátta, elkerülte.</span> <span class="verse"><a name="32">32</a>Hasonlóképpen egy lévita is odaért arra a helyre, és amikor meglátta, ő is elkerülte.</span> <span class="verse"><a name="33">33</a>Egy úton lévő samaritánus pedig, amikor odaért hozzá és meglátta, megszánta&#59;</span> <span class="verse"><a name="34">34</a>odament, olajat és bort öntött sebeire, és bekötötte azokat. Aztán feltette őt a saját állatára, elvitte egy fogadóba, és ápolta.</span> <span class="verse"><a name="35">35</a>Másnap elővett két dénárt, odaadta a fogadósnak, és azt mondta neki: Viselj rá gondot, és ha valamit még ráköltesz, amikor visszatérek, megadom neked.</span> <span class="verse"><a name="36">36</a>Mit gondolsz, e három közül ki volt a felebarátja a rablók kezébe esett embernek?"</span> <span class="verse"><a name="37">37</a>Ő így felelt: "Az, aki irgalmas volt hozzá." Jézus erre ezt mondta neki: "Menj el, te is hasonlóképpen cselekedj."</span> <span class="verse"><a name="38">38</a>Amikor továbbhaladtak, betért egy faluba, ahol egy Márta nevű asszony a házába fogadta.</span> <span class="verse"><a name="39">39</a>Volt ennek egy Mária nevű testvére, aki leült az Úr lábához, és hallgatta beszédét.</span> <span class="verse"><a name="40">40</a>Márta pedig teljesen lefoglalta magát a sokféle szolgálattal. Ezért előállt Márta, és így szólt: "Uram, nem törődsz azzal, hogy a testvérem magamra hagyott a szolgálatban? Mondd hát neki, hogy segítsen!"</span> <span class="verse"><a name="41">41</a>Az Úr azonban így felelt neki: "Márta, Márta, sok mindenért aggódsz és nyugtalankodsz,</span> <span class="verse"><a name="42">42</a>pedig kevésre van szükség, valójában csak egyre. Mária a jó részt választotta, amelyet nem vehetnek el tőle."</span> </p></div</div></div></body></html>