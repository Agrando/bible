<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 18</strong></div><p><span class="verse"><a name="1">1</a>A különc a maga kívánsága után jár, és hadakozik minden jóravaló dolog ellen.</span> <span class="verse"><a name="2">2</a>Az ostoba nem leli kedvét az értelemben, csak saját eszének a fitogtatásában.</span> <span class="verse"><a name="3">3</a>Ahová bűnös érkezik, oda megérkezik a megvetés is, és a szégyentelenséggel együtt jár a gyalázat.</span> <span class="verse"><a name="4">4</a>Mély víz az ember szájának a beszéde, áradó patak, bölcsesség forrása.</span> <span class="verse"><a name="5">5</a>Nem jó a bűnösnek kedvezni, sem jogaiból kiforgatni az igaz embert.</span> <span class="verse"><a name="6">6</a>Az ostoba ajka perpatvart okoz, és szája vereséget idéz elő.</span> <span class="verse"><a name="7">7</a>Az ostobának saját szája a romlása, és ajka önmagának a csapdája.</span> <span class="verse"><a name="8">8</a>A rágalmazó szavai, mint a jó falatok, behatolnak a test belsejébe.</span> <span class="verse"><a name="9">9</a>Aki munkájában hanyag, az testvére annak, aki tönkretesz.</span> <span class="verse"><a name="10">10</a>Erős torony az ÚR neve, oda fut az igaz, és védelmet talál.</span> <span class="verse"><a name="11">11</a>A gazdagnak a vagyon az erős városa, magas várfalnak képzeli.</span> <span class="verse"><a name="12">12</a>Akire romlás vár, annak fölfuvalkodik a szíve, de akire dicsőség, az alázatos.</span> <span class="verse"><a name="13">13</a>Aki arra felel, amit meg sem hallgatott, azt bolondnak tartják, és megpirongatják.</span> <span class="verse"><a name="14">14</a>Az ember lelke elviseli a szenvedést, de ha a lélek összetörik, azt el lehet-e hordozni?</span> <span class="verse"><a name="15">15</a>Az értelmes ember szíve ismeretet szerez, és a bölcsek füle ismeretre törekszik.</span> <span class="verse"><a name="16">16</a>Az ajándék tág teret nyit az ember előtt, és az előkelők elé juttatja.</span> <span class="verse"><a name="17">17</a>Igaznak látszik az, aki először szól a perben, de sorra kerül ellenfele is, és megcáfolja.</span> <span class="verse"><a name="18">18</a>A sorsvetés megszünteti a viszálykodást, és szétválasztja az erőszakosakat.</span> <span class="verse"><a name="19">19</a>A rászedett testvér hozzáférhetetlenebb az erős városnál, és a viszály olyan, mint egy váron a zár.</span> <span class="verse"><a name="20">20</a>Amit mond az ember, annak a gyümölcséből fog jóllakni a teste, és amit a beszéde terem, azzal kell jóllaknia.</span> <span class="verse"><a name="21">21</a>Élet és halál van a nyelv hatalmában, amelyiket szereti az ember, annak a gyümölcsét eszi.</span> <span class="verse"><a name="22">22</a>Aki jó feleséget talált, kincset talált, és elnyerte az ÚR jóakaratát.</span> <span class="verse"><a name="23">23</a>Könyörögve szól a szegény, de a gazdag keményen válaszol.</span> <span class="verse"><a name="24">24</a>Van ember, aki bajba juttatja embertársait, de van olyan barát, aki ragaszkodóbb a testvérnél.</span> </p></div</div></div></body></html>