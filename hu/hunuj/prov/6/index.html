<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Fiam, ha kezességet vállaltál embertársadért, és kezet adtál egy idegenért,</span> <span class="verse"><a name="2">2</a>ha csapdába estél saját kijelentéseid miatt, és megfogtak téged saját kijelentéseid,</span> <span class="verse"><a name="3">3</a>akkor így cselekedj, fiam, hogy megmenekülj, ha embertársad kezébe jutottál: Menj hozzá sietve, és ostromold embertársadat!</span> <span class="verse"><a name="4">4</a>Ne engedj álmot szemednek, és szunnyadást szempilládnak!</span> <span class="verse"><a name="5">5</a>Menekülj, mint a gazella a vadász elől, és mint a madár a madarász kezéből!</span> <span class="verse"><a name="6">6</a>Eredj a hangyához, te rest, figyeld, hogy mit tesz, és okulj!</span> <span class="verse"><a name="7">7</a>Bár nincs vezére, elöljárója vagy uralkodója,</span> <span class="verse"><a name="8">8</a>mégis biztosítja a kenyerét nyáron, begyűjti eledelét aratáskor.</span> <span class="verse"><a name="9">9</a>Meddig fekszel, te rest, mikor hagyod abba az alvást?</span> <span class="verse"><a name="10">10</a>Még egy kis alvás, egy kis szunnyadás, összetett kézzel fekvés:</span> <span class="verse"><a name="11">11</a>így tör rád a szegénység, mint útonálló, és a szűkölködés, mint egy fegyveres ember.</span> <span class="verse"><a name="12">12</a>A mihaszna és rosszindulatú ember hamis szájjal jár-kel,</span> <span class="verse"><a name="13">13</a>szemével kacsingat, lábával jelt ad, és ujjával integet.</span> <span class="verse"><a name="14">14</a>Fonákság van szívében, rosszat kohol mindenkor, és viszálykodást szít.</span> <span class="verse"><a name="15">15</a>Azért hirtelen tör rá a veszedelem, egy pillanat alatt összetörik menthetetlenül.</span> <span class="verse"><a name="16">16</a>Hat dolgot gyűlöl az ÚR, sőt hét dolog utálatos előtte:</span> <span class="verse"><a name="17">17</a>A nagyravágyó szemek, a hazug nyelv, az ártatlan vért ontó kezek,</span> <span class="verse"><a name="18">18</a>a gonosz terveket koholó szív, a rosszra sietve futó lábak,</span> <span class="verse"><a name="19">19</a>a hazugságot beszélő hamis tanú és a testvérek közt viszályt szító ember.</span> <span class="verse"><a name="20">20</a>Őrizd meg, fiam, apád parancsát, és ne hagyd el anyád tanítását!</span> <span class="verse"><a name="21">21</a>Kösd mindenkor a szívedre, hordozd a nyakadra fűzve!</span> <span class="verse"><a name="22">22</a>Jártodban vezessen, fektedben őrizzen, és ha felébredsz, irányítsa gondolataidat!</span> <span class="verse"><a name="23">23</a>Mert lámpás a parancs, világosság a tanítás, az élet útja a figyelmeztető intés.</span> <span class="verse"><a name="24">24</a>Ez őriz meg a rossz nőtől, az idegen nő hízelgő nyelvétől.</span> <span class="verse"><a name="25">25</a>Ne kívánd meg szépségét szívedben, és ne fogjon meg szempilláival!</span> <span class="verse"><a name="26">26</a>Mert a parázna nő csak egy darab kenyérre, de a férjes asszony drága életedre vadászik.</span> <span class="verse"><a name="27">27</a>Vihet-e valaki tüzet a keblében úgy, hogy meg ne gyulladjon a ruhája?</span> <span class="verse"><a name="28">28</a>Vagy járhat-e valaki parázson úgy, hogy a lába meg ne égjen?</span> <span class="verse"><a name="29">29</a>Pedig így jár, aki bemegy embertársa feleségéhez, senki sem marad büntetlen, aki megérinti.</span> <span class="verse"><a name="30">30</a>Nem vetik meg a tolvajt, ha azért lop, hogy jóllakjék, mert éhezik&#59;</span> <span class="verse"><a name="31">31</a>mégis hétannyit kell fizetnie, ha rajtakapják, háza egész vagyonába is kerülhet.</span> <span class="verse"><a name="32">32</a>De aki asszonnyal lesz házasságtörő, az esztelen, önmagát rontja meg, aki ilyet csinál.</span> <span class="verse"><a name="33">33</a>Csapás és szégyen éri, gyalázata letörölhetetlen.</span> <span class="verse"><a name="34">34</a>Mert a féltékenység haragra lobbantja a férfit, és ő nem ismer szánalmat a bosszúállás napján.</span> <span class="verse"><a name="35">35</a>Nem fogad el semmiféle váltságot, nem enged, bármennyi ajándékot adnak is neki!</span> </p></div</div></div></body></html>