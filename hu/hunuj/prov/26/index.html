<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Mint hó a nyárhoz és eső az aratáshoz, úgy nem illik az ostobához a dicsőség.</span> <span class="verse"><a name="2">2</a>Ahogyan elszáll a madár, és elrepül a fecske, úgy az ok nélküli átok sem teljesül.</span> <span class="verse"><a name="3">3</a>Ostor való a lónak, zabla a szamárnak, és bot az ostobák hátának.</span> <span class="verse"><a name="4">4</a>Ne felelj az ostobának a bolondságához illően, mert magad is hasonló leszel hozzá!</span> <span class="verse"><a name="5">5</a>Felelj meg az ostobának a bolondságához illően, hogy ne tarthassa magát bölcsnek.</span> <span class="verse"><a name="6">6</a>Lábát vágja le, és erőszakot szenved, aki ostobával küld üzenetet.</span> <span class="verse"><a name="7">7</a>Lóg a béna ember lába, meg a példázat is az ostoba szájában.</span> <span class="verse"><a name="8">8</a>Mint aki követ tesz a parittyába, úgy jár az, aki tiszteletet ad az ostobának.</span> <span class="verse"><a name="9">9</a>Beleakad a tövis a részeg kezébe, meg a példázat is az ostoba szájába.</span> <span class="verse"><a name="10">10</a>Mint egy íjász, aki mindenkit megsebez, olyan az, aki ostobát fogad fel, vagy csavargókat fogad fel.</span> <span class="verse"><a name="11">11</a>Ahogyan a kutya visszatér okádására, úgy ismétli meg bolondságát az ostoba.</span> <span class="verse"><a name="12">12</a>Láttál olyan embert, aki bölcsnek tartja magát? Több reményt fűzhetsz az ostobához, mint hozzá.</span> <span class="verse"><a name="13">13</a>Ezt mondja a rest: Oroszlánkölyök van az úton, oroszlán van a tereken!</span> <span class="verse"><a name="14">14</a>Forog az ajtó a sarkán, a rest meg az ágyán.</span> <span class="verse"><a name="15">15</a>Belenyújtja a rest a kezét a tálba, de arra is lusta, hogy a szájához vigye.</span> <span class="verse"><a name="16">16</a>Bölcsebbnek tartja magát a rest hét olyannál, aki értelmesen felel.</span> <span class="verse"><a name="17">17</a>Kóbor kutyát ragad fülön, aki olyan perbe avatkozik, amihez semmi köze.</span> <span class="verse"><a name="18">18</a>Mint az eszeveszett ember, aki tüzes és halálos nyilakat lövöldöz,</span> <span class="verse"><a name="19">19</a>olyan az, aki becsapja embertársát, és aztán így szól: Hiszen csak tréfáltam!</span> <span class="verse"><a name="20">20</a>Ha elfogy a fa, kialszik a tűz, ha nincs rágalmazó, megszűnik a viszály.</span> <span class="verse"><a name="21">21</a>A szén parázslik, a fa lángol, a viszálykodó ember pedig perpatvart szít.</span> <span class="verse"><a name="22">22</a>A rágalmazó szavai, mint a jó falatok, behatolnak a test belsejébe.</span> <span class="verse"><a name="23">23</a>Az ezüstmáz bevonja az agyagedényt, a sima ajak pedig a gonosz szívet.</span> <span class="verse"><a name="24">24</a>Beszédével álcázza szándékát a gyűlölködő, míg magában alattomosságot gondol.</span> <span class="verse"><a name="25">25</a>Ha kedvesen szól, ne higgy neki, mert hét utálatosság van szívében!</span> <span class="verse"><a name="26">26</a>El lehet takarni a gyűlöletet csalással, de lelepleződik a gonoszság a gyülekezetben.</span> <span class="verse"><a name="27">27</a>Aki vermet ás, beleesik, és aki követ dob el, arra esik vissza.</span> <span class="verse"><a name="28">28</a>A hazug nyelvű gyűlöli azt, akit eltiport, és a sima szájú bukást idéz elő.</span> </p></div</div></div></body></html>