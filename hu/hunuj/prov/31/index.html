<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Lemúél masszái király beszéde, amelyre anyja tanította.</span> <span class="verse"><a name="2">2</a>Mit mondjak, fiam, méhemnek gyermeke, akiért fogadalmat tettem?</span> <span class="verse"><a name="3">3</a>Ne vesztegesd erődet nőkre, ne járj azokhoz, akik királyokat rontanak meg!</span> <span class="verse"><a name="4">4</a>Lemúél! Nem illik a királyokhoz a borivás, nem illik az a királyokhoz, sem a fejedelmekhez a szeszes ital kívánása.</span> <span class="verse"><a name="5">5</a>Mert ha iszik, elfeledkezik a rendeletekről, és helytelenül ítélkezik a nyomorultak ügyében.</span> <span class="verse"><a name="6">6</a>Adjatok szeszes italt a veszendőnek, és bort az elkeseredett embernek.</span> <span class="verse"><a name="7">7</a>Igyék, hogy megfeledkezzék szegénységéről, és ne gondoljon tovább nyomorúságára.</span> <span class="verse"><a name="8">8</a>Nyisd meg szádat a némáért, a mulandó emberek ügyéért!</span> <span class="verse"><a name="9">9</a>Nyisd meg szádat, ítélkezz igazságosan, ítéld meg a nyomorultnak és szegénynek a jogát!</span> <span class="verse"><a name="10">10</a>Derék asszonyt kicsoda találhat? Értéke sokkal drágább az igazgyöngynél.</span> <span class="verse"><a name="11">11</a>Ura szívből bízik benne, vagyona el nem fogy.</span> <span class="verse"><a name="12">12</a>Egész életén át javát munkálja urának, nem kárát.</span> <span class="verse"><a name="13">13</a>Szerez gyapjút és lent, és jókedvűen dolgozik kezével.</span> <span class="verse"><a name="14">14</a>Hasonló a kereskedők hajóihoz: távolból is hoz eledelt.</span> <span class="verse"><a name="15">15</a>Fölkel még éjjel, ételt ad háza népének, és rendelkezést szolgálóinak.</span> <span class="verse"><a name="16">16</a>Ha az a szándéka, mezőt vásárol, keze munkájával szőlőt telepít.</span> <span class="verse"><a name="17">17</a>Megkeményíti derekát, megfeszíti karjait.</span> <span class="verse"><a name="18">18</a>Érzi, milyen hasznos tevékenysége, éjjel sem alszik el mécsese.</span> <span class="verse"><a name="19">19</a>Ügyesen kezeli a guzsalyt, tenyerében tartja az orsót.</span> <span class="verse"><a name="20">20</a>Tenyere nyitva van a nyomorult előtt, kezét nyújtja a szegénynek.</span> <span class="verse"><a name="21">21</a>Nem félti háza népét a hóeséskor sem, mert egész háza népe meleg ruhába öltözött.</span> <span class="verse"><a name="22">22</a>Színes szőtteseket készít magának, lenvászon és bíbor az öltözete.</span> <span class="verse"><a name="23">23</a>Férjét jól ismerik a városkapukban, ahol az ország véneivel ül együtt.</span> <span class="verse"><a name="24">24</a>Finom inget készít, és eladja, övet is ad el a kalmárnak.</span> <span class="verse"><a name="25">25</a>Erő és méltóság árad róla, és nevetve néz a holnap elé.</span> <span class="verse"><a name="26">26</a>Szája bölcsességre nyílik, és nyelve szeretetre tanít.</span> <span class="verse"><a name="27">27</a>Ügyel háza népe dolgaira, nem kenyere a semmittevés.</span> <span class="verse"><a name="28">28</a>Fölkelnek előtte fiai, és boldognak mondják, ura pedig így dicséri:</span> <span class="verse"><a name="29">29</a>Sok nő végez derék munkát, de te felülmúlod mindegyiket!</span> <span class="verse"><a name="30">30</a>Csalóka a báj, mulandó a szépség, de az URat félő asszony dicséretre méltó.</span> <span class="verse"><a name="31">31</a>Hadd élvezze munkája gyümölcsét, dicsérjék tetteiért minden helyen!</span> </p></div</div></div></body></html>