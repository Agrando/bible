<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Nem kiált-e a bölcsesség, nem hallatja-e szavát az értelem?</span> <span class="verse"><a name="2">2</a>Kiáll a magaslatok ormára, az útra, a keresztutakra.</span> <span class="verse"><a name="3">3</a>A városba vivő kapuknál, a bejáratoknál hangosan kiált.</span> <span class="verse"><a name="4">4</a>Hozzátok kiáltok, férfiak, szavam az emberekhez szól.</span> <span class="verse"><a name="5">5</a>Legyetek okosak, ti együgyűek, legyetek értelmesek, ti ostobák!</span> <span class="verse"><a name="6">6</a>Hallgassatok rám, mert fontos dolgokat mondok, ha felnyitom ajkamat, helyes, amit mondok.</span> <span class="verse"><a name="7">7</a>Mert szám igazságot szól, ajkam utálja a gonoszt.</span> <span class="verse"><a name="8">8</a>Számnak minden szava igaz, nincs bennük csalárdság vagy hamisság.</span> <span class="verse"><a name="9">9</a>Mind világosak az értelmeseknek, és az ismeretre vágyóknak érthetők.</span> <span class="verse"><a name="10">10</a>Intésemet fogadjátok el, ne az ezüstöt, inkább a tudást, mint a színaranyat!</span> <span class="verse"><a name="11">11</a>Mert értékesebb a bölcsesség az igazgyöngynél, és nem fogható hozzá semmiféle drágaság.</span> <span class="verse"><a name="12">12</a>Én, a bölcsesség, együtt lakom az okossággal, és nálam van a megfontolt tudás.</span> <span class="verse"><a name="13">13</a>Aki féli az URat, gyűlöli a rosszat. A kevélyt és a kevélységet, a helytelen utat meg az álnok beszédet gyűlölöm.</span> <span class="verse"><a name="14">14</a>Enyém a tanács és a jutalom, én vagyok az értelem, enyém a hatalom.</span> <span class="verse"><a name="15">15</a>Általam uralkodnak a királyok, és rendelkeznek igazságosan a fejedelmek.</span> <span class="verse"><a name="16">16</a>Általam vezetnek a vezérek, és ítélkeznek igazságosan az elöljárók.</span> <span class="verse"><a name="17">17</a>Szeretem azokat, akik engem szeretnek, megtalálnak engem, akik keresnek.</span> <span class="verse"><a name="18">18</a>Gazdagság és megbecsülés van nálam, maradandó vagyon és igazság.</span> <span class="verse"><a name="19">19</a>Gyümölcsöm drágább az aranynál, a színaranynál is, és jövedelmem a színezüstnél.</span> <span class="verse"><a name="20">20</a>Az igazság ösvényén járok és a törvénynek az útjain,</span> <span class="verse"><a name="21">21</a>hogy örökséget adjak az engem szeretőknek, és megtöltsem kincstárukat.</span> <span class="verse"><a name="22">22</a>Az ÚR útjának kezdetén alkotott engem, művei előtt réges-régen.</span> <span class="verse"><a name="23">23</a>Az ősidőkben formált engem, kezdetben, a föld keletkezése előtt.</span> <span class="verse"><a name="24">24</a>Mikor még nem voltak mélységek, megszülettem, mikor még nem voltak tele a források vízzel.</span> <span class="verse"><a name="25">25</a>Mielőtt a hegyek helyükre kerültek, a halmok létrejötte előtt megszülettem&#59;</span> <span class="verse"><a name="26">26</a>amikor még nem alkotta meg a földet, a rónákat, még a világ legelső porszemét sem.</span> <span class="verse"><a name="27">27</a>Ott voltam, amikor megszilárdította az eget, amikor kimérte a látóhatárt a mélység fölött.</span> <span class="verse"><a name="28">28</a>Amikor megerősítette odafönt a fellegeket, amikor felbuzogtak a mélység forrásai,</span> <span class="verse"><a name="29">29</a>amikor határt szabott a tengernek, hogy a víz át ne léphesse partját, amikor kimérte a föld alapjait,</span> <span class="verse"><a name="30">30</a>én már mellette voltam, mint kedvence, és gyönyörűsége voltam minden nap, színe előtt játszadozva mindenkor.</span> <span class="verse"><a name="31">31</a>Játszadoztam földje kerekségén, és gyönyörködtem az emberekben.</span> <span class="verse"><a name="32">32</a>Ezért, fiaim, hallgassatok rám, mert boldogok, akik megőrzik útjaimat!</span> <span class="verse"><a name="33">33</a>Hallgassatok az intésre, hogy bölcsek legyetek, és ne hanyagoljátok el azt!</span> <span class="verse"><a name="34">34</a>Boldog ember az, aki hallgat rám, ajtóm előtt vigyázva minden nap, ajtófélfáimat őrizve.</span> <span class="verse"><a name="35">35</a>Mert aki engem megtalál, az életet találja meg, és kegyelmet nyer az ÚRtól.</span> <span class="verse"><a name="36">36</a>De aki vétkezik ellenem, magának árt, gyűlölőim mind a halált szeretik.</span> </p></div</div></div></body></html>