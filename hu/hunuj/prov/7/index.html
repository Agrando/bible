<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Fiam, őrizd meg szavaimat, és zárd magadba parancsaimat!</span> <span class="verse"><a name="2">2</a>Tartsd meg parancsaimat, hogy élj, tanításomat őrizd, mint a szemed fényét!</span> <span class="verse"><a name="3">3</a>Kösd ujjaidra, írd föl szíved táblájára!</span> <span class="verse"><a name="4">4</a>Mondd a bölcsességnek, hogy a nővéred, és az értelmet nevezd jó ismerősödnek,</span> <span class="verse"><a name="5">5</a>hogy megőrizzen a más feleségétől és a hízelgő szavú idegen nőtől.</span> <span class="verse"><a name="6">6</a>Mert házamnak az ablakán, a rácson át kinéztem,</span> <span class="verse"><a name="7">7</a>és láttam a tapasztalatlanok között, észrevettem a fiúk között egy esztelen ifjút.</span> <span class="verse"><a name="8">8</a>Az utcán járkált, egy utcasarkon, és megindult a ház felé,</span> <span class="verse"><a name="9">9</a>esti alkonyatkor, a sötét éjszaka közepén.</span> <span class="verse"><a name="10">10</a>Egyszer csak egy asszony termett előtte, parázna nőnek öltözve, csalfa szívvel.</span> <span class="verse"><a name="11">11</a>Fecseg az ilyen és féktelen, lábai nem nyughatnak otthon,</span> <span class="verse"><a name="12">12</a>hol az utcán, hol a tereken van, és minden sarkon leselkedik.</span> <span class="verse"><a name="13">13</a>A nő megragadta, megcsókolta, és szemtelen képpel így szólt hozzá:</span> <span class="verse"><a name="14">14</a>Békeáldozatot kellett bemutatnom, ma teljesítettem fogadalmaimat,</span> <span class="verse"><a name="15">15</a>azért jöttem ki eléd, hogy megkeresselek téged, és rád találtam!</span> <span class="verse"><a name="16">16</a>Terítőket terítettem fekhelyemre, egyiptomi színes szőtteseket&#59;</span> <span class="verse"><a name="17">17</a>illatossá tettem heverőmet mirhával, aloéval és fahéjjal.</span> <span class="verse"><a name="18">18</a>Jöjj, ittasodjunk meg a gyönyörtől reggelig, élvezzük a szerelmet!</span> <span class="verse"><a name="19">19</a>Mert nincs itthon a férjem, messze útra ment,</span> <span class="verse"><a name="20">20</a>a pénzes zacskót is magával vitte, csak holdtöltekor érkezik haza.</span> <span class="verse"><a name="21">21</a>Sok beszéddel rá is vette, hízelgő szóval elcsábította.</span> <span class="verse"><a name="22">22</a>Az meg követte őt oktalanul, ahogyan a bika megy a vágóhídra, mint egy bilincsbe békózott bolond.</span> <span class="verse"><a name="23">23</a>De végül nyíl hasít a májába. Úgy jár, mint a kelepcébe siető madár, amely nem tudja, hogy az az életébe kerül.</span> <span class="verse"><a name="24">24</a>Azért, fiaim, hallgassatok rám, és figyeljetek szavaimra!</span> <span class="verse"><a name="25">25</a>Az ilyen nő útjára ne vezessen szíved, ne tévedj rá ösvényeire!</span> <span class="verse"><a name="26">26</a>Mert sok embert ejtett el megsebezve&#59; életerős volt mind, akiket meggyilkolt.</span> <span class="verse"><a name="27">27</a>Háza a holtak hazájába vezet, a halál kamráiba visz le.</span> </p></div</div></div></body></html>