<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 11</strong></div><p><span class="verse"><a name="1">1</a>A hamis mérleget utálja az ÚR, de a pontos súlyt kedveli.</span> <span class="verse"><a name="2">2</a>Ha jön a kevélység, jön a szégyen is, a szerénységgel pedig bölcsesség jár együtt.</span> <span class="verse"><a name="3">3</a>A becsületeseket feddhetetlenség vezeti, de a hűtleneket elpusztítja romlottságuk.</span> <span class="verse"><a name="4">4</a>Nem használ a vagyon a harag napján, az igazság azonban megment a haláltól.</span> <span class="verse"><a name="5">5</a>A feddhetetlenek útját igazságuk egyengeti, de a bűnös elbukik bűnössége miatt.</span> <span class="verse"><a name="6">6</a>A becsületeseket megmenti igazságuk, de a hűtleneket rabul ejti saját mohóságuk.</span> <span class="verse"><a name="7">7</a>Ha meghal a bűnös ember, odalesz a reménysége, és odalesz az erősökhöz fűzött várakozása is.</span> <span class="verse"><a name="8">8</a>Az igaz megmenekül a nyomorúságból, helyére pedig a bűnös jut.</span> <span class="verse"><a name="9">9</a>Megrontja szájával embertársát az elvetemült, de az igazak tudásuk által megmenekülnek.</span> <span class="verse"><a name="10">10</a>Vigad a város az igazak javán, és ujjong a bűnösök pusztulásán.</span> <span class="verse"><a name="11">11</a>A becsületesek áldása építi a várost, de a bűnösök szája romlásba dönti.</span> <span class="verse"><a name="12">12</a>Kigúnyolja embertársát az esztelen, az értelmes ember pedig hallgat.</span> <span class="verse"><a name="13">13</a>A rágalmazó titkokat tár fel, de a hűséges lélek leplezi a dolgot.</span> <span class="verse"><a name="14">14</a>Vezetés nélkül elbukik a nép, de segítséget jelent, ha sok a tanácsadó.</span> <span class="verse"><a name="15">15</a>Igen rosszul jár, aki idegenért vállal kezességet, de biztonságban marad, aki gyűlöli a jótállást.</span> <span class="verse"><a name="16">16</a>A kedves asszony a tisztességhez ragaszkodik. Az erőszakos emberek a gazdagsághoz ragaszkodnak.</span> <span class="verse"><a name="17">17</a>Önmagával tesz jót a szeretet embere, a kegyetlen pedig saját magának árt.</span> <span class="verse"><a name="18">18</a>A bűnös hamis keresményt szerez, de igaz bérhez jut az, aki igazságot vet.</span> <span class="verse"><a name="19">19</a>Aki ragaszkodik az igazsághoz, az az életre jut, de aki a rosszat hajhássza, az a halálra.</span> <span class="verse"><a name="20">20</a>Utálja az ÚR az álnok szívűeket, de kedveli azokat, akiknek útja feddhetetlen.</span> <span class="verse"><a name="21">21</a>Kezet rá, hogy nem marad büntetlenül a gonosz! De az igazak utódai megmenekülnek.</span> <span class="verse"><a name="22">22</a>Mint disznó orrában az aranykarika, olyan a szép asszony, ha nincs jó ízlése.</span> <span class="verse"><a name="23">23</a>Az igazak csak jóra várhatnak, a bűnösök pedig csak haragot remélhetnek.</span> <span class="verse"><a name="24">24</a>Van, aki bőven osztogat, mégis gyarapszik, más meg szűken méri a járandóságot, mégis ínségbe jut.</span> <span class="verse"><a name="25">25</a>Az ajándékozó bővelkedik, és aki mást felüdít, maga is felüdül.</span> <span class="verse"><a name="26">26</a>Átkozza azt a nép, aki búzáját visszatartja, de áldás száll annak a fejére, aki eladja.</span> <span class="verse"><a name="27">27</a>Aki jóra törekszik, jóakaratot szerez, de eljön a rossz arra, aki azt hajhássza.</span> <span class="verse"><a name="28">28</a>Elbukik, aki gazdagságában bízik, de az igazak virulnak, mint a lomb.</span> <span class="verse"><a name="29">29</a>Aki kárt okoz háza népének, szelet örököl, és szolgája lesz a bölcsnek a bolond.</span> <span class="verse"><a name="30">30</a>Az igaz gyümölcse életnek a fája, és a bölcs lelkeket nyer meg.</span> <span class="verse"><a name="31">31</a>Bizony, az igaz is elnyeri jutalmát a földön, hát még a bűnös és vétkes ember!</span> </p></div</div></div></body></html>