<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Olyan az ÚR kezében a király szíve, mint a patak vize: arra vezeti, amerre akarja.</span> <span class="verse"><a name="2">2</a>Minden útját helyesnek tartja az ember, de az ÚR vizsgálja meg a szíveket.</span> <span class="verse"><a name="3">3</a>Az igaz és törvényes cselekvést többre becsüli az ÚR, mint az áldozatot.</span> <span class="verse"><a name="4">4</a>A gőgös tekintet és a kevély szív a bűnösök mécsese: vétek.</span> <span class="verse"><a name="5">5</a>A szorgalmasnak a tervei csak hasznot hoznak, de mindenki, aki elsieti a dolgát, csak ínségbe jut.</span> <span class="verse"><a name="6">6</a>A hazug nyelvvel szerzett kincs tovaszálló pára és halálos csapda.</span> <span class="verse"><a name="7">7</a>A bűnösöket elsodorja erőszakosságuk, mert nem akarják teljesíteni a törvényt.</span> <span class="verse"><a name="8">8</a>Tekervényes a bűnös ember útja, de a tisztának az eljárása egyenes.</span> <span class="verse"><a name="9">9</a>Jobb a tető sarkán lakni, mint zsémbes asszonnyal együtt a házban.</span> <span class="verse"><a name="10">10</a>A bűnös lelke rosszat kíván, még a barátjára sem néz jóindulattal.</span> <span class="verse"><a name="11">11</a>Ha megbírságolják a csúfolódót, az együgyű lesz bölcs, de ha a bölcset oktatják, maga okul belőle.</span> <span class="verse"><a name="12">12</a>Az igaz szemmel tartja a bűnös házát, és a bűnösöket romlásba dönti.</span> <span class="verse"><a name="13">13</a>Aki bedugja fülét a nincstelen segélykiáltására, annak sem válaszolnak majd, amikor ő kiált.</span> <span class="verse"><a name="14">14</a>A titkon adott ajándék megenyhíti a haragot, és a zsebbe dugott vesztegetés a heves indulatot.</span> <span class="verse"><a name="15">15</a>Az igaznak öröm, ha a törvény jut érvényre, de a gonosztevőnek rettegés.</span> <span class="verse"><a name="16">16</a>Az értelem útjáról letévedő ember az árnyak gyülekezetébe jut majd.</span> <span class="verse"><a name="17">17</a>Ínségre jut, aki szeret vigadozni, aki szereti a bort és az olajat, nem gazdagszik meg.</span> <span class="verse"><a name="18">18</a>Váltságdíj lesz az igazért a bűnös, és a becsületesek helyett a hűtlen.</span> <span class="verse"><a name="19">19</a>Jobb a puszta földjén lakni, mint zsémbes és bosszús asszonnyal.</span> <span class="verse"><a name="20">20</a>Drága kincs és olaj van a bölcs hajlékában, az ostoba ember pedig eltékozolja azt.</span> <span class="verse"><a name="21">21</a>Aki igazságra és hűségre törekszik, életet, igazságot és megbecsülést talál.</span> <span class="verse"><a name="22">22</a>Behatol a bölcs a hősök városába, és lerombolja megbízhatónak vélt erődjét.</span> <span class="verse"><a name="23">23</a>Aki vigyáz a szájára és a nyelvére, életét őrzi meg a nyomorúságtól.</span> <span class="verse"><a name="24">24</a>A kevély gőgösnek csúfolódó a neve, dühében gőgösen viselkedik.</span> <span class="verse"><a name="25">25</a>A restet megöli vágyakozása, mert nem akar dolgozni kezével&#59;</span> <span class="verse"><a name="26">26</a>egész nap csak vágyakozik, az igaz pedig ad, és nem fukarkodik.</span> <span class="verse"><a name="27">27</a>A bűnösök áldozata utálatos, kivált ha galád dologért hozzák.</span> <span class="verse"><a name="28">28</a>Aki hazugságot tanúsít, elvész, de aki meggyőződött az ügyről, az mindig beszélhet.</span> <span class="verse"><a name="29">29</a>Szemtelen képet vág a bűnös ember, a becsületes pedig rendben tartja dolgait.</span> <span class="verse"><a name="30">30</a>Nem használ a bölcsesség és az értelem, sem a tanács az ÚRral szemben.</span> <span class="verse"><a name="31">31</a>Készen áll a ló a csata napján, de az ÚR adja a győzelmet.</span> </p></div</div></div></body></html>