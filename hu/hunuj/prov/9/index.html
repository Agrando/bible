<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 9</strong></div><p><span class="verse"><a name="1">1</a>A bölcsesség házat épített magának, hét oszlopot faragott hozzá.</span> <span class="verse"><a name="2">2</a>Levágta vágómarháját, megfűszerezte borát, és megterítette asztalát.</span> <span class="verse"><a name="3">3</a>Lányokat küldött ki, hogy így kiáltsanak a város magasan fekvő pontjain:</span> <span class="verse"><a name="4">4</a>Aki tapasztalatlan, térjen be ide! Az esztelennek pedig ezt mondja:</span> <span class="verse"><a name="5">5</a>Jöjjetek, egyetek a kenyeremből, és igyatok fűszerezett boromból!</span> <span class="verse"><a name="6">6</a>Hagyjátok el az együgyűséget, és éltek, járjatok az értelem útján!</span> <span class="verse"><a name="7">7</a>Aki meginti a csúfolódót, maga fog pironkodni, aki megfeddi a bűnöst, magát szennyezi be.</span> <span class="verse"><a name="8">8</a>Ne fedd meg a csúfolódót, mert meggyűlöl téged, de fedd meg a bölcset, az szeretni fog téged!</span> <span class="verse"><a name="9">9</a>Adj a bölcsnek, és még bölcsebb lesz, tanítsd az igazat, és ő gyarapítja tudását!</span> <span class="verse"><a name="10">10</a>A bölcsesség kezdete az ÚRnak félelme, és a Szentnek a megismerése ad értelmet.</span> <span class="verse"><a name="11">11</a>Mert általam sokasodnak meg napjaid, és gyarapodnak életed évei.</span> <span class="verse"><a name="12">12</a>Ha bölcs vagy, magadnak vagy bölcs, ha csúfolódó vagy, magad vallod kárát.</span> <span class="verse"><a name="13">13</a>A balgaság fecsegő asszony, együgyű, és semmit sem tud.</span> <span class="verse"><a name="14">14</a>Kiül háza ajtajába egy székre a város magaslatán.</span> <span class="verse"><a name="15">15</a>Így szólítja meg az arra járókat, akik egyenes ösvényeken járnak:</span> <span class="verse"><a name="16">16</a>Aki tapasztalatlan, térjen be ide! Az esztelennek pedig ezt mondja:</span> <span class="verse"><a name="17">17</a>A lopott víz édes, az eldugott kenyér kedves.</span> <span class="verse"><a name="18">18</a>De nem tudják, hogy az árnyak vannak ott, és vendégei a halál mélységeibe kerülnek.</span> </p></div</div></div></body></html>