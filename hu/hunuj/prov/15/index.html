<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 15</strong></div><p><span class="verse"><a name="1">1</a>A higgadt válasz elhárítja az indulatot, de a bántó beszéd haragot támaszt.</span> <span class="verse"><a name="2">2</a>A bölcsek nyelve jól alkalmazza a tudást, az ostobák szája meg balgaságot áraszt.</span> <span class="verse"><a name="3">3</a>Mindenen rajta tartja szemét az ÚR, a gonoszakat és a jókat egyaránt figyeli.</span> <span class="verse"><a name="4">4</a>A szelíd nyelv életnek a fája, a romlott pedig összetöri a lelket.</span> <span class="verse"><a name="5">5</a>A bolond utálja az apai intést, de az okos elfogadja a dorgálást.</span> <span class="verse"><a name="6">6</a>Az igaz házában nagy kincs van, a bűnös jövedelme pedig széthull.</span> <span class="verse"><a name="7">7</a>A bölcsek ajka hinti a tudást, az ostobáknak a szíve sem tiszta.</span> <span class="verse"><a name="8">8</a>A bűnösök áldozatát utálja az ÚR, de a becsületesek imádságát kedveli.</span> <span class="verse"><a name="9">9</a>Utálja az ÚR a bűnös útját, de szereti az igazságra törekvőt.</span> <span class="verse"><a name="10">10</a>Rosszul esik az intés annak, aki letér az ösvényről, pedig meghal az, aki gyűlöli a dorgálást.</span> <span class="verse"><a name="11">11</a>A halálnak és elmúlásnak helye is az ÚR előtt van, mennyivel inkább az emberek szíve!</span> <span class="verse"><a name="12">12</a>Nem szereti a csúfolódó, ha feddik, és nem jár a bölcsekhez.</span> <span class="verse"><a name="13">13</a>Az örvendező szív megszépíti az arcot, a bánatos szív pedig összetöri a lelket.</span> <span class="verse"><a name="14">14</a>Az értelmes szív tudásra törekszik, az ostobák szája pedig bolondságon rágódik.</span> <span class="verse"><a name="15">15</a>A csüggedőnek mindig rossz napja van, a jókedvűnek pedig mindig ünnepe.</span> <span class="verse"><a name="16">16</a>Jobb a kevés az ÚR félelmével, mint a sok kincs, ha nyugtalanság jár vele.</span> <span class="verse"><a name="17">17</a>Jobb egy tányér főzelék ott, ahol szeretet van, mint a hizlalt ökör, ahol gyűlölet van.</span> <span class="verse"><a name="18">18</a>Az indulatos ember viszályt szít, a türelmes pedig lecsendesíti a perpatvart.</span> <span class="verse"><a name="19">19</a>A lusta útja olyan, mint a tövises sövény, a becsületesek ösvénye pedig egyenes.</span> <span class="verse"><a name="20">20</a>A bölcs fiú örömet szerez apjának, az ostoba ember pedig megveti anyját.</span> <span class="verse"><a name="21">21</a>A bolondság az esztelen ember öröme, de az értelmes egyenes úton jár.</span> <span class="verse"><a name="22">22</a>Meghiúsulnak a tervek, ha nincs tanácskozás, de megvalósulnak, ha van sok tanácsadó.</span> <span class="verse"><a name="23">23</a>Örül az ember, ha válaszolni tud, és milyen jó az idején mondott szó!</span> <span class="verse"><a name="24">24</a>Az értelmes ember életútja fölfelé visz, kikerülve a holtak hazáját odalent.</span> <span class="verse"><a name="25">25</a>A gőgösök házát összedönti az ÚR, de megszilárdítja az özvegyek határát.</span> <span class="verse"><a name="26">26</a>Utálatosak az ÚR előtt a gonosz gondolatok, de tiszták a kedves szavak.</span> <span class="verse"><a name="27">27</a>Kárt okoz saját házának a nyerészkedő, de aki gyűlöli a vesztegetést, az élni fog.</span> <span class="verse"><a name="28">28</a>Az igaz megfontolja szívében, hogy mit mondjon, a bűnösök szájából pedig árad a rossz.</span> <span class="verse"><a name="29">29</a>Távol van az ÚR a bűnösöktől, de az igazak imádságát meghallgatja.</span> <span class="verse"><a name="30">30</a>A csillogó szemek megörvendeztetik a szívet, a jó hír felüdíti a testet.</span> <span class="verse"><a name="31">31</a>Akinek a füle hallgat az életre való feddésre, az a bölcsek között marad.</span> <span class="verse"><a name="32">32</a>Aki semmibe veszi az intést, önmagának árt, aki pedig hallgat a dorgálásra, értelmessé válik.</span> <span class="verse"><a name="33">33</a>Az ÚR félelme bölcsességre int, és aki tisztességet akar, előbb legyen alázatos!</span> </p></div</div></div></body></html>