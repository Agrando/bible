<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 13</strong></div><p><span class="verse"><a name="1">1</a>A bölcs fiú megfogadja az apai intést, de a csúfolódó nem hallgat a dorgálásra.</span> <span class="verse"><a name="2">2</a>Amit mond az ember, annak a gyümölcsével lakik jól, a hűtlenek mégis erőszakra vágynak.</span> <span class="verse"><a name="3">3</a>Aki vigyáz a szájára, megtartja életét, aki feltátja száját, arra romlás vár.</span> <span class="verse"><a name="4">4</a>Vágyakozik a lusta lelke, de hiába, a szorgalmas lelke pedig bővelkedik.</span> <span class="verse"><a name="5">5</a>Gyűlöli az igaz a hazug beszédet, a bűnös pedig szégyent és gyalázatot okoz.</span> <span class="verse"><a name="6">6</a>Az igazság megtartja a feddhetetlenül élőt, a bűn pedig elbuktatja a vétkest.</span> <span class="verse"><a name="7">7</a>Van, aki gazdagnak mutatja magát, pedig semmije sincs&#59; van, aki szegénynek, pedig nagy a vagyona.</span> <span class="verse"><a name="8">8</a>A gazdagság az ember életének váltságdíja lehet, a szegény pedig fenyegetést sem hall.</span> <span class="verse"><a name="9">9</a>Az igazak világossága vígan ég, de a bűnösök lámpása kialszik.</span> <span class="verse"><a name="10">10</a>A kevélységből csak civódás lesz, de a tanács megfogadásában bölcsesség van.</span> <span class="verse"><a name="11">11</a>Könnyen szerzett vagyon elfogy, de aki keze munkájával gyűjt, az gyarapodik.</span> <span class="verse"><a name="12">12</a>A hosszú várakozás beteggé teszi a szívet, de a beteljesült kívánság az élet fája.</span> <span class="verse"><a name="13">13</a>Aki megveti az igét, eladósodik miatta, de aki tiszteli a parancsot, elnyeri jutalmát.</span> <span class="verse"><a name="14">14</a>A bölcs tanítás az élet forrása a halál csapdáinak kikerülésére.</span> <span class="verse"><a name="15">15</a>A jóindulat kedvessé tesz, de a hűtlenek útja saját romlásukat okozza.</span> <span class="verse"><a name="16">16</a>Minden eszes ember okosan cselekszik, de az esztelen bolondságot terjeszt.</span> <span class="verse"><a name="17">17</a>A gonosz követ bajba esik, az igazi küldött pedig gyógyulást hoz.</span> <span class="verse"><a name="18">18</a>Szegénység és gyalázat éri azt, aki megveti az intést, de tisztelik azt, aki megfogadja a feddést.</span> <span class="verse"><a name="19">19</a>A beteljesült kívánság jólesik az embernek, az ostobának pedig utálatos eltérni a rossztól.</span> <span class="verse"><a name="20">20</a>Aki bölcsekkel jár, bölccsé lesz, az ostobák barátja pedig romlottá lesz.</span> <span class="verse"><a name="21">21</a>A vétkeseket üldözi a baj, az igazaknak pedig szép jutalmuk lesz.</span> <span class="verse"><a name="22">22</a>A jó ember örökséget hagy még unokáinak is, a vétkes vagyona pedig az igazra vár.</span> <span class="verse"><a name="23">23</a>Sok eledelt terem a szegények szántóföldje, de van, akit tönkretesz a törvénytelenség.</span> <span class="verse"><a name="24">24</a>Aki kíméli botját, gyűlöli a fiát, de aki szereti, idejében megfenyíti.</span> <span class="verse"><a name="25">25</a>Az igaz jóllakásig ehet, de a bűnösök hasa éhen marad.</span> </p></div</div></div></body></html>