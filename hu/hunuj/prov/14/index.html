<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Az asszonyi bölcsesség építi a házat, a bolondság pedig a maga kezével rombolja le.</span> <span class="verse"><a name="2">2</a>Aki egyenes úton jár, féli az URat, de aki letéved útjairól, az megveti őt.</span> <span class="verse"><a name="3">3</a>A bolond szájából gőg sarjad, de a bölcseket megőrzi ajkuk.</span> <span class="verse"><a name="4">4</a>Ha nincsenek barmok, üres a jászol, de bő a termés, ha erős az ökör.</span> <span class="verse"><a name="5">5</a>Az igaz tanú nem hazudik, de a hamis tanú hazugságot beszél.</span> <span class="verse"><a name="6">6</a>Hiába keresi a csúfolódó a bölcsességet, az értelmes embernek azonban könnyű a megismerés.</span> <span class="verse"><a name="7">7</a>Menj el az ostoba ember elől, mert nem szerzel ajkáról tudást!</span> <span class="verse"><a name="8">8</a>Az okos azért bölcs, mert érti a dolgát, az ostobák pedig bolond módon becsapódnak.</span> <span class="verse"><a name="9">9</a>A bolondokat csúffá teszi a vétek, de a becsületes emberek közt jóakarat van.</span> <span class="verse"><a name="10">10</a>A szív ismeri a maga keserűségét, és örömébe sem avatkozhat idegen.</span> <span class="verse"><a name="11">11</a>A bűnösök háza népe kipusztul, de a becsületesek sátrában lakók virulni fognak.</span> <span class="verse"><a name="12">12</a>Van út, amely egyenesnek látszik az ember előtt, de végül a halálba vezet.</span> <span class="verse"><a name="13">13</a>Nevetés közben is fájhat a szív, és az öröm vége is lehet bánat.</span> <span class="verse"><a name="14">14</a>A romlott szívű a magaviselete szerint fog jóllakni, meg a jó is a magáé szerint.</span> <span class="verse"><a name="15">15</a>A tapasztalatlan mindent elhisz, de az okos vigyáz a lépésére.</span> <span class="verse"><a name="16">16</a>A bölcs fél a rossztól, és elkerüli, az ostoba féktelen és elbizakodott.</span> <span class="verse"><a name="17">17</a>A hirtelen haragú bolondságot követ el, és az alattomos embert gyűlölik.</span> <span class="verse"><a name="18">18</a>Bolondságot örökölnek az együgyűek, az okosakat pedig tudás ékesíti.</span> <span class="verse"><a name="19">19</a>Le fognak borulni a rosszak a jók előtt, és a bűnösök az igaz ember kapuja előtt.</span> <span class="verse"><a name="20">20</a>A szegényt még barátja is gyűlöli, de a gazdagot sokan szeretik.</span> <span class="verse"><a name="21">21</a>Aki megveti felebarátját, vétkezik, de aki az alázatosokon könyörül, boldog lesz.</span> <span class="verse"><a name="22">22</a>Tévelyegnek, akik rosszat akarnak, a szeretet és a hűség pedig jót akar.</span> <span class="verse"><a name="23">23</a>Minden munkának megvan a maga haszna, de akinek csak a szája jár, az ínségbe jut.</span> <span class="verse"><a name="24">24</a>A bölcseknek koronája a gazdagság, de az ostobák bolondsága csak bolondság.</span> <span class="verse"><a name="25">25</a>Életeket ment meg az igaz tanú, de aki hazugságot beszél, az csaló.</span> <span class="verse"><a name="26">26</a>Aki az URat féli, annak erős oltalma van, fiainak is menedéke lesz az.</span> <span class="verse"><a name="27">27</a>Az ÚRnak félelme az élet forrása a halál csapdáinak kikerülésére.</span> <span class="verse"><a name="28">28</a>Nagy nép ad a királynak méltóságot, de ha elfogy a nemzet, elvész az uralkodó is.</span> <span class="verse"><a name="29">29</a>A türelmes ember nagyon értelmes, a türelmetlen pedig nagy bolondságot követ el.</span> <span class="verse"><a name="30">30</a>A szelíd szív élteti a testet, az indulat viszont rothasztja a csontokat.</span> <span class="verse"><a name="31">31</a>Aki elnyomja a nincstelent, gyalázza Alkotóját, aki pedig könyörül a szegényen, az dicsőíti.</span> <span class="verse"><a name="32">32</a>A maga gonoszsága miatt bukik el a bűnös, de vigaszt kap az igaz, ha halálán van is.</span> <span class="verse"><a name="33">33</a>Az értelmes ember szívében bölcsesség lakik, de az is kitudódik, hogy mi van az ostobákéban.</span> <span class="verse"><a name="34">34</a>Az igazságosság felmagasztalja a népet, a bűn pedig gyalázatukra van a nemzeteknek.</span> <span class="verse"><a name="35">35</a>Jóindulattal van a király az értelmes szolga iránt, de haragja sújtja a haszontalant.</span> </p></div</div></div></body></html>