<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Salamonnak, Dávid fiának, Izráel királyának a példabeszédei.</span> <span class="verse"><a name="2">2</a>Ismerd meg a bölcsességet és az intést, értsd meg az értelmes mondásokat!</span> <span class="verse"><a name="3">3</a>Fogadd el az okos intést, az igazságot, a törvényt és a becsületességet!</span> <span class="verse"><a name="4">4</a>Ezek adnak az együgyűeknek okosságot, az ifjúnak ismeretet és megfontolást.</span> <span class="verse"><a name="5">5</a>Hallgat rá a bölcs, és gyarapítja tudását, az értelmes útmutatást nyer,</span> <span class="verse"><a name="6">6</a>és megérti a példázatot és a hasonlatot, a bölcsek szavait és találós kérdéseit.</span> <span class="verse"><a name="7">7</a>Az ÚRnak félelme az ismeret kezdete, a bölcsességet és intést csak a bolondok vetik meg.</span> <span class="verse"><a name="8">8</a>Hallgass, fiam, apád intésére, és ne hagyd el anyád tanítását,</span> <span class="verse"><a name="9">9</a>mert ékes koszorú ez a fejeden és ékszer a nyakadon!</span> <span class="verse"><a name="10">10</a>Fiam, ha vétkezők csábítanak, ne engedj nekik!</span> <span class="verse"><a name="11">11</a>Ha ezt mondják: Jöjj velünk, álljunk lesbe vérontásra, ólálkodjunk az ártatlanra, ok nélkül is.</span> <span class="verse"><a name="12">12</a>Nyeljük el őket, mint a holtak hazája az élőket, tökéletesen, mint akik sírba szállnak!</span> <span class="verse"><a name="13">13</a>Mindenféle drága kincset találunk, megtöltjük házunkat zsákmánnyal.</span> <span class="verse"><a name="14">14</a>Ha ránk bízod sorsodat, egy erszényünk lesz mindnyájunknak!</span> <span class="verse"><a name="15">15</a>Fiam, ne járj velük egy úton, ne lépj rá ösvényükre!</span> <span class="verse"><a name="16">16</a>Mert ők rossz úton futnak, és vérontásra sietnek.</span> <span class="verse"><a name="17">17</a>De hiába feszítik ki a hálót a sok szárnyassal szemben.</span> <span class="verse"><a name="18">18</a>Mert ők a saját vérük ellen állnak lesbe, saját életük kárára ólálkodnak.</span> <span class="verse"><a name="19">19</a>Így jár minden haszonleső: tulajdon életét veszi el.</span> <span class="verse"><a name="20">20</a>A bölcsesség az utcán kiált, a tereken hallatja szavát.</span> <span class="verse"><a name="21">21</a>Lármás utcasarkon kiált, a városkapuk bejáratánál mondja mondásait:</span> <span class="verse"><a name="22">22</a>Együgyűek, meddig szeretitek az együgyűséget, meddig gyönyörködnek a csúfolódók a csúfolásban, meddig gyűlölik az ostobák az ismeretet?</span> <span class="verse"><a name="23">23</a>Térjetek meg, ha megdorgállak, és én kiárasztom rátok lelkemet, megismertetem veletek igéimet.</span> <span class="verse"><a name="24">24</a>Kiáltottam nektek, de vonakodtatok, kinyújtottam kezem, de senki sem figyelt.</span> <span class="verse"><a name="25">25</a>Semmibe vettétek minden tanácsomat, és feddésemmel nem törődtetek,</span> <span class="verse"><a name="26">26</a>ezért én is nevetek majd a bajotokon, kigúnyollak, ha eljön, amitől rettegtek,</span> <span class="verse"><a name="27">27</a>ha eljön viharként, amitől rettegtek, és megjön forgószélként a bajotok, ha eljön rátok a nyomorúság és az ínség.</span> <span class="verse"><a name="28">28</a>Akkor majd kiáltanak hozzám, de nem válaszolok, keresnek engem, de nem találnak meg,</span> <span class="verse"><a name="29">29</a>mert gyűlölték a tudást, és nem az ÚR félelmét választották&#59;</span> <span class="verse"><a name="30">30</a>nem törődtek tanácsommal, megvetették minden feddésemet.</span> <span class="verse"><a name="31">31</a>Ezért majd tetteik gyümölcsét eszik, és tanácsukkal laknak jól.</span> <span class="verse"><a name="32">32</a>Mert az együgyűeket saját ellenkezésük öli meg, és az ostobákat elbizakodottságuk pusztítja el.</span> <span class="verse"><a name="33">33</a>De aki rám hallgat, biztonságban lesz és nyugodtan, mert nem rettenti baj.</span> </p></div</div></div></body></html>