<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Ne irigyeld a rossz embereket, és ne kívánj velük lenni!</span> <span class="verse"><a name="2">2</a>Mert pusztításon töpreng a szívük, és bántó, amit beszél az ajkuk.</span> <span class="verse"><a name="3">3</a>Bölcsesség építi a házat, értelem szilárdítja meg,</span> <span class="verse"><a name="4">4</a>és ismeret tölti meg a szobákat mindenféle drága és kedves értékkel.</span> <span class="verse"><a name="5">5</a>A bölcs férfi erős, és a tudós ember nagy erejű.</span> <span class="verse"><a name="6">6</a>Irányítás kell a hadviseléshez, és segítséget jelent a sok tanácsadó.</span> <span class="verse"><a name="7">7</a>Magas a bolondnak a bölcsesség: ne nyissa ki száját a kapuban!</span> <span class="verse"><a name="8">8</a>Aki gonosz tettet tervez, azt alattomos embernek hívják.</span> <span class="verse"><a name="9">9</a>Az alattomos bolondság vétek, és utálják az emberek a csúfolódót.</span> <span class="verse"><a name="10">10</a>Ha a nyomorúság idején gyenge vagy, kevés az erőd.</span> <span class="verse"><a name="11">11</a>Mentsd meg azokat, akiket halálra visznek, és ne fordulj el azoktól, akiket a vesztőhelyre hurcolnak!</span> <span class="verse"><a name="12">12</a>Ha azt mondanád, hogy erről nem tudunk, az, aki a szíveket vizsgálja, beléd lát, és aki lelkedet őrzi, ismer&#59; ő megfizet az embernek cselekedete szerint.</span> <span class="verse"><a name="13">13</a>Egyél, fiam, mézet, mert jó, és a lépes méz édes az ínyednek.</span> <span class="verse"><a name="14">14</a>Tudd meg hát, hogy ilyen a bölcsesség a lelkednek: ha megtalálod, van jövendőd, és reménységed nem semmisül meg.</span> <span class="verse"><a name="15">15</a>Ne ólálkodj, te bűnös, az igaz lakóhelyénél, ne pusztítsd el nyugvóhelyét!</span> <span class="verse"><a name="16">16</a>Mert ha hétszer elesik is az igaz, mégis fölkel, de a bűnösök elbuknak a bajban.</span> <span class="verse"><a name="17">17</a>Ha elesik ellenséged, ne örülj, és ha elbukik, ne vigadjon a szíved,</span> <span class="verse"><a name="18">18</a>mert az ÚR meglátja, rosszallja, és elfordítja haragját róla.</span> <span class="verse"><a name="19">19</a>Ne haragudj a gonosztevőkre, ne irigyeld a bűnösöket!</span> <span class="verse"><a name="20">20</a>Mert nincs jövője a gonosznak, a bűnösök mécsese kialszik.</span> <span class="verse"><a name="21">21</a>Féljed, fiam, az URat és a királyt, és felforgatók közé ne keveredj!</span> <span class="verse"><a name="22">22</a>Mert hirtelen támad rájuk a veszedelem&#59; és ki tudja: kettőjüktől milyen pusztulás jön?</span> <span class="verse"><a name="23">23</a>Ezek is a bölcsek mondásai: Nem jó a személyválogatás a törvénykezésben.</span> <span class="verse"><a name="24">24</a>Aki igaznak mondja a bűnöst, azt átkozzák a népek, és kárhoztatják a nemzetek.</span> <span class="verse"><a name="25">25</a>De akik igazságot szolgáltatnak: jó dolguk lesz, és gazdag áldás száll rájuk.</span> <span class="verse"><a name="26">26</a>Ajkakat csókol az, aki helyes választ ad.</span> <span class="verse"><a name="27">27</a>Lásd el kinti tennivalódat, és végezd el mezei munkádat, azután építsd házadat!</span> <span class="verse"><a name="28">28</a>Ne tanúskodj ok nélkül embertársad ellen: rászednéd-e beszédeddel?</span> <span class="verse"><a name="29">29</a>Ne mondd: Ahogy ő bánt velem, én is úgy bánok vele, megfizetek mindenkinek cselekedete szerint!</span> <span class="verse"><a name="30">30</a>Elmentem a lusta ember földje mellett, és az esztelen ember szőlője mellett,</span> <span class="verse"><a name="31">31</a>és láttam, hogy egészen fölverte a gaz, színét elfedte a gyom, és kőkerítése összedőlt.</span> <span class="verse"><a name="32">32</a>Amikor ezt láttam, elgondolkoztam, elnéztem, és ezt az okulást szereztem:</span> <span class="verse"><a name="33">33</a>Még egy kis alvás, egy kis szunnyadás, összetett kézzel fekvés:</span> <span class="verse"><a name="34">34</a>így tör rád a szegénység, mint az útonálló, és a szűkölködés, mint egy fegyveres ember.</span> </p></div</div></div></body></html>