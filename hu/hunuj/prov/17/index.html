<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Jobb a száraz falat ott, ahol békesség van, mint ha lakomával van tele a ház, de veszekednek benne.</span> <span class="verse"><a name="2">2</a>Az eszes szolga föléje kerül a haszontalan fiúnak, és a testvérekkel együtt osztozik az örökségben.</span> <span class="verse"><a name="3">3</a>Az ezüsthöz tégely kell, az aranyhoz olvasztókemence, de a szívek vizsgálója az ÚR.</span> <span class="verse"><a name="4">4</a>A gonosztevő az álnok ajakra figyel, a hazug a gonosz nyelvre ügyel.</span> <span class="verse"><a name="5">5</a>Aki gúnyolja a szegényt, Alkotóját gyalázza, és aki a veszedelemnek örül, nem marad büntetlen.</span> <span class="verse"><a name="6">6</a>Az öregek koronája: az unokák, és a fiak ékessége: az atyák.</span> <span class="verse"><a name="7">7</a>Nem illik a bolondhoz a választékos beszéd, de az előkelőhöz sem a hazug beszéd.</span> <span class="verse"><a name="8">8</a>Drágakőnek véli ajándékát, aki adja, amellyel célt ér, bárhova forduljon is vele.</span> <span class="verse"><a name="9">9</a>Aki szeretetre törekszik, fátyolt borít a vétekre, de aki folyton arról beszél, elszakad a barátjától.</span> <span class="verse"><a name="10">10</a>Jobban megrendíti a dorgálás az értelmes embert, mint száz botütés az ostobát.</span> <span class="verse"><a name="11">11</a>Csak pártütésre törekszik a rossz ember, de kegyetlen követet küldenek ellene.</span> <span class="verse"><a name="12">12</a>Inkább a fiát vesztett medvével találkozzék az ember, mint egy ostobával, amikor megzavarodik.</span> <span class="verse"><a name="13">13</a>Aki rosszal fizet a jóért, annak a házából nem távozik el a baj.</span> <span class="verse"><a name="14">14</a>A viszály kezdete olyan, mint amikor megindul az árvíz, azért tartsd távol magad a perpatvartól, mielőtt kitör.</span> <span class="verse"><a name="15">15</a>Aki igaznak mondja a bűnöst, és aki bűnösnek mondja az igazat: mindkettőjüket egyaránt utálja az ÚR.</span> <span class="verse"><a name="16">16</a>Mire való a vételár az ostoba kezében, hogy bölcsességet vegyen, holott esze sincsen?</span> <span class="verse"><a name="17">17</a>Mindig szeret a barát, de testvérré a nyomorúságban válik.</span> <span class="verse"><a name="18">18</a>Esztelen ember, aki kezet ad, és kezességet vállal a barátjáért.</span> <span class="verse"><a name="19">19</a>A bűnt szereti, aki veszekedni szeret, és aki nagyra tátja száját, saját romlását keresi.</span> <span class="verse"><a name="20">20</a>Az álnok szívű embernek nem lesz jó vége, és a csalárd nyelvű bajba kerül.</span> <span class="verse"><a name="21">21</a>Az ostoba bánatot okoz szülőjének, és nem tud örülni a bolondnak az apja.</span> <span class="verse"><a name="22">22</a>A vidám szív a legjobb orvosság, a bánatos lélek pedig a csontokat is kiszárítja.</span> <span class="verse"><a name="23">23</a>A bűnös elfogadja a titokban adott vesztegetést, és elferdíti az igazság ösvényét.</span> <span class="verse"><a name="24">24</a>Az értelmes ember előtt ott van a bölcsesség, de az ostoba szeme a föld végén kalandozik.</span> <span class="verse"><a name="25">25</a>Az ostoba fiú bosszantja apját, és keseríti anyját.</span> <span class="verse"><a name="26">26</a>Nem való megbírságolni az igaz embert, és megverni az elöljárót, ha becsületes.</span> <span class="verse"><a name="27">27</a>A tudós ember takarékoskodik beszédével, és aki értelmes, az higgadt lelkű.</span> <span class="verse"><a name="28">28</a>Még az ostobát is bölcsnek gondolják, ha hallgat, és értelmesnek azt, aki csukva tartja a száját.</span> </p></div</div></div></body></html>