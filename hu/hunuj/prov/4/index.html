<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Hallgassatok, fiaim, az atyai intésre, és figyeljetek az okos tudományra!</span> <span class="verse"><a name="2">2</a>Mert jó tanulságot adok nektek, ne hagyjátok el tanításomat!</span> <span class="verse"><a name="3">3</a>Mikor még mint gyermek apámnál voltam, mint kicsi és egyetlen, anyám mellett,</span> <span class="verse"><a name="4">4</a>tanítgatott, és ezt mondta nekem: Támaszkodjék szavaimra szíved, tartsd meg parancsaimat, és élni fogsz!</span> <span class="verse"><a name="5">5</a>Szerezz bölcsességet, szerezz értelmet, ne felejtsd el szavaimat, és ne térj el tőlük!</span> <span class="verse"><a name="6">6</a>Ne hagyd el, és megőriznek téged, szeresd, és megoltalmaznak téged!</span> <span class="verse"><a name="7">7</a>A bölcsességnek ez a kezdete: Szerezz bölcsességet, és minden szerzeményeden szerezz értelmet!</span> <span class="verse"><a name="8">8</a>Becsüld nagyra, és felmagasztal téged. Dicsőséget hoz rád, ha magadhoz öleled.</span> <span class="verse"><a name="9">9</a>Ékes koszorút tesz a fejedre, díszes koronát ajándékoz neked.</span> <span class="verse"><a name="10">10</a>Hallgasd meg, fiam, és fogadd el mondásaimat, mert megsokasítják életed éveit.</span> <span class="verse"><a name="11">11</a>A bölcsesség útjára tanítottalak, helyes ösvényen vezettelek téged.</span> <span class="verse"><a name="12">12</a>Jártodban semmi sem gátolja lépteidet, és ha futsz, nem botlasz el.</span> <span class="verse"><a name="13">13</a>Ragaszkodj az intelemhez, ne térj el tőle, vigyázz reá, mert ez a te életed!</span> <span class="verse"><a name="14">14</a>A bűnösök ösvényére ne lépj, ne járj a gonoszok útján!</span> <span class="verse"><a name="15">15</a>Ne törődj vele, ne menj arra, kerüld el azt, és menj másfelé!</span> <span class="verse"><a name="16">16</a>Mert azok aludni sem tudnak, ha rosszat nem tehetnek, és elrabolja álmukat, ha nem vethetnek gáncsot.</span> <span class="verse"><a name="17">17</a>Bűnnel szerzett kenyeret esznek, és erőszakkal szerzett bort isznak.</span> <span class="verse"><a name="18">18</a>Az igazak ösvénye olyan, mint a felragyogó világosság, mely egyre világosabb lesz délig.</span> <span class="verse"><a name="19">19</a>A bűnösök útja olyan, mint a sűrű homály&#59; nem tudják, miben botlanak majd meg.</span> <span class="verse"><a name="20">20</a>Fiam, figyelj szavaimra, hajtsd füledet mondásaimra!</span> <span class="verse"><a name="21">21</a>Ne téveszd szemed elől, őrizd meg azokat szíved mélyén,</span> <span class="verse"><a name="22">22</a>mert életet adnak azoknak, akik megtalálják, és gyógyulást egész testüknek.</span> <span class="verse"><a name="23">23</a>Minden féltve őrzött dolognál jobban óvd szívedet, mert onnan indul ki az élet!</span> <span class="verse"><a name="24">24</a>Tartsd távol szádtól a csalárdságot, és távolítsd el ajkadról a hamisságot!</span> <span class="verse"><a name="25">25</a>Szemed előre tekintsen, és egyenesen magad elé nézz!</span> <span class="verse"><a name="26">26</a>Ügyelj, hogy merre tart a lábad, akkor minden utad biztos lesz.</span> <span class="verse"><a name="27">27</a>Ne térj le se jobbra, se balra, tartsd távol lábadat a rossztól!</span> </p></div</div></div></body></html>