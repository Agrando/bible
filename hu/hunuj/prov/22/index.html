<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Többet ér a jó hírnév a nagy gazdagságnál, a jóindulat jobb az ezüstnél és az aranynál.</span> <span class="verse"><a name="2">2</a>Találkozik a gazdag a szegénnyel: mindegyiket az ÚR alkotta.</span> <span class="verse"><a name="3">3</a>Ha az okos látja a veszedelmet, elrejtőzik, az együgyűek pedig belekeverednek, és megjárják.</span> <span class="verse"><a name="4">4</a>Az alázatnak és az ÚR félelmének jutalma gazdagság, dicsőség és élet.</span> <span class="verse"><a name="5">5</a>Tövisek és kelepcék vannak a görbe úton: aki vigyáz magára, messze elkerüli azokat.</span> <span class="verse"><a name="6">6</a>Neveld a gyermeket a neki megfelelő módon, még ha megöregszik, akkor sem tér el attól.</span> <span class="verse"><a name="7">7</a>A gazdag uralkodik a szegényeken, és az adós szolgája a kölcsönadónak.</span> <span class="verse"><a name="8">8</a>Aki álnokságot vet, bajt arat, és megsemmisül haragjának botja.</span> <span class="verse"><a name="9">9</a>A jóságos tekintetű ember áldott lesz, mert ad kenyeréből a nincstelennek.</span> <span class="verse"><a name="10">10</a>Űzd el a csúfolódót, és elmegy vele a perlekedés, megszűnik a peres ügy és a gyalázat.</span> <span class="verse"><a name="11">11</a>Aki szereti a szív tisztaságát, és jóindulattal beszél, annak barátja a király.</span> <span class="verse"><a name="12">12</a>Az ÚR szeme ügyel az ismeretre, a hűtlenek beszédét meghiúsítja.</span> <span class="verse"><a name="13">13</a>Ezt mondja a rest: Oroszlán van odakinn, megöl engem a szabadban.</span> <span class="verse"><a name="14">14</a>Mély verem az idegen nő szája, beleesik, akire haragszik az ÚR.</span> <span class="verse"><a name="15">15</a>A gyermek szívéhez hozzátartozik az ostobaság, de a fenyítő bot kiűzi belőle.</span> <span class="verse"><a name="16">16</a>Aki elnyomja a nincstelent, hogy maga gyarapodjék, és a gazdagnak ad, egyszer majd ínségre jut.</span> <span class="verse"><a name="17">17</a>Fordítsd ide füledet, hallgasd a bölcsek szavait, és figyeljen elméd tudományomra!</span> <span class="verse"><a name="18">18</a>Mert gyönyörűséget szerez, ha őrzöd azokat magadban, ajkadon is állandóan ott lesznek.</span> <span class="verse"><a name="19">19</a>Legyen az ÚRban bizodalmad, ezt tanítom ma neked, bizony, neked!</span> <span class="verse"><a name="20">20</a>Már előbb is írtam neked tanácsokat és tudnivalókat,</span> <span class="verse"><a name="21">21</a>tanítva téged arra, hogy ezek valóban igaz mondások, hogy igaz mondásokkal felelhess annak, aki küldött.</span> <span class="verse"><a name="22">22</a>Ne rabold ki a szegényt, mivel szegény ő, és ne tipord el a nyomorultat a kapuban!</span> <span class="verse"><a name="23">23</a>Mert az ÚR perli perüket, és fosztogatóikat megfosztja életüktől.</span> <span class="verse"><a name="24">24</a>Ne tarts barátságot a haragos természetűvel, és ne járj együtt a heveskedővel,</span> <span class="verse"><a name="25">25</a>mert megszokod ösvényeit, és magadnak állítasz csapdát!</span> <span class="verse"><a name="26">26</a>Ne tartozz azok közé, akik kezet adnak, és adósságért kezességet vállalnak!</span> <span class="verse"><a name="27">27</a>Miért vegyék el alólad fekvőhelyedet is, ha nem lesz miből fizetned?</span> <span class="verse"><a name="28">28</a>Ne mozdítsd el az ősi határt, amelyet őseid jelöltek ki!</span> <span class="verse"><a name="29">29</a>Ha látsz ügyesen dolgozó embert, az a királyok szolgálatába fog állani, nem marad az alacsonyrangúak szolgálatában.</span> </p></div</div></div></body></html>