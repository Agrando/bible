<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Aki a fenyítés ellenére is nyakas marad, hirtelen gyógyíthatatlanul összetörik.</span> <span class="verse"><a name="2">2</a>Ha az igazak jutnak hatalomra, örül a nép, de ha a bűnösök uralkodnak, nyög a nép.</span> <span class="verse"><a name="3">3</a>Aki szereti a bölcsességet, örömet szerez apjának, de aki paráznákkal barátkozik, elpazarolja vagyonát.</span> <span class="verse"><a name="4">4</a>Igazsággal tartja fenn országát a király, de ha ajándékot fogad el, romba dönti azt.</span> <span class="verse"><a name="5">5</a>Aki hízeleg embertársának, hálót vet annak lába elé.</span> <span class="verse"><a name="6">6</a>A gonosz embert csapdába juttatja vétke, az igaz pedig ujjongva örül.</span> <span class="verse"><a name="7">7</a>Az igaz megérti a nincstelenek ügyét, a bűnös azonban nem tudja megérteni.</span> <span class="verse"><a name="8">8</a>Az öntelt emberek fellázítják a várost, a bölcsek pedig lecsillapítják a haragot.</span> <span class="verse"><a name="9">9</a>A bölcs ember vitatkozik az ostobával, az pedig hol háborog, hol nevet: nem marad nyugton.</span> <span class="verse"><a name="10">10</a>A vérszomjas emberek gyűlölik a feddhetetlent, a becsületesek pedig gondoskodnak róla.</span> <span class="verse"><a name="11">11</a>Egész indulatát szabadjára ereszti az ostoba, de a bölcs végül is lecsendesíti.</span> <span class="verse"><a name="12">12</a>Ha az uralkodó hallgat a hazug beszédre, minden szolgája bűnössé válik.</span> <span class="verse"><a name="13">13</a>A szegény és a zsarnok egymás mellett élnek, de mindkettő az ÚRtól kapta a szemevilágát.</span> <span class="verse"><a name="14">14</a>Ha a király igazságosan ítéli a nincsteleneket, trónja mindvégig szilárdan áll.</span> <span class="verse"><a name="15">15</a>A bot és a fenyítés bölccsé tesz, a kényeztetett gyermek pedig szégyent hoz anyjára.</span> <span class="verse"><a name="16">16</a>Sok ott a bűn, ahol sok a bűnös, de az igazak meglátják azok bukását.</span> <span class="verse"><a name="17">17</a>Fegyelmezd fiadat, akkor nyugodt lehetsz felőle, sőt örömöt találsz benne.</span> <span class="verse"><a name="18">18</a>Ha nincs kijelentés, elvadul a nép, de boldog lesz, ha megfogadja a tanítást.</span> <span class="verse"><a name="19">19</a>Puszta szóból nem okul a szolga, még ha megérti, akkor sem ad rá semmit.</span> <span class="verse"><a name="20">20</a>Láttál-e már elhamarkodott beszédű embert? Több reményt fűzhetsz az ostobához, mint hozzá.</span> <span class="verse"><a name="21">21</a>Aki gyermekkorától fogva kényezteti szolgáját, a végén nem bír vele.</span> <span class="verse"><a name="22">22</a>A haragos ember viszályt szít, az indulatos ember sok bűnt követ el.</span> <span class="verse"><a name="23">23</a>Megalázza kevélysége az embert, az alázatos lelkűt pedig tisztelet övezi.</span> <span class="verse"><a name="24">24</a>Aki a tolvajjal tart, önmaga ellensége, és az is, aki átkozódást hall, de nem jelenti.</span> <span class="verse"><a name="25">25</a>Az emberektől való rettegés csapdába ejt, de aki az ÚRban bízik, az oltalmat talál.</span> <span class="verse"><a name="26">26</a>Sokan igyekeznek az uralkodó elé, pedig az ÚR szolgáltat igazságot az embernek.</span> <span class="verse"><a name="27">27</a>Utálják az igazak az álnok embert, a bűnös meg a helyes úton járót utálja.</span> </p></div</div></div></body></html>