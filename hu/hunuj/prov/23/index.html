<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Ha uralkodóval együtt ülsz le enni, jól gondold meg, mi van előtted,</span> <span class="verse"><a name="2">2</a>mert ha telhetetlen vagy, kést tettél a torkodra!</span> <span class="verse"><a name="3">3</a>Ne kívánd jó falatjait, mert csalétek az!</span> <span class="verse"><a name="4">4</a>Ne fáradj azon, hogy meggazdagodj, a magad belátásából hagyd abba!</span> <span class="verse"><a name="5">5</a>Alig száll rá tekinteted, már nincs meg, mert gyorsan szárnya támad, az ég felé repül, mint a saskeselyű.</span> <span class="verse"><a name="6">6</a>Ne edd az irigy ember kenyerét, és ne kívánd jó falatjait,</span> <span class="verse"><a name="7">7</a>mert olyan ő, mint aki számolgat magában: Egyél, igyál! - mondja neked, de nem szívesen.</span> <span class="verse"><a name="8">8</a>Megevett falatodat ki fogod hányni, és kedves szavaidat elvesztegeted.</span> <span class="verse"><a name="9">9</a>Az ostoba füle hallatára ne beszélj, mert csak megveti okos szavaidat.</span> <span class="verse"><a name="10">10</a>Ne mozdítsd el az ősi határt, és az árvák mezejére ne menj!</span> <span class="verse"><a name="11">11</a>Mert megváltójuk erős: ő perli majd perüket veled.</span> <span class="verse"><a name="12">12</a>Szívleld meg az intést, és hallgass az okos beszédre!</span> <span class="verse"><a name="13">13</a>Ne sajnáld megfenyíteni a gyermeket, nem hal bele, ha megvered bottal.</span> <span class="verse"><a name="14">14</a>Te csak bottal vered meg, de lelkét a holtak hazájától mented meg.</span> <span class="verse"><a name="15">15</a>Fiam, ha bölcs a szíved, örül az én szívem is.</span> <span class="verse"><a name="16">16</a>Vigad a bensőm, ha ajkad őszintén szól.</span> <span class="verse"><a name="17">17</a>Ne irigyelje szíved a vétkeseket, inkább az URat féld mindennap,</span> <span class="verse"><a name="18">18</a>mert van még jövendő, és reménységed nem semmisül meg.</span> <span class="verse"><a name="19">19</a>Hallgass rám, fiam, légy bölcs, és irányítsd szíved a helyes útra!</span> <span class="verse"><a name="20">20</a>Ne tarts a bor mellett dőzsölőkkel, se a falánk húsevőkkel!</span> <span class="verse"><a name="21">21</a>Mert a dőzsölő és a falánk elszegényedik, és rongyokba öltöztet a sok alvás.</span> <span class="verse"><a name="22">22</a>Hallgass apádra, ő nemzett téged, és ne vesd meg anyádat, ha megöregszik!</span> <span class="verse"><a name="23">23</a>Vedd meg, és ne add el az igazságot, a bölcsességet, az intést és az értelmet!</span> <span class="verse"><a name="24">24</a>Vígan örvendezik az igaznak az apja, és aki bölcset nemzett, örül annak.</span> <span class="verse"><a name="25">25</a>Örüljön apád és anyád, vigadjon, aki szült téged!</span> <span class="verse"><a name="26">26</a>Add nekem a szívedet, fiam, és tartsd szemed előtt utaimat!</span> <span class="verse"><a name="27">27</a>Mély verem a parázna nő, és szoros kút az idegen asszony.</span> <span class="verse"><a name="28">28</a>Úgy leselkedik, mint egy rabló, és szaporítja a hűtlen emberek számát.</span> <span class="verse"><a name="29">29</a>Kinek jaj? Kinek fáj? Kivel veszekednek? Kinek van gondja? Kit vernek véresre hiába? Kinek zavaros a szeme?</span> <span class="verse"><a name="30">30</a>Azoknak, akik bor mellett mulatnak, és a fűszeres bort kóstolgatni járnak.</span> <span class="verse"><a name="31">31</a>Ne nézd a bort, hogyan vöröslik, hogyan gyöngyözik a pohárban. Bizony simán lecsúszik az!</span> <span class="verse"><a name="32">32</a>De végül megcsíp, mint a kígyó, megmar, mint a vipera.</span> <span class="verse"><a name="33">33</a>Szemed zavaros dolgokat lát, te magad pedig össze-vissza beszélsz.</span> <span class="verse"><a name="34">34</a>És olyan leszel, mint aki tenger közepén fekszik, vagy mint aki az árbockosárban fekszik.</span> <span class="verse"><a name="35">35</a>Ütöttek engem, de nem fájt, vertek, de nem tudtam róla! Amint fölébredek, folytatom, ugyanezt keresem.</span> </p></div</div></div></body></html>