<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Ezek is Salamon példabeszédei, amelyeket Ezékiásnak, Júda királyának emberei gyűjtöttek össze:</span> <span class="verse"><a name="2">2</a>Isten dicsősége az, hogy a dolgokat elrejti. A királyok dicsősége az, hogy a dolgokat kikutatják.</span> <span class="verse"><a name="3">3</a>Az ég magassága, a föld mélysége és a királyok szíve kikutathatatlan.</span> <span class="verse"><a name="4">4</a>Távolítsd el az ezüstből a salakot: az ötvös edényt készít belőle.</span> <span class="verse"><a name="5">5</a>Távolítsd el a bűnöst a király elől, és trónját megerősíti az igazság.</span> <span class="verse"><a name="6">6</a>Ne tetszelegj a király előtt, és az előkelők helyére ne állj,</span> <span class="verse"><a name="7">7</a>mert jobb, ha azt mondják neked, hogy jöjj előbbre, mint ha megaláznak egy előkelő előtt, akit magad is látsz!</span> <span class="verse"><a name="8">8</a>Ne állj ki elhamarkodottan, amikor perelsz, mert mit csinálsz majd a végén, ha ellenfeled megszégyenít?</span> <span class="verse"><a name="9">9</a>A magad perét pereld ellenfeleddel, de a más titkát ne fedd föl,</span> <span class="verse"><a name="10">10</a>mert aki hallja, szidalmaz téged, és rágalmazásod nem vonhatod vissza!</span> <span class="verse"><a name="11">11</a>Mint az aranyalma ezüsttányéron, olyan a helyén mondott ige.</span> <span class="verse"><a name="12">12</a>Mint az aranyfüggő és a színarany ékszer, olyan a bölcs feddés a szófogadó fülnek.</span> <span class="verse"><a name="13">13</a>Mint a hideg hó aratás idején, olyan a hűséges követ azoknak, akik küldik, mert felüdíti urai lelkét.</span> <span class="verse"><a name="14">14</a>Felhő és szél eső nélkül: ilyen az, aki meg nem adott ajándékkal dicsekszik.</span> <span class="verse"><a name="15">15</a>Türelemmel a fejedelmet is rá lehet beszélni, és a szelíd szó a csökönyösséget is megtöri.</span> <span class="verse"><a name="16">16</a>Ha mézet találsz, egyél, amennyi jólesik, de túl sokat ne egyél, mert kihányod!</span> <span class="verse"><a name="17">17</a>Ritkán tedd lábadat embertársad házába, mert megsokallja, és meggyűlöl.</span> <span class="verse"><a name="18">18</a>Pöröly, kard és éles nyíl az olyan ember, aki hamisan tanúskodik embertársa ellen.</span> <span class="verse"><a name="19">19</a>Mint a rossz fog és a tántorgó láb, olyan lesz a hűtlenek bizakodása a nyomorúság idején.</span> <span class="verse"><a name="20">20</a>Mint aki leveti ruháját hideg időben, vagy mint aki ecetet kever lúggal, olyan az, aki a rosszkedvű ember előtt dalol.</span> <span class="verse"><a name="21">21</a>Ha éhezik, aki gyűlöl téged, adj neki kenyeret, és ha szomjazik, adj neki vizet,</span> <span class="verse"><a name="22">22</a>mert parazsat gyűjtesz a fejére, az ÚR pedig visszafizeti, amit adtál.</span> <span class="verse"><a name="23">23</a>Az északi szél esőt szül, a suttogó nyelv pedig haragos arcot.</span> <span class="verse"><a name="24">24</a>Jobb a háztető sarkán lakni, mint zsémbes asszonnyal együtt a házban.</span> <span class="verse"><a name="25">25</a>Mint hideg víz a tikkadt embernek, olyan a messze földről kapott jó hír.</span> <span class="verse"><a name="26">26</a>Fölkavart forrás és romlott vizű kút: olyan az igaz, ha a bűnös előtt meginog.</span> <span class="verse"><a name="27">27</a>Sok mézet enni nem jó, és a nehéz dolgokat kutatni nehéz.</span> <span class="verse"><a name="28">28</a>Mint a város, amelynek csupa rés a kőfala, olyan az az ember, akinek nincs önuralma.</span> </p></div</div></div></body></html>