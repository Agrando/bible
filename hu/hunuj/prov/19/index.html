<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Jobb a feddhetetlenül élő szegény, mint az álnok beszédű ostoba.</span> <span class="verse"><a name="2">2</a>Ismeret nélkül az igyekezet sem jó, és a gyors lábú félreléphet.</span> <span class="verse"><a name="3">3</a>Az embert a saját bolondsága vezeti félre, mégis az ÚR ellen zúgolódik a szíve.</span> <span class="verse"><a name="4">4</a>A vagyon sok barátot szerez, a nincstelentől a barátja is elválik.</span> <span class="verse"><a name="5">5</a>Nem marad büntetlen a hamis tanú, és nem menekül meg, aki hazugságot beszél.</span> <span class="verse"><a name="6">6</a>Sokan hízelegnek az előkelő embernek, és az ajándékozónak mindenki barátja.</span> <span class="verse"><a name="7">7</a>A szegényt a testvérei is mind gyűlölik, még inkább eltávolodnak tőle barátai&#59; szavaival unszolja őket, de hiába.</span> <span class="verse"><a name="8">8</a>Aki értelmet szerez, önmagát szereti, aki megőrzi tudását, megtalálja a jót.</span> <span class="verse"><a name="9">9</a>Nem marad büntetlen a hamis tanú, és elpusztul, aki hazugságot beszél.</span> <span class="verse"><a name="10">10</a>Nem illik az ostobához a fényűzés, sem a szolgához az uralkodás a vezetőkön.</span> <span class="verse"><a name="11">11</a>Az értelmes ember türelmes, díszére válik, ha megbocsátja a vétket.</span> <span class="verse"><a name="12">12</a>Ha a király haragszik, olyan, mintha oroszlán morogna, de jóakarata olyan, mint a fűre hulló harmat.</span> <span class="verse"><a name="13">13</a>Apjának szerencsétlensége az ostoba fiú, és mint a szüntelen csepegő háztető, olyan a zsémbes asszony.</span> <span class="verse"><a name="14">14</a>A ház és a vagyon apai örökség, de az ÚRtól van az okos feleség.</span> <span class="verse"><a name="15">15</a>A restség mély álomba merít, és a lusta ember éhezik.</span> <span class="verse"><a name="16">16</a>Aki megtartja a parancsot, megtartja életét, de aki nem törődik teendőivel, meghal.</span> <span class="verse"><a name="17">17</a>Aki könyörül a nincstelenen, az ÚRnak ad kölcsön, mert ő megtéríti jótéteményét.</span> <span class="verse"><a name="18">18</a>Fenyítsd meg fiadat, míg van remény, de ne vigyen odáig indulatod, hogy halálát okozd!</span> <span class="verse"><a name="19">19</a>A nagy haragú ember fizessen bírságot, mert ha elengeded neki, még nő a haragja.</span> <span class="verse"><a name="20">20</a>Hallgass a tanácsra, és fogadd el az intést, hogy végre bölcs légy!</span> <span class="verse"><a name="21">21</a>Sokféle szándék van az ember szívében, de csak az ÚR tanácsa valósul meg.</span> <span class="verse"><a name="22">22</a>Amit az embertől megkívánnak, az a hűség, ezért jobb a szegény ember a hazugnál.</span> <span class="verse"><a name="23">23</a>Az ÚR félelme életet jelent: az ember elégedetten alszik, nem éri veszedelem.</span> <span class="verse"><a name="24">24</a>Belenyújtja kezét a rest a tálba, de már a szájához nem viszi.</span> <span class="verse"><a name="25">25</a>Ha megvered a csúfolódót, az együgyű okul, ha megfedded az okost, az belátja annak értelmét.</span> <span class="verse"><a name="26">26</a>Szégyellni való és gyalázatos az a fiú, aki bántalmazza apját, vagy elkergeti anyját.</span> <span class="verse"><a name="27">27</a>Ha nem hallgatsz, fiam, az intésre, tévelyegni fogsz, okos tanítások nélkül!</span> <span class="verse"><a name="28">28</a>A haszontalan tanú csúfot űz a törvényből, a bűnösök szája pedig csak úgy nyeli az álnokságot.</span> <span class="verse"><a name="29">29</a>A csúfolódókat készen várja az ítélet, és az ostobák hátát az ütleg.</span> </p></div</div></div></body></html>