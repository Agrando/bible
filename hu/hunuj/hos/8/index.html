<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 8</strong></div><p><span class="verse"><a name="1">1</a>Kürtöt a szádhoz! Sasként tör az ellenség az ÚR házára! Mert megszegték szövetségemet, ellene szegültek utasításaimnak.</span> <span class="verse"><a name="2">2</a>Kiált majd hozzám Izráel: Istenem! Mi ismerünk téged!</span> <span class="verse"><a name="3">3</a>Elvetette Izráel a jót, ellenség üldözi majd!</span> <span class="verse"><a name="4">4</a>Királyt választottak, de nélkülem, és vezért, akit nem ismerek el. Ezüstjükből és aranyukból bálványokat készítettek, de csak romlásukra.</span> <span class="verse"><a name="5">5</a>Félredobom borjúdat, Samária! Haragra gyulladtam miatta. Nem maradhat ez soká büntetés nélkül!</span> <span class="verse"><a name="6">6</a>Izráelből való ez, mesterember csinálta, nem Isten ez. Bizony, ízzé-porrá törik Samária borjúja!</span> <span class="verse"><a name="7">7</a>Ha szelet vetnek, vihart aratnak. A gabona nem hoz kalászt, nem lesz belőle liszt, vagy ha lesz is, idegenek emésztik föl.</span> <span class="verse"><a name="8">8</a>Elpusztítják Izráelt! Olyan a népek között, mint egy értéktelen tárgy.</span> <span class="verse"><a name="9">9</a>Hiszen ők Asszíriába jártak, mint a kóborló vadszamár&#59; Efraim szeretőket bérelt.</span> <span class="verse"><a name="10">10</a>Ha bért fizetnek is a népeknek, én majd összegyűjtöm őket. Kis időre megszabadulnak a fejedelmek királyának terhétől.</span> <span class="verse"><a name="11">11</a>Sok oltárt épített Efraim vétkesen: ezek az oltárok vitték őt vétekbe.</span> <span class="verse"><a name="12">12</a>Előírhatok nekik ezernyi törvényt, azt gondolják, nem tartozik rájuk.</span> <span class="verse"><a name="13">13</a>Szeretik a véresáldozatot, bemutatják az áldozati húst, azután megeszik, de nem is fogadja tőlük kedvesen az ÚR. Nem feledkezik meg bűnükről, megbünteti őket vétkeik miatt: vissza fognak térni Egyiptomba.</span> <span class="verse"><a name="14">14</a>Izráel elfelejtette alkotóját, palotákat épített. Júda pedig sok erős várost épített. De tüzet bocsátok városaira, és megemészti palotáit.</span> </p></div</div></div></body></html>