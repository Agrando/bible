<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 12</strong></div><p><span class="verse"><a name="1">1</a>Efraim szelet hajszol, a keleti szelet űzi egész nap, hazugságot és erőszakot szaporít: szövetséget kötnek Asszíriával, és olajat visznek Egyiptomba.</span> <span class="verse"><a name="2">2</a>Pere van az ÚRnak Izráellel, megbünteti Jákóbot, ahogy megérdemli, tettei szerint fizet meg neki.</span> <span class="verse"><a name="3">3</a>Már az anyaméhben megcsalta testvérét, ereje teljében pedig Istennel küzdött.</span> <span class="verse"><a name="4">4</a>Küzdött az angyallal és győzött, sírva könyörgött neki. Bételben talált rá, ott beszélt vele.</span> <span class="verse"><a name="5">5</a>Bizony az ÚR a Seregek Istene, az ÚR: ez az ő neve.</span> <span class="verse"><a name="6">6</a>Térj hát meg Istenedhez, tartsd meg hűségesen a törvényt, és reménykedj szüntelenül Istenedben!</span> <span class="verse"><a name="7">7</a>Kalmár lett, hamis mérleg van a kezében, szeret harácsolni.</span> <span class="verse"><a name="8">8</a>Efraim így beszél: Milyen gazdag lettem, vagyonra tettem szert! Nem találhatnak bennem bűnt, semmit sem szereztem vétkesen.</span> <span class="verse"><a name="9">9</a>De én, az ÚR, vagyok a te Istened, Egyiptom óta. Újra sátorlakóvá teszlek, amilyen egykor voltál.</span> <span class="verse"><a name="10">10</a>Én szóltam a prófétákhoz, én adtam a sok látomást és a példázatokat a próféták által.</span> <span class="verse"><a name="11">11</a>Mivel Gileád gonosz, semmivé kell lennie! Gilgálban bikákat áldoznak, de oltáraikból kőhalmok lesznek a szántóföld szélén.</span> <span class="verse"><a name="12">12</a>Jákób Arám mezejére menekült, egy asszonyért szolgált Izráel, egy asszonyért őrizte a nyájat.</span> <span class="verse"><a name="13">13</a>De próféta által hozta ki az ÚR Izráelt Egyiptomból, és próféta által őrizte meg.</span> <span class="verse"><a name="14">14</a>Efraim az elkeseredésig bosszantotta Urát, de ő megtorolja a vérontást, megfizet neki gyalázatosságáért.</span> </p></div</div></div></body></html>