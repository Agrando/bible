<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 11</strong></div><p><span class="verse"><a name="1">1</a>Még gyermek volt Izráel, amikor megszerettem, Egyiptomból hívtam ki fiamat.</span> <span class="verse"><a name="2">2</a>Minél jobban hívtam őket, annál jobban távolodtak tőlem: a Baaloknak áldoztak, és a bálványoknak tömjéneztek.</span> <span class="verse"><a name="3">3</a>Pedig én tanítottam járni Efraimot, kézen fogtam őket, de ők nem tudták, hogy én viseltem gondjukat.</span> <span class="verse"><a name="4">4</a>Emberi kötelekkel vontam őket, a szeretet kötelékével. Úgy bántam velük, mint mikor valaki arcához emeli gyermekét: jóságosan enni adtam nekik.</span> <span class="verse"><a name="5">5</a>Vissza fog térni Egyiptomba, vagy Asszíria lesz a királya, mert nem akarnak megtérni.</span> <span class="verse"><a name="6">6</a>Fegyver pusztít városaiban, véget vet a fecsegésnek, és megemészti őket terveik miatt.</span> <span class="verse"><a name="7">7</a>Népem megrögzötten elfordul tőlem. Hívják őt a Felségeshez, de senki sem mozdul.</span> <span class="verse"><a name="8">8</a>Hogyan adnálak oda, Efraim, hogyan szolgáltatnálak ki, Izráel? Hogyan adnálak oda, mint Admát, hogyan bánnék veled úgy, mint Cebóimmal? Megindult a szívem, egészen elfogott a szánalom.</span> <span class="verse"><a name="9">9</a>Nem izzó haragom szerint bánok vele, nem döntöm újból romlásba Efraimot, mert Isten vagyok én, nem ember. Szent vagyok köztetek, nem indulatosan jövök.</span> <span class="verse"><a name="10">10</a>Az URat fogják követni, mert oroszlánként ordít majd, és ha ordít, remegve jönnek fiai nyugat felől.</span> <span class="verse"><a name="11">11</a>Remegve jönnek Egyiptomból, mint a madár, és az asszír földről, mint a galamb. Letelepítem majd őket házaikba - így szól az ÚR.</span> <span class="verse"><a name="12">12</a>Hazugsággal fordult hozzám Efraim, Izráel háza pedig alattomosan. De Júda még Isten útján jár, a szentek népe állhatatos.</span> </p></div</div></div></body></html>