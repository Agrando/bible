<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 4</strong></div><p><span class="verse"><a name="1">1</a>Halljátok meg az ÚR igéjét, Izráel fiai! Pere van az ÚRnak az ország lakóival, mert nincs igazság, nincs hűség, és nem ismerik Istent az országban.</span> <span class="verse"><a name="2">2</a>Esküdöznek és hazudoznak, ölnek, lopnak és paráználkodnak, betörnek, és vérontás vérontást ér!</span> <span class="verse"><a name="3">3</a>Ezért gyászolni fog az ország, és elalél egész lakossága a mezei vadakkal és az égi madarakkal együtt, még a tenger halai is halomra pusztulnak.</span> <span class="verse"><a name="4">4</a>De senki se pereljen, senki se vádaskodjék. Veled van perem, te pap!</span> <span class="verse"><a name="5">5</a>El fogsz bukni nappal, elbukik a próféta is veled együtt éjjel, anyádat is elpusztítom!</span> <span class="verse"><a name="6">6</a>Elpusztul népem, mert nem ismeri Istent. Mivel te megvetetted ezt az ismeretet, én is megvetlek: nem leszel papom! Nem törődtél Istened tanításával, én sem törődöm fiaiddal.</span> <span class="verse"><a name="7">7</a>Minél többen lettek, annál többet vétkeztek ellenem, de dicsőségüket gyalázatra változtatom.</span> <span class="verse"><a name="8">8</a>Népem vétekáldozatából élnek, azért azt kívánják, hogy vétkezzen.</span> <span class="verse"><a name="9">9</a>Úgy jár a pap is, mint a nép: Megbüntetem utaiért, megfizetek neki tetteiért.</span> <span class="verse"><a name="10">10</a>Esznek majd, de nem laknak jól, paráználkodnak, de nem szaporodnak, mert elhagyták az URat, nem ügyelnek rá.</span> <span class="verse"><a name="11">11</a>Paráznaság, bor és must elveszi az észt.</span> <span class="verse"><a name="12">12</a>Népem a fától kér tanácsot, és a bot ad neki kijelentést. A parázna lelkület tévelygésbe visz, paráználkodnak Istenük tisztelete helyett.</span> <span class="verse"><a name="13">13</a>Hegytetőkön áldoznak, dombokon tömjéneznek, cserfa, nyárfa és tölgyfa alatt, mert kellemes az árnyékuk. Ezért paráznák leányaitok, és házasságtörők menyeitek.</span> <span class="verse"><a name="14">14</a>Mégsem büntetem meg leányaitokat, bár paráznák, menyeiteket sem, bár házasságtörők, mert a férfiak is félremennek a paráznákkal, és együtt áldoznak a kéjnőkkel. Az ilyen értelmetlen népnek el kell pusztulnia.</span> <span class="verse"><a name="15">15</a>Ha te parázna vagy is, Izráel, csak Júda ne vétkezzék! Ne menjetek Gilgálba, ne járjatok Bét-Ávenba! Ne esküdözzetek az élő ÚRra!</span> <span class="verse"><a name="16">16</a>Ha Izráel olyan szilaj, mint egy szilaj tehén, akkor legeltetheti-e őket az ÚR tágas helyen, mint bárányokat?</span> <span class="verse"><a name="17">17</a>Bálványokhoz szegődött Efraim: hadd tegye!</span> <span class="verse"><a name="18">18</a>Dőzsölésük elfajult, egyre paráználkodnak, jobban szeretik a gyalázatos bálványt, mint oltalmazójukat.</span> <span class="verse"><a name="19">19</a>Szárnyára kapja őket a szélvész, és szégyent vallanak oltáraik miatt.</span> </p></div</div></div></body></html>