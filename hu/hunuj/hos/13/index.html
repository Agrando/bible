<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 13</strong></div><p><span class="verse"><a name="1">1</a>Ha Efraim megszólalt, mindenki rettegett, naggyá lett Izráelben. De vétkezett a Baallal, ezért halál vár rá.</span> <span class="verse"><a name="2">2</a>Most is tovább vétkeznek, istenszobrot csináltak maguknak, ezüstbálványokat a maguk esze szerint: mesterember készítménye ez mind. Azt mondják: Ezeknek áldozzatok! Emberek borjúkat csókolgatnak!</span> <span class="verse"><a name="3">3</a>Azért olyanok lesznek, mint a reggeli felhő és mint a korán eltűnő harmat, mint a szérűről elsodort polyva és mint a kémény füstje.</span> <span class="verse"><a name="4">4</a>De én, az ÚR, vagyok a te Istened Egyiptom óta. Nem ismerhetsz rajtam kívül Istent, nincs más szabadító, csak én.</span> <span class="verse"><a name="5">5</a>Én gondoskodtam rólad a pusztában, a kiszikkadt földön.</span> <span class="verse"><a name="6">6</a>Ha volt legelőjük, jóllaktak, jóllaktak és fölfuvalkodtak, ezért elfeledtek engem.</span> <span class="verse"><a name="7">7</a>Úgy bánok velük, mint az oroszlán, párducként lesek rájuk az úton.</span> <span class="verse"><a name="8">8</a>Rájuk támadok, mint a kölykét vesztett medve, és föltépem a mellkasukat. Felfalom őket, mint egy nőstény oroszlán, mezei vad szaggatja szét őket.</span> <span class="verse"><a name="9">9</a>Az vitt romlásba téged, Izráel, hogy ellenem, segítőd ellen lázadtál.</span> <span class="verse"><a name="10">10</a>Hol van királyod? Szabadítsa meg városaidat! Hol vannak bíráid? Hiszen te mondtad: Adj nekem királyt és vezéreket!</span> <span class="verse"><a name="11">11</a>Adok én neked királyt, de haragomban, el is veszem felindulásomban.</span> <span class="verse"><a name="12">12</a>Össze van gyűjtve Efraim bűne, el van téve a vétke.</span> <span class="verse"><a name="13">13</a>Szülési fájdalmak jönnek, de idétlen a gyermek&#59; nem tud idejében kijönni az anyaméhből.</span> <span class="verse"><a name="14">14</a>Kiváltom őket a holtak hazájából, megváltom őket a haláltól. Hol van a tövised, halál? Hol a fullánkod, holtak hazája? Nincs bennem megbánás!</span> <span class="verse"><a name="15">15</a>Bár ő a legvirágzóbb testvérei között, majd jön a keleti szél, az ÚR szele, mely a puszta felől támad, kiszárítja kútját, elapasztja forrását, megfosztja kincseitől, minden drágaságától.</span> <span class="verse"><a name="16">16</a>Megbűnhődik Samária, mert engedetlen volt Istenével szemben. Fegyver által esnek el, csecsemőit sziklához vágják, és terhes asszonyait fölhasogatják.</span> </p></div</div></div></body></html>