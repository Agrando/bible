<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hos">Hosea</a> &gt <strong>Chapter 6</strong></div><p><span class="verse"><a name="1">1</a>Jöjjetek, térjünk meg az ÚRhoz, mert ő megsebez, de meg is gyógyít, megver, de be is kötöz bennünket.</span> <span class="verse"><a name="2">2</a>Két nap múltán életre kelt, harmadnapra föltámaszt bennünket, és élünk majd előtte.</span> <span class="verse"><a name="3">3</a>Ismerjük hát meg, törekedjünk megismerni az URat! Eljövetele biztos, mint a hajnalhasadás, eljön hozzánk, mint az őszi eső, mint a tavaszi eső, mely megáztatja a földet.</span> <span class="verse"><a name="4">4</a>Mit csináljak veled, Efraim? Mit csináljak veled, Júda? Hűségetek csak olyan, mint a reggeli felhő, vagy mint a korán tűnő harmat.</span> <span class="verse"><a name="5">5</a>Ezért a próféták által ostoroztam őket, beszédeimmel gyilkoltam őket: ítéletem napvilágra jön.</span> <span class="verse"><a name="6">6</a>Mert szeretetet kívánok, és nem áldozatot, Isten ismeretét, és nem égőáldozatokat.</span> <span class="verse"><a name="7">7</a>De ők megszegték a szövetséget Ádámban, hűtlenné lettek ott hozzám.</span> <span class="verse"><a name="8">8</a>Gileád a gonosztevők városa, vérrel van bemocskolva.</span> <span class="verse"><a name="9">9</a>A papok testülete olyan, mint az emberekre leselkedő rablóbanda: gyilkolnak a sikemi úton, galádságokat követnek el.</span> <span class="verse"><a name="10">10</a>Szörnyű dolgokat láttam Izráel házában! Ott paráználkodik Efraim, tisztátalanná lett Izráel.</span> <span class="verse"><a name="11">11</a>Júda, számodra is eljön az aratás, amikor fordítok népem sorsán.</span> </p></div</div></div></body></html>