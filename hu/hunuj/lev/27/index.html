<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 27</strong></div><p><span class="verse"><a name="1">1</a>Azután így beszélt Mózeshez az ÚR:</span> <span class="verse"><a name="2">2</a>Szólj Izráel fiaihoz, és mondd meg nekik: Ha valaki különleges fogadalmat tesz, föl kell becsülni az ÚRnak szánt személyeket.</span> <span class="verse"><a name="3">3</a>Ha férfit kell fölbecsülni, húszévestől hatvanévesig ötven ezüstsekelre becsüld, a szent sekel szerint.</span> <span class="verse"><a name="4">4</a>Ha pedig asszony az, akkor harminc sekelre becsüld.</span> <span class="verse"><a name="5">5</a>Ha ötévestől húszévesig való, a fiút húsz sekelre becsüld, a leányt tíz sekelre.</span> <span class="verse"><a name="6">6</a>Ha egyhónapostól ötévesig való, akkor a fiút öt ezüstsekelre becsüld, a leányt pedig három ezüstsekelre becsüld.</span> <span class="verse"><a name="7">7</a>Ha hatvanéves, vagy annál idősebb, akkor a férfit tizenöt sekelre becsüld, az asszonyt pedig tíz sekelre.</span> <span class="verse"><a name="8">8</a>Ha azonban szegényebb, mint amennyire becsülted, akkor állítsák a pap elé, és a pap becsülje meg őt. Aszerint becsülje meg a pap, amilyen módja van a fogadalmat tevőnek.</span> <span class="verse"><a name="9">9</a>Ha olyan állatról van szó, amilyet áldozatul szoktak bemutatni az ÚRnak, minden olyan, amilyet az ÚRnak szoktak adni, szent.</span> <span class="verse"><a name="10">10</a>Ne adjanak helyette mást, ne cseréljék ki, se a jót rosszabbra, se a rosszat jobbra, mert ha mégis kicserélnék az állatot egy másik állatra, akkor az is, meg a csereállat is szent lesz.</span> <span class="verse"><a name="11">11</a>Ha pedig valamilyen tisztátalan állatról van szó, amilyet nem szoktak áldozatul bemutatni az ÚRnak, akkor állítsák oda az állatot a pap elé.</span> <span class="verse"><a name="12">12</a>Becsülje meg azt a pap, hogy jó-e vagy rossz-e, és ahogyan a pap megbecsülte, úgy legyen.</span> <span class="verse"><a name="13">13</a>De ha mindenképpen meg akarja azt váltani, akkor tegye hozzá a becsértékének még egy ötödét.</span> <span class="verse"><a name="14">14</a>Ha valaki a házát szenteli oda szent ajándékul az ÚRnak, akkor a pap becsülje meg, hogy jó-e vagy rossz-e, és a pap által megállapított becsértéket kell számítani.</span> <span class="verse"><a name="15">15</a>Ha pedig az, aki odaszentelte, meg akarja váltani a házát, akkor tegye hozzá a becsértékének még egy ötödét, és úgy maradjon az övé.</span> <span class="verse"><a name="16">16</a>Ha valaki ősi birtokából szentel oda valamit az ÚRnak, akkor a vetőmagja szerint kell megbecsülni&#59; egy hómer árpa vetőmag ötven ezüstsekelt ér.</span> <span class="verse"><a name="17">17</a>Ha az örömünnep évétől fogva szenteli oda valaki a mezejét, akkor a teljes becsértéket kell számítani.</span> <span class="verse"><a name="18">18</a>De ha az örömünnep után szenteli oda valaki a mezejét, akkor számítsa ki a pap a következő örömünnepig még hátra levő évek számának megfelelő pénzt, és azt vonják le a becsértékből.</span> <span class="verse"><a name="19">19</a>De ha mindenképpen meg akarja váltani a mezejét az, aki odaszentelte, akkor tegye hozzá becsárának még egy ötödét, és úgy maradjon az övé.</span> <span class="verse"><a name="20">20</a>Ha pedig nem váltja meg a mezőt, hanem eladja azt a mezőt más valakinek, akkor nem váltható meg többé.</span> <span class="verse"><a name="21">21</a>Ha az örömünnepen felszabadul a mező, legyen az ÚR szent tulajdona, mint esküvel odaszentelt mező: a pap birtoka legyen.</span> <span class="verse"><a name="22">22</a>Ha pedig valaki vásárolt mezőt szentel oda az ÚRnak, amely nem ősi birtoka,</span> <span class="verse"><a name="23">23</a>akkor számítsa ki a pap a becsérték összegét az örömünnep évéig, és a becsértéket még azon a napon oda kell adni az ÚRnak szent ajándékul.</span> <span class="verse"><a name="24">24</a>Az örömünnep évében visszaszáll a mező arra, akitől vették, akinek ősi birtoka volt az a föld.</span> <span class="verse"><a name="25">25</a>Mindent a szent sekel szerint becsüljetek fel! Húsz géra ez a pénzegység.</span> <span class="verse"><a name="26">26</a>Az állat elsőszülöttjét nem kell senkinek sem odaszentelni, mert az mint elsőszülött úgyis az ÚRé, akár szarvasmarha, akár juh, az ÚRé az.</span> <span class="verse"><a name="27">27</a>Ha azonban áldozatra alkalmatlan az az állat, akkor meg kell váltani becsértéke szerint, hozzáadva még annak egy ötödét. Ha pedig nem váltják meg, akkor adják el becsára szerint.</span> <span class="verse"><a name="28">28</a>De amit esküvel szentelt valaki tulajdonából az ÚRnak, akár ember, akár állat, akár ősi birtok az, azt nem adhatja el, és nem válthatja meg. Minden esküvel odaszentelt dolog igen szent tulajdona az ÚRnak.</span> <span class="verse"><a name="29">29</a>Nem lehet megváltani az olyan embert, aki átok miatt került az esküvel odaszenteltek közé, annak meg kell halnia.</span> <span class="verse"><a name="30">30</a>A föld minden tizede az ÚRé, a földnek a szemes terméséből és a fa gyümölcséből&#59; az ÚR szent tulajdona az.</span> <span class="verse"><a name="31">31</a>De ha valaki mindenképpen meg akar valamit váltani a tizedéből, tegye még hozzá egyötödét.</span> <span class="verse"><a name="32">32</a>A marháknak és juhoknak a tizede is, minden tizedik, amely átmegy a pásztorbot alatt, az ÚR szent tulajdona legyen.</span> <span class="verse"><a name="33">33</a>Nem szabad válogatni a jó és a rossz között, sem kicserélni azt. Ha valaki mégis kicseréli, akkor az is, meg a csereállat is szent lesz, nem váltható meg.</span> <span class="verse"><a name="34">34</a>Ezek azok a parancsolatok, amelyeket az ÚR parancsolt Mózes által Izráel fiainak a Sínai-hegyen.</span> </p></div</div></div></body></html>