<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Azután így beszélt az ÚR Mózeshez és Áronhoz:</span> <span class="verse"><a name="2">2</a>Szóljatok Izráel fiaihoz, és mondjátok el ezt nekik: Ha egy férfinak folyása támad a testéből, a folyása tisztátalan.</span> <span class="verse"><a name="3">3</a>Ez a teendő tisztátalanságával, ha folyása van: akár állandó testének a folyása, akár lappang testében a folyás, tisztátalanság az.</span> <span class="verse"><a name="4">4</a>Ezért tisztátalan minden fekvőhely, amelyen a folyásos fekszik, és tisztátalan minden holmi, amelyre ráül.</span> <span class="verse"><a name="5">5</a>Aki a fekhelyét érinti, mossa ki a ruháját, és mosakodjék meg vízben, de tisztátalan legyen estig.</span> <span class="verse"><a name="6">6</a>Aki pedig olyan holmira ül, amelyen a folyásos ült, mossa ki a ruháját, és mosakodjék meg vízben, de tisztátalan legyen estig.</span> <span class="verse"><a name="7">7</a>Aki érinti a folyásosnak a testét, az is mossa ki a ruháját, és mosakodjék meg vízben, de tisztátalan legyen estig.</span> <span class="verse"><a name="8">8</a>És ha leköpi a folyásos a tiszta embert, ez mossa ki a ruháját, mosakodjék meg vízben, de tisztátalan legyen estig.</span> <span class="verse"><a name="9">9</a>Tisztátalan minden nyereg is, amelyen a folyásos ült.</span> <span class="verse"><a name="10">10</a>Tisztátalan legyen estig mindenki, aki bármit érint, ami alatta volt&#59; és aki fölemeli azokat, mossa ki a ruháját, mosakodjék meg vízben, de tisztátalan legyen estig.</span> <span class="verse"><a name="11">11</a>Mindenki, akit a folyásos megérintett anélkül, hogy a kezét leöblítette volna vízzel, mossa ki a ruháját, és mosakodjék meg vízben, de tisztátalan legyen estig.</span> <span class="verse"><a name="12">12</a>Össze kell törni azt a cserépedényt, amelyet a folyásos érintett&#59; minden ilyen faedényt pedig vízzel kell kiöblíteni.</span> <span class="verse"><a name="13">13</a>Amikor megtisztul a folyásos a folyásából, számoljon hét napot a tisztulásától kezdve. Akkor mossa ki a ruháját, és testét is mossa meg forrásvízben, és tiszta lesz.</span> <span class="verse"><a name="14">14</a>A nyolcadik napon vegyen két gerlicét vagy két galambfiókát, menjen el az ÚR színe elé, a kijelentés sátrának a bejáratához, és adja oda azokat a papnak.</span> <span class="verse"><a name="15">15</a>A pap pedig készítse el az egyiket vétekáldozatul, a másikat égőáldozatul, és végezzen érte a pap engesztelést az ÚR színe előtt, folyása miatt.</span> <span class="verse"><a name="16">16</a>Ha egy férfinak magömlése van, mossa meg egész testét vízben, és legyen tisztátalan estig.</span> <span class="verse"><a name="17">17</a>Mossanak ki vízben minden ruhát és mindenféle bőrt, amelyre a magömlés került, és legyen az tisztátalan estig.</span> <span class="verse"><a name="18">18</a>És ha egy asszonnyal magömléses férfi hált, mosakodjanak meg vízben, és legyenek tisztátalanok estig.</span> <span class="verse"><a name="19">19</a>Ha egy asszonynak folyása van, vérfolyás a testében, hét napig számít havi tisztulásban levőnek, és mindenki tisztátalan legyen estig, aki érinti őt.</span> <span class="verse"><a name="20">20</a>Tisztátalan mindaz, amin fekszik havi tisztulása idején, és tisztátalan, amin ül.</span> <span class="verse"><a name="21">21</a>Ha valaki a fekvőhelyéhez ér, mossa ki a ruháját, mosakodjék meg vízben, és legyen tisztátalan estig.</span> <span class="verse"><a name="22">22</a>És aki olyan holmit érint, amelyen az ilyen asszony ült, mossa ki a ruháját, mosakodjék meg vízben, és legyen tisztátalan estig.</span> <span class="verse"><a name="23">23</a>Ha valaki megérint valamit abból, ami a fekvőhelyén volt vagy amin ülni szokott, legyen tisztátalan estig.</span> <span class="verse"><a name="24">24</a>Ha pedig vele hál egy férfi, akkor az asszony havi tisztulása miatt legyen a férfi is tisztátalan hét napig, és legyen tisztátalan mindenestül az a fekvőhely is, amelyen feküdni szokott.</span> <span class="verse"><a name="25">25</a>Ha több napig tart az asszony vérfolyása, a havi tisztulása idején kívül is, vagy ha a folyás a havi tisztulás idejénél tovább tart, akkor tisztátalan legyen folyásának egész idején, éppoly tisztátalan, mint havi tisztulásának idején.</span> <span class="verse"><a name="26">26</a>A fekvőhelye, amelyen folyásának egész ideje alatt fekszik, mindenestül olyan legyen, mint amilyen a fekvőhelye a havi tisztulásakor. Minden holmija, amelyre ráül, tisztátalan legyen, mint amilyen tisztátalan a havi tisztulásakor.</span> <span class="verse"><a name="27">27</a>Bárki ér hozzá azokhoz, tisztátalan legyen, mossa ki azért a ruháját, mosakodjék meg vízben, és legyen tisztátalan estig.</span> <span class="verse"><a name="28">28</a>Ha az asszony megtisztul folyásától, számoljon még hét napot, és azután már tiszta.</span> <span class="verse"><a name="29">29</a>A nyolcadik napon vegyen két gerlicét vagy két galambfiókát, és vigye el azokat a paphoz, a kijelentés sátrának a bejáratához.</span> <span class="verse"><a name="30">30</a>A pap pedig készítse el az egyiket vétekáldozatul, a másikat égőáldozatul, és így végezzen érte a pap engesztelést az ÚR színe előtt, tisztátalan folyása miatt.</span> <span class="verse"><a name="31">31</a>Így óvjátok Izráel fiait a tisztátalanságtól, hogy meg ne haljanak tisztátalanságuk miatt, tisztátalanná téve hajlékomat, amely közöttük van.</span> <span class="verse"><a name="32">32</a>Ez a törvény vonatkozik a folyásosokra: arra, akinek magömlése van, amely által tisztátalanná lesz,</span> <span class="verse"><a name="33">33</a>meg arra, aki havi tisztulásban szenved&#59; arra, akinek folyása van, akár férfi, akár asszony&#59; végül arra a férfira, aki tisztátalan asszonnyal hál.</span> </p></div</div></div></body></html>