<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Ez a jóvátételi áldozat törvénye - igen szent ez is -:</span> <span class="verse"><a name="2">2</a>Azon a helyen, ahol az égőáldozatot szokták levágni, ott vágják le a jóvátételi áldozatot is. A vért öntsék körös-körül az oltárra.</span> <span class="verse"><a name="3">3</a>Az egész kövérjét pedig mutassák be áldozatul, a farkát is, meg azt a kövérjét is, amely a beleket takarja.</span> <span class="verse"><a name="4">4</a>A két veséjét is a rajtuk levő kövérjével együtt, amely a vékonyánál van. Fejtsék le a májon levő hártyát is a vesékkel együtt.</span> <span class="verse"><a name="5">5</a>A pap füstölögtesse el azokat az oltáron tűzáldozatul az ÚRnak. Jóvátételi áldozat ez.</span> <span class="verse"><a name="6">6</a>A papok közül mindenki ehet belőle. Szent helyen egyék meg. Igen szent ez is.</span> <span class="verse"><a name="7">7</a>A vétekáldozatnak is, a jóvátételi áldozatnak is ugyanaz a törvénye: azé a papé legyen, aki végzi vele az engesztelést.</span> <span class="verse"><a name="8">8</a>Ha egy pap égőáldozatot mutat be valakiért, a bemutatott égőáldozatnak a bőre azé a papé legyen.</span> <span class="verse"><a name="9">9</a>Minden ételáldozat, amelyet kemencében sütnek, és mindaz, ami edényben vagy sütőlapon készül, azé a papé legyen, aki bemutatta.</span> <span class="verse"><a name="10">10</a>De minden olajjal gyúrt és száraz ételáldozat Áron összes fiáé legyen, egyiké úgy, mint a másiké.</span> <span class="verse"><a name="11">11</a>Ez az ÚRnak bemutatott békeáldozat törvénye:</span> <span class="verse"><a name="12">12</a>Ha valaki hálaadásként mutatja be, akkor a hálaadó véresáldozaton kívül még mutasson be olajjal gyúrt kovásztalan lepényeket és olajjal megkent kovásztalan lángosokat meg finomlisztből olajjal gyúrt lepényeket.</span> <span class="verse"><a name="13">13</a>A lepényeken kívül kovászos kenyeret is mutasson be áldozatul, hálaadási békeáldozatán kívül.</span> <span class="verse"><a name="14">14</a>Mutasson be minden áldozatból egyet szent ajándékként az ÚRnak. A többi legyen a békeáldozat vérét hintő papé.</span> <span class="verse"><a name="15">15</a>A hálaadó békeáldozat húsát még az áldozat napján egyék meg, ne hagyjanak belőle reggelre.</span> <span class="verse"><a name="16">16</a>Ha valakinek a véresáldozata fogadalmi vagy önkéntes áldozat, azt is azon a napon egyék meg, amelyen az áldozatot bemutatták, de ha marad belőle, azt másnap is megehetik.</span> <span class="verse"><a name="17">17</a>Ha azonban még marad a véresáldozat húsából, azt harmadnap el kell égetni.</span> <span class="verse"><a name="18">18</a>Mert ha mégis eszik valaki harmadnap a békeáldozat húsából, nem kap kegyelmet, nem válik javára annak, aki bemutatta. Romlott hús az, és aki eszik belőle, azt bűn terheli.</span> <span class="verse"><a name="19">19</a>Nem szabad megenni azt a húst, amely hozzáér bármilyen tisztátalan dologhoz&#59; el kell azt égetni. Ami különben a húst illeti, húst mindenki ehet, aki tiszta.</span> <span class="verse"><a name="20">20</a>De ki kell irtani népe közül azt az embert, aki tisztátalan létére eszik a békeáldozat húsából, amely pedig az ÚRé.</span> <span class="verse"><a name="21">21</a>Ha valaki hozzáér bármely tisztátalan dologhoz, emberi tisztátalansághoz vagy tisztátalan állathoz vagy bármi tisztátalan utálatossághoz, és mégis eszik a békeáldozat húsából, amely az ÚRé, azt az embert ki kell irtani népe közül.</span> <span class="verse"><a name="22">22</a>Azután így beszélt Mózeshez az ÚR:</span> <span class="verse"><a name="23">23</a>Mondd meg Izráel fiainak, hogy a marhának, a báránynak és a kecskének a kövérjéből semmit se egyenek meg.</span> <span class="verse"><a name="24">24</a>Az elhullott vagy széttépett állat kövérje bármire felhasználható, csak megenni nem szabad.</span> <span class="verse"><a name="25">25</a>Ki kell irtani népe közül mindenkit, aki eszik annak az állatnak a kövérjéből, amelyből tűzáldozatot mutatnak be az ÚRnak, mivel evett belőle.</span> <span class="verse"><a name="26">26</a>Vért egyáltalában ne egyetek lakóhelyeiteken sehol, se madárét, se állatét.</span> <span class="verse"><a name="27">27</a>Ki kell irtani népe közül az olyan embert, aki bármilyen vért eszik.</span> <span class="verse"><a name="28">28</a>Azután így beszélt Mózeshez az ÚR:</span> <span class="verse"><a name="29">29</a>Mondd meg Izráel fiainak, hogy aki békeáldozatot mutat be az ÚRnak, az vigyen békeáldozatából áldozati ajándékot az ÚRnak.</span> <span class="verse"><a name="30">30</a>Saját kezével vigye el az ÚR tűzáldozatait, a kövérjét a szegyével együtt vigye el&#59; a szegyét azért, hogy felmutassák felmutatott áldozatul az ÚR színe előtt.</span> <span class="verse"><a name="31">31</a>A pap füstölögtesse el a kövérjét az oltáron, a szegye pedig legyen Ároné és a fiaié.</span> <span class="verse"><a name="32">32</a>A jobb combot is a papnak adjátok szent ajándékul a békeáldozatokból.</span> <span class="verse"><a name="33">33</a>Annak a része legyen a jobb comb, aki Áron fiai közül bemutatja a békeáldozat vérét és kövérjét.</span> <span class="verse"><a name="34">34</a>Mert a szegyet mint felmutatott áldozatot és a combot mint szent ajándékot elvettem Izráel fiaitól a békeáldozatokból, és Áron papnak és fiainak adtam örök rendelkezéssel, nem Izráel fiainak.</span> <span class="verse"><a name="35">35</a>Ez Áronnak és fiainak a részesedése az ÚR tűzáldozataiból, attól a naptól fogva, hogy az ÚR papjaivá tették őket.</span> <span class="verse"><a name="36">36</a>Megparancsolta az ÚR, hogy ezt adják nekik Izráel fiai, fölkenésük napjától kezdve. Örök rendelkezés legyen ez nemzedékről nemzedékre.</span> <span class="verse"><a name="37">37</a>Ez az égőáldozatnak, az ételáldozatnak és a vétekáldozatnak, a jóvátételi áldozatnak, a fölavatási áldozatnak és a békeáldozatnak a törvénye.</span> <span class="verse"><a name="38">38</a>Így parancsolta az ÚR Mózesnek a Sínai-hegyen akkor, amikor megparancsolta Izráel fiainak, hogy mutassák be áldozataikat az ÚRnak a Sínai-pusztában.</span> </p></div</div></div></body></html>