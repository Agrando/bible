<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Azután így beszélt Mózeshez az ÚR:</span> <span class="verse"><a name="2">2</a>Ez a poklos emberre vonatkozó törvény, amikor megtisztulva a pap elé kerül:</span> <span class="verse"><a name="3">3</a>menjen ki a pap a táboron kívülre, és ha úgy látja a pap, hogy meggyógyult a poklos ember a poklos kiütésből,</span> <span class="verse"><a name="4">4</a>akkor hozzanak a pap parancsára a megtisztulni akaróért két élő tiszta madarat, cédrusfát, bíborfonalat és izsópot.</span> <span class="verse"><a name="5">5</a>Azután vágják le a pap parancsára az egyik madarat cserépedény fölött, forrásvíz mellett.</span> <span class="verse"><a name="6">6</a>Fogja a pap az élő madarat, a cédrusfát, a bíborfonalat és az izsópot, és mártsa bele azokat az élő madárral együtt a forrásvíz mellett levágott madár vérébe.</span> <span class="verse"><a name="7">7</a>Azután hintse meg a poklosságból megtisztulni akarót hétszer, és mondja ki, hogy tiszta. Az élő madarat pedig eressze szabadon a mezőn.</span> <span class="verse"><a name="8">8</a>A megtisztulni akaró mossa ki ruháját, borotválja le mindenütt a szőrét, mosakodjék meg vízben, és tiszta lesz. Azután bemehet a táborba, de hét napig maradjon a sátoron kívül.</span> <span class="verse"><a name="9">9</a>A hetedik napon borotválja le mindenütt a szőrét, a haját, szakállát, szemöldökét, és borotválja le mindenütt a szőrét. Mossa ki a ruháját, és mossa meg a testét vízben, akkor tiszta lesz.</span> <span class="verse"><a name="10">10</a>A nyolcadik napon hozzon két hibátlan bárányt meg egy esztendős hibátlan nőstény bárányt. Ételáldozatul pedig háromtized véka finomlisztet olajjal gyúrva, meg fél liternyi olajat.</span> <span class="verse"><a name="11">11</a>Állítsa oda a tisztítást végző pap a megtisztulni akarót ezekkel együtt az ÚR elé, a kijelentés sátrának a bejáratához.</span> <span class="verse"><a name="12">12</a>Azután fogja a pap az egyik bárányt, mutassa be jóvátételi áldozatul a fél liternyi olajjal együtt: mutassa fel azokat felmutatási áldozatként az ÚR színe előtt.</span> <span class="verse"><a name="13">13</a>A bárányt azon a helyen vágja le, ahol a vétekáldozatot és az égőáldozatot szokták levágni, vagyis a szent helyen, mert a vétekáldozathoz hasonlóan ez a jóvátételi áldozat is a papé. Igen szentséges az.</span> <span class="verse"><a name="14">14</a>Vegyen a pap a jóvátételi áldozat véréből, és kenje meg azzal a pap a megtisztulni akarónak a jobb füle cimpáját, a jobb keze hüvelykujját és a jobb lába nagyujját.</span> <span class="verse"><a name="15">15</a>Vegyen a pap a fél liternyi olajból is, és öntsön a pap a bal tenyerébe,</span> <span class="verse"><a name="16">16</a>majd mártsa bele a pap jobb kezének az ujját a bal tenyerében levő olajba, és hintsen ujjával az olajból hétszer az ÚR színe elé.</span> <span class="verse"><a name="17">17</a>A tenyerén maradt olajjal kenje meg a pap a megtisztulni akarónak a jobb füle cimpáját, a jobb keze hüvelykujját és a jobb lába nagyujját, a jóvátételi áldozat vére helyén.</span> <span class="verse"><a name="18">18</a>A tenyerében maradt olajat pedig kenje a pap a megtisztulni akarónak a fejére. Így végezze el érte a pap az engesztelést az ÚR színe előtt.</span> <span class="verse"><a name="19">19</a>Azután készítse el a pap a vétekáldozatot, és végezzen engesztelést a tisztátalanságból megtisztulni akaróért. Majd vágja le az égőáldozatot.</span> <span class="verse"><a name="20">20</a>Vigye fel a pap az égőáldozatot meg az ételáldozatot az oltárra. Így végezzen érte engesztelést a pap, és akkor tiszta lesz.</span> <span class="verse"><a name="21">21</a>De aki szegény ember, és nem telik neki ennyire, az hozzon egy bárányt jóvátételi áldozatul, felmutatásra, hogy engesztelést végezzenek érte: ételáldozatul meg egytized véka olajjal gyúrt finomlisztet és fél liternyi olajat.</span> <span class="verse"><a name="22">22</a>Hozzon két gerlicét vagy két galambfiókát is, ahogyan telik neki, az egyiket vétekáldozatra, a másikat égőáldozatra.</span> <span class="verse"><a name="23">23</a>Vigye el azokat tisztulásának nyolcadik napján a paphoz, a kijelentés sátrának a bejáratához az ÚR színe elé.</span> <span class="verse"><a name="24">24</a>Fogja a pap a jóvátételi áldozatra való bárányt és a fél liternyi olajat, és mutassa fel azokat a pap felmutatott áldozatként az ÚR színe előtt.</span> <span class="verse"><a name="25">25</a>Azután vágja le a jóvátételi áldozatra való bárányt. Vegyen a pap a jóvátételi áldozat véréből, és kenje meg a megtisztulni akaró jobb füle cimpáját, a jobb keze hüvelykujját és a jobb lába nagyujját.</span> <span class="verse"><a name="26">26</a>Öntsön a pap az olajból a maga bal tenyerébe,</span> <span class="verse"><a name="27">27</a>és a bal tenyerében levő olajból hintsen a pap jobb kezének az ujjával hétszer az ÚR színe elé.</span> <span class="verse"><a name="28">28</a>Azután kenje meg a pap a tenyerében levő olajból a megtisztulni akaró jobb füle cimpáját, a jobb keze hüvelykujját és a jobb lába nagyujját, a jóvátételi áldozat vérének a helyén.</span> <span class="verse"><a name="29">29</a>A tenyerében maradt olajat pedig kenje a pap a megtisztulni akarónak a fejére. Így végezze el érte az engesztelést az ÚR színe előtt.</span> <span class="verse"><a name="30">30</a>Azután készítse el az egyik gerlicét vagy galambfiókát, amire tellett neki.</span> <span class="verse"><a name="31">31</a>Abból, amire tellett neki, készítse el az egyiket vétekáldozatul, a másikat égőáldozatul, az ételáldozattal együtt. Így végezzen a pap engesztelést a megtisztulni akaróért az ÚR színe előtt.</span> <span class="verse"><a name="32">32</a>Ez a törvény vonatkozik arra, akin poklos kiütés volt, de nem telik neki többre, amikor meg akar tisztulni.</span> <span class="verse"><a name="33">33</a>Azután így beszélt az ÚR Mózeshez és Áronhoz:</span> <span class="verse"><a name="34">34</a>Ha majd bementek Kánaán földjére, amelyet én adok nektek birtokul, és ha poklos kiütést bocsátok valamelyik házra a birtokotokban levő földön,</span> <span class="verse"><a name="35">35</a>akkor menjen el a ház tulajdonosa, és jelentse a papnak: Valami kiütésféle látszik a házamon.</span> <span class="verse"><a name="36">36</a>Parancsolja meg a pap, hogy ürítsék ki a házat, mielőtt a pap odamegy a kiütés megnézésére, hogy semmi se legyen tisztátalan a házban. Ezután menjen el a pap megnézni a házat.</span> <span class="verse"><a name="37">37</a>Nézze meg a kiütést, és ha a ház falain zöldes vagy vöröses gödröcskék vannak, és felületük mélyebben van a falnál,</span> <span class="verse"><a name="38">38</a>akkor menjen ki a pap a házból a ház bejárata elé, és zárja be a házat hét napra.</span> <span class="verse"><a name="39">39</a>A hetedik napon nézze meg újból a pap, és ha terjed a kiütés a ház falain,</span> <span class="verse"><a name="40">40</a>akkor parancsolja meg a pap, hogy szedjék ki a kiütéses köveket, és dobják ki azokat a városon kívülre, tisztátalan helyre.</span> <span class="verse"><a name="41">41</a>A házat pedig kapartassa le belül körös-körül és a lekapart vakolatot öntsék a városon kívül levő tisztátalan helyre.</span> <span class="verse"><a name="42">42</a>Azután vegyenek más köveket, illesszék be az előbbi kövek helyére&#59; vakolatot is mást vegyenek, és azzal tapasszák be a házat.</span> <span class="verse"><a name="43">43</a>De ha újból kiütés támad a házon azután, hogy kiszedték a köveket, lekaparták, és újra tapasztották a házat,</span> <span class="verse"><a name="44">44</a>akkor menjen el a pap, és ha úgy látja, hogy tovább terjedt a kiütés a házon, az rosszindulatú poklosság a házon, tisztátalan.</span> <span class="verse"><a name="45">45</a>Bontsák le azt a házat, és a ház köveit, faanyagát és összes vakolatát vigyék ki a városon kívül levő tisztátalan helyre.</span> <span class="verse"><a name="46">46</a>Aki bemegy bármikor a zárlat alatt levő házba, tisztátalan legyen estig.</span> <span class="verse"><a name="47">47</a>Aki feküdt abban a házban, mossa ki a ruháját, és aki evett abban a házban, az is mossa ki a ruháját.</span> <span class="verse"><a name="48">48</a>Abban az esetben, ha a pap elmegy, és úgy látja, hogy nem terjedt tovább a kiütés a házon, miután kitapasztották a házat, mondja ki a pap, hogy tiszta a ház, mert megszűnt a kiütés.</span> <span class="verse"><a name="49">49</a>A ház megtisztítása végett vegyen két madarat, cédrusfát, bíborfonalat és izsópot.</span> <span class="verse"><a name="50">50</a>Vágja le az egyik madarat forrásvízzel telt cserépedény fölött.</span> <span class="verse"><a name="51">51</a>Azután fogja a cédrusfát, az izsópot, a bíborfonalat és az élő madarat, mártsa bele ezeket a levágott madár vérébe és a forrásvízbe, és hintse meg a házat hétszer.</span> <span class="verse"><a name="52">52</a>Így tisztítsa meg a házat a vétektől a madár vérével és a forrásvízzel, az élő madárral és a cédrusfával, az izsóppal és a bíborfonállal.</span> <span class="verse"><a name="53">53</a>Az élő madarat pedig eressze szabadon a városon kívül, a mezőn. Így végezzen engesztelést a házért, és azután tiszta lesz.</span> <span class="verse"><a name="54">54</a>Ez a törvény vonatkozik mindenféle poklos kiütésre és ótvarra,</span> <span class="verse"><a name="55">55</a>a ruha és a ház poklosságára,</span> <span class="verse"><a name="56">56</a>a daganatra, varra és fehér foltra&#59;</span> <span class="verse"><a name="57">57</a>útmutatásul arra, hogy mikor tiszta és mikor tisztátalan valami. Ez a poklosságra vonatkozó törvény.</span> </p></div</div></div></body></html>