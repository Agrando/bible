<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Azután így beszélt az ÚR Mózeshez a Sínai-hegyen:</span> <span class="verse"><a name="2">2</a>Szólj Izráel fiaihoz, és ezt mondd nekik: Amikor bementek arra a földre, amelyet én adok nektek, legyen nyugalma a földnek is az ÚR nyugalomnapjához hasonlóan.</span> <span class="verse"><a name="3">3</a>Hat éven át vesd be meződet, és hat éven át mesd meg szőlődet, és takarítsd be termését.</span> <span class="verse"><a name="4">4</a>De a hetedik esztendőben legyen teljes nyugalma a földnek, az ÚR nyugalomnapjához hasonlóan. Meződet ne vesd be, és szőlődet ne mesd meg.</span> <span class="verse"><a name="5">5</a>Ami az aratás után kihajtott, azt ne arasd le, és metszetlen szőlőd fürtjeit ne szedd le. A nyugalom esztendeje legyen ez a föld számára.</span> <span class="verse"><a name="6">6</a>De amit a föld a nyugalma idején terem, táplálékul lesz neked, szolgádnak és szolgálódnak, a nálad tartózkodó napszámosnak és idegennek,</span> <span class="verse"><a name="7">7</a>meg jószágodnak és a földeden élő állatoknak. Ez a termés lesz az eledeletek.</span> <span class="verse"><a name="8">8</a>Számolj azután hét nyugalomévet, azaz hétszer hét esztendőt, úgyhogy a hét nyugalomév ideje negyvenkilenc esztendő legyen.</span> <span class="verse"><a name="9">9</a>Akkor fúvasd meg a harsogó kürtöt a hetedik hónap tizedikén, az engesztelés napján fúvasd meg a kürtöt országszerte.</span> <span class="verse"><a name="10">10</a>Szenteljétek meg az ötvenedik esztendőt, és hirdessetek fölszabadulást az ország minden lakosának. Legyen az nektek örömünnep: hadd jusson hozzá újra mindenki a birtokához, és hadd térjen vissza mindenki a nemzetségéhez.</span> <span class="verse"><a name="11">11</a>Örömünnep legyen az ötvenedik esztendő. Ne vessetek és ne arassátok le, ami az aratás után kihajtott&#59; a meg nem metszett szőlőt ne szüreteljétek le.</span> <span class="verse"><a name="12">12</a>Mert örömünnep az, tartsátok szentnek. A mezőről egyétek annak termését.</span> <span class="verse"><a name="13">13</a>Az örömnek ebben az esztendejében jusson hozzá újra mindenki a birtokához.</span> <span class="verse"><a name="14">14</a>Ha valaki elad honfitársának valami eladnivalót, vagy vásárol valamit honfitársától, ne csalja meg egyik ember a másikat.</span> <span class="verse"><a name="15">15</a>Az örömünnep évét követő esztendők száma szerint vásárolj honfitársadtól, az pedig a termő esztendők száma szerint adjon el neked.</span> <span class="verse"><a name="16">16</a>Az évek nagyobb számához képest szabd magasabbra az árát annak, amit vásárolsz, és az évek kisebb számához képest szabd alacsonyabbra az árát annak, amit vásárolsz, hiszen a termést az évek számának megfelelően adja el neked.</span> <span class="verse"><a name="17">17</a>Ne csalja meg senki a honfitársát. Féld Istenedet. Én, az ÚR, vagyok a ti Istenetek!</span> <span class="verse"><a name="18">18</a>Hajtsátok végre rendelkezéseimet, tartsátok meg végzéseimet. Hajtsátok végre azokat, akkor biztonságban lakhattok azon a földön.</span> <span class="verse"><a name="19">19</a>Megadja gyümölcsét a föld, ehettek jóllakásig, és biztonságban lakhattok rajta.</span> <span class="verse"><a name="20">20</a>Ha pedig ezt mondjátok: Mit eszünk a hetedik esztendőben, ha nem vetünk, és a termésünket nem takarítjuk be? -</span> <span class="verse"><a name="21">21</a>én majd rátok árasztom áldásomat a hatodik esztendőben, és három esztendőre való fog teremni.</span> <span class="verse"><a name="22">22</a>Amikor a nyolcadik esztendőben vetni fogtok, még a régi termésből esztek&#59; egészen a kilencedik évig, amíg beérik annak a termése, a régiből esztek.</span> <span class="verse"><a name="23">23</a>A földet senki se adja el véglegesen, mert enyém a föld, ti csak jövevények és zsellérek vagytok nálam.</span> <span class="verse"><a name="24">24</a>Ezért a birtokotokban levő egész földön tegyétek visszaválthatóvá a földet.</span> <span class="verse"><a name="25">25</a>Ha atyádfia elszegényedik, és elad a birtokából, akkor álljon elő a visszaváltója, a legközelebbi rokona, és váltsa meg magának, amit atyjafia eladott.</span> <span class="verse"><a name="26">26</a>Ha pedig valakinek nincs kiváltója, de ő maga szert tesz annyira, amennyi elegendő a visszaváltáshoz,</span> <span class="verse"><a name="27">27</a>vegye számba az eladás óta eltelt esztendőket, a fennmaradó értéket pedig térítse meg annak, akinek eladta, és térjen vissza a birtokára.</span> <span class="verse"><a name="28">28</a>De ha nincs annyija, amennyit meg kellene térítenie, akkor maradjon az eladott föld a megvásárlójánál az örömünnep évéig. Az örömünnepen azonban váljék szabaddá, és az eladó térjen vissza birtokára.</span> <span class="verse"><a name="29">29</a>Ha valaki lakóházat ad el egy fallal körülvett városban, legyen az visszaváltható az eladás évének az elteltéig. Egy esztendőn belül válthassa vissza.</span> <span class="verse"><a name="30">30</a>De ha nem váltják vissza annak az évnek a teljes elteltéig, akkor a kőfallal körülvett városban levő ház véglegesen a vevőé lesz, nemzedékről nemzedékre, nem válik szabaddá az örömünnepen sem.</span> <span class="verse"><a name="31">31</a>A kőfallal körül nem vett falvak házait a mezei földekhez kell számítani, legyenek visszaválthatók, és váljanak szabaddá az örömünnepen.</span> <span class="verse"><a name="32">32</a>A léviták városaiban, az ő birtokukban levő városok házai mindenkor legyenek visszaválthatók a léviták által.</span> <span class="verse"><a name="33">33</a>Ha a léviták közül váltja meg magának valaki, akkor is váljék szabaddá az eladott ház az örömünnepen az ő birtokát képező városban. Mert a léviták városaiban levő házak az ő birtokuk Izráel fiai között.</span> <span class="verse"><a name="34">34</a>A városaikhoz tartozó mezőket nem adhatják el, mert örökös birtokuk az.</span> <span class="verse"><a name="35">35</a>Ha atyádfia elszegényedik, és tönkremegy melletted, segítsd őt, hogy mint jövevény vagy zsellér élhessen melletted.</span> <span class="verse"><a name="36">36</a>Ne végy tőle kamatot vagy uzsorát. Légy istenfélő, és engedd, hogy éljen melletted atyádfia.</span> <span class="verse"><a name="37">37</a>Pénzedet ne kamatra add neki, és ne uzsorára adj élelmet.</span> <span class="verse"><a name="38">38</a>Én, az ÚR, vagyok a ti Istenetek, aki kihoztalak benneteket Egyiptomból, hogy nektek adjam Kánaán földjét és Istenetek legyek.</span> <span class="verse"><a name="39">39</a>Ha atyádfia elszegényedik melletted, és eladja magát neked, ne végeztess vele rabszolgamunkát.</span> <span class="verse"><a name="40">40</a>Napszámosként vagy zsellérként legyen nálad, az örömünnep évéig szolgáljon nálad.</span> <span class="verse"><a name="41">41</a>Azután távozzék el tőled gyermekeivel együtt, és térjen vissza nemzetségéhez. Ősei örökségébe térjen vissza.</span> <span class="verse"><a name="42">42</a>Mert az én szolgáim ők, akiket Egyiptomból hoztam ki, ne adják hát el őket rabszolgák módjára.</span> <span class="verse"><a name="43">43</a>Ne uralkodj az ilyenen kegyetlenül, légy istenfélő!</span> <span class="verse"><a name="44">44</a>Rabszolgáid és szolgálóid a körülötted lakó népek közül valók legyenek, azok közül vásárolj rabszolgát és szolgálót.</span> <span class="verse"><a name="45">45</a>A közöttetek tartózkodó zsellérek fiai közül is vásárolhattok, meg a köztetek lakó nemzetségekből is, akik országotokban születtek, ezek legyenek a ti tulajdonotok.</span> <span class="verse"><a name="46">46</a>Örökségül hagyjátok ezeket magatok után fiaitokra, hadd örököljék mint tulajdonukat, dolgoztassák őket örökké. De testvéreiteken, Izráel fiain, egymáson ne uralkodjatok kegyetlenül.</span> <span class="verse"><a name="47">47</a>Ha a jövevény vagy zsellér vagyont szerez melletted, atyádfia viszont elszegényedik mellette, és eladja magát a melletted levő jövevénynek vagy zsellérnek vagy egy jövevény nemzetségéből származónak,</span> <span class="verse"><a name="48">48</a>bár eladta magát, legyen visszaváltható&#59; bármelyik rokona visszaválthatja őt.</span> <span class="verse"><a name="49">49</a>Akár a nagybátyja, akár nagybátyjának a fia visszaválthatja, akár nemzetségéből származó vérrokona visszaválthatja, vagy ha módja van hozzá, saját magát is visszaválthatja.</span> <span class="verse"><a name="50">50</a>Számoljon el azzal, aki őt megvette, attól az évtől kezdve, amikor eladta magát neki, az örömünnep évéig. Eladási ára az évek száma szerint veendő, mintha napszámosként lenne nála.</span> <span class="verse"><a name="51">51</a>Ha még sok esztendő volna hátra, akkor ahhoz képest térítse meg váltságdíját a vételárából.</span> <span class="verse"><a name="52">52</a>Ha pedig kevés esztendő volna hátra az örömünnep évéig, akkor is számoljon el vele, és az éveknek megfelelően térítse meg váltságdíját.</span> <span class="verse"><a name="53">53</a>Mint évszámra elszegődött napszámos legyen nála. Ne uralkodjék rajta kegyetlenül a szemed láttára.</span> <span class="verse"><a name="54">54</a>Ha pedig ilyen módon nem volt visszaváltható, az örömünnep évében váljék szabaddá gyermekeivel együtt.</span> <span class="verse"><a name="55">55</a>Mert az én szolgáim Izráel fiai, az én szolgáim ők, akiket Egyiptomból hoztam ki. Én, az ÚR, vagyok a ti Istenetek!</span> </p></div</div></div></body></html>