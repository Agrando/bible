<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 11</strong></div><p><span class="verse"><a name="1">1</a>Ismét beszélt az ÚR Mózeshez és Áronhoz, és ezt mondta nekik:</span> <span class="verse"><a name="2">2</a>Így szóljatok Izráel fiaihoz: Ezek azok az élőlények, amelyeket megehettek a különféle földi állatok közül:</span> <span class="verse"><a name="3">3</a>megehettek minden kérődző állatot, amely hasított körmű, mégpedig egészen kettéhasadt körmű.</span> <span class="verse"><a name="4">4</a>De nem ehetitek meg a kérődzők és a hasított körműek közül ezeket: a tevét, mert kérődző ugyan, de nem hasított körmű, ezért nektek tisztátalan.</span> <span class="verse"><a name="5">5</a>A hörcsög kérődző ugyan, de nem hasított körmű: tisztátalan.</span> <span class="verse"><a name="6">6</a>A nyúl kérődző ugyan, de nem hasított a körme: tisztátalan.</span> <span class="verse"><a name="7">7</a>A disznó hasított körmű ugyan, mégpedig egészen kettéhasadt körmű, de nem kérődzik: tisztátalan.</span> <span class="verse"><a name="8">8</a>Ne egyetek a húsukból, sőt még a tetemüket se érintsétek! Ezek nektek tisztátalanok.</span> <span class="verse"><a name="9">9</a>Mindabból, ami a vízben él, ezeket ehetitek meg: megehetitek a vízben, a tengerekben és a folyókban élők közül mindazt, aminek uszonya és pikkelye van.</span> <span class="verse"><a name="10">10</a>De legyen utálatos a tengerekben és folyókban mindaz, aminek nincs uszonya és pikkelye, akármilyen vízben nyüzsgő és akármilyen vízben élő lény is az.</span> <span class="verse"><a name="11">11</a>Utálatosak ezek, ne egyetek a húsukból, még a tetemüket is tartsátok utálatosnak!</span> <span class="verse"><a name="12">12</a>Utálatos legyen minden olyan vízben élő, amelynek nincs uszonya és pikkelye.</span> <span class="verse"><a name="13">13</a>A madarak közül ezeket tartsátok utálatosnak, és meg ne egyétek, mert utálatosak: a sas, a keselyű és a halászsas,</span> <span class="verse"><a name="14">14</a>a sólyom és a héjafélék,</span> <span class="verse"><a name="15">15</a>minden fajta holló,</span> <span class="verse"><a name="16">16</a>a strucc, a bagoly, a sirály és a karvalyfélék,</span> <span class="verse"><a name="17">17</a>a kuvik, a vöcsök és a fülesbagoly,</span> <span class="verse"><a name="18">18</a>a bölömbika, a pelikán és a dögkeselyű,</span> <span class="verse"><a name="19">19</a>a gólya és a szarkafélék, a búbos banka és a denevér.</span> <span class="verse"><a name="20">20</a>Utálatos legyen minden négy lábon járó szárnyas rovar.</span> <span class="verse"><a name="21">21</a>Csak azt ehetitek meg az összes négylábú szárnyas rovar közül, amelyiknek a lábain felül lábszárai is vannak, hogy szökdécselhessen velük a földön.</span> <span class="verse"><a name="22">22</a>Ezeket ehetitek meg közülük: a vándorsáskafajtát, a kövisáskafajtát, a szöcskeféléket és a marokkói sáskafajtát.</span> <span class="verse"><a name="23">23</a>Minden egyéb négylábú szárnyas rovar utálatos.</span> <span class="verse"><a name="24">24</a>Ezekkel tisztátalanná teszitek magatokat. Mindaz, aki a tetemüket érinti, tisztátalan lesz estig.</span> <span class="verse"><a name="25">25</a>Mindaz, aki fölveszi a tetemüket, mossa ki a ruháját, de tisztátalan lesz estig.</span> <span class="verse"><a name="26">26</a>Minden állat, amelynek a körme hasított, de nem egészen kettéhasadt és nem kérődzik, tisztátalan. Mindenki tisztátalan lesz, aki érinti őket.</span> <span class="verse"><a name="27">27</a>A négy lábon járók közül is tisztátalan minden olyan élőlény, amely a talpán jár. Aki csak a tetemüket is érinti, tisztátalan lesz estig.</span> <span class="verse"><a name="28">28</a>Aki fölveszi tetemüket, mossa ki a ruháját, de tisztátalan lesz estig. Tisztátalanok ezek.</span> <span class="verse"><a name="29">29</a>A földön csúszó és mászó állatok közül ezek a tisztátalanok: a menyét, az egér és a gyíkfélék&#59;</span> <span class="verse"><a name="30">30</a>a gekkó, a kaméleon, a tarkagyík, a csiga és a vakondok.</span> <span class="verse"><a name="31">31</a>Ezek tisztátalanok a csúszómászó állatok közül. Tisztátalan lesz estig, aki a hullájukat érinti.</span> <span class="verse"><a name="32">32</a>Tisztátalan lesz minden, amire ezek közül bármelyik döglötten ráesik: bármilyen faeszköz vagy ruha, bőr vagy zsák, bármilyen eszköz, amellyel dolgozni szoktak. Vízbe kell tenni, és legyen tisztátalan estig, azután már tiszta.</span> <span class="verse"><a name="33">33</a>Ha bármely cserépedénybe valami beleesik ezekből, tisztátalan legyen minden, ami benne van, az edényt pedig törjék össze.</span> <span class="verse"><a name="34">34</a>Ha az ilyen edényből víz kerül bármilyen ehető ételre, tisztátalan lesz, és minden ilyen edényben tisztátalan lesz bármilyen megiható ital.</span> <span class="verse"><a name="35">35</a>Tisztátalan lesz mindaz, amire ezeknek a teteme ráesik. Le kell bontani a kemencét és a tűzhelyet is, ha tisztátalanná vált&#59; tisztátalannak tartsátok.</span> <span class="verse"><a name="36">36</a>De a forrás és a vízgyűjtő kút tiszta. Csak ami a tisztátalan csúszómászók teteméhez ér, az válik tisztátalanná.</span> <span class="verse"><a name="37">37</a>Ha ilyeneknek a teteme bármilyen vetőmagra esik, amelyet el akarnak vetni, az tiszta marad.</span> <span class="verse"><a name="38">38</a>De ha vizet öntenek a magra, és úgy esik rá valamelyiknek a teteme, azt tisztátalannak tartsátok!</span> <span class="verse"><a name="39">39</a>Ha megdöglik egy olyan állat, amely különben megehető, és valaki megérinti annak a tetemét, tisztátalan lesz estig.</span> <span class="verse"><a name="40">40</a>Aki eszik a teteméből, mossa ki ruháit, és tisztátalan marad estig, aki pedig fölvette a tetemét, az is mossa ki ruháit, de tisztátalan marad estig.</span> <span class="verse"><a name="41">41</a>A földön csúszó és mászó állatok is mind utálatosak, nem szabad azokat megenni.</span> <span class="verse"><a name="42">42</a>Ne egyetek meg semmit, ami a hasán csúszik, sem olyant, ami négy vagy több lábon jár a földön csúszó és mászó állatok közül, mert utálatosak.</span> <span class="verse"><a name="43">43</a>Ne tegyétek magatokat utálatossá semmiféle csúszómászó állattal, ne tegyétek magatokat tisztátalanná velük, mert tisztátalanok lesztek tőlük.</span> <span class="verse"><a name="44">44</a>Mert én, az ÚR vagyok a ti Istenetek, mutassátok hát meg, hogy szentek vagytok! Legyetek szentek, mert én szent vagyok! Ne tegyétek magatokat tisztátalanná semmiféle csúszómászó állattal, amely a földön mászik.</span> <span class="verse"><a name="45">45</a>Mert én vagyok az ÚR, aki fölhoztalak benneteket Egyiptom országából, hogy a ti Istenetek legyek. Legyetek azért szentek, mert én szent vagyok!</span> <span class="verse"><a name="46">46</a>Ez az állatokról, madarakról, a vizekben nyüzsgő mindenféle élőlényről és a földön csúszómászó mindenféle állatról szóló törvény.</span> <span class="verse"><a name="47">47</a>E szerint kell különbséget tenni a tisztátalan és tiszta közt, a megehető állatok és a meg nem ehető állatok közt.</span> </p></div</div></div></body></html>