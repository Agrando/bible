<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Azután így beszélt Mózeshez az ÚR:</span> <span class="verse"><a name="2">2</a>Fogd Áront a fiaival együtt, meg a ruhákat és a fölkenéshez való olajat, továbbá a vétekáldozati bikát, a két kost és egy kosár kovásztalan kenyeret.</span> <span class="verse"><a name="3">3</a>A nép egész közösségét pedig gyűjtsd a kijelentés sátrának a bejáratához.</span> <span class="verse"><a name="4">4</a>Mózes úgy cselekedett, ahogyan parancsolta neki az ÚR. A közösség is odagyűlt a kijelentés sátrának a bejáratához.</span> <span class="verse"><a name="5">5</a>Akkor Mózes elmondta a közösségnek, hogy mit kell tenni az ÚR parancsa szerint:</span> <span class="verse"><a name="6">6</a>Mózes odavezette Áront és fiait, és megmosta őket vízzel.</span> <span class="verse"><a name="7">7</a>Ráadta Áronra a köntöst, és felövezte övvel, azután felöltöztette palástba, és ráadta az éfódot, felövezte az éfód övével, és megerősítette azt rajta.</span> <span class="verse"><a name="8">8</a>Föltette rá a hósent is, a hósenbe pedig beletette az úrímot és a tummímot.</span> <span class="verse"><a name="9">9</a>A fejére föltette a süveget, a süvegre pedig elől odatette az arany homlokdíszt, a szent fejdíszt, ahogyan megparancsolta Mózesnek az ÚR.</span> <span class="verse"><a name="10">10</a>Azután fogta Mózes a fölkenésre való olajat, és megkente vele a hajlékot és ami csak benne volt. Így szentelte föl azokat.</span> <span class="verse"><a name="11">11</a>Hintett belőle az oltárra is hétszer, majd megkente az oltárt és minden fölszerelését, a medencét is az állványával együtt, hogy fölszentelje azokat.</span> <span class="verse"><a name="12">12</a>Azután öntött a fölkenésre való olajból Áron fejére, és fölkente, hogy fölszentelje őt.</span> <span class="verse"><a name="13">13</a>Odavezette Mózes Áron fiait is, felöltöztette őket köntöseikbe, és felövezte őket övvel, azután felkötötte rájuk a papi süveget, ahogyan megparancsolta Mózesnek az ÚR.</span> <span class="verse"><a name="14">14</a>Azután odahozatta a vétekáldozati bikát, Áron és fiai pedig rátették kezüket a vétekáldozati bika fejére.</span> <span class="verse"><a name="15">15</a>Miután levágták, vette Mózes a vért, és megkente ujjával az oltár szarvait körös-körül. Így mutatott be vétekáldozatot az oltárért. A többi vért pedig odaöntötte az oltár aljára. Így szentelte föl, engesztelést végezvén érte.</span> <span class="verse"><a name="16">16</a>Majd vette az egész kövérjét, ami a beleken volt, meg a májon levő hártyát és a két vesét a rajtuk levő kövérjével, és elfüstölögtette Mózes az oltáron.</span> <span class="verse"><a name="17">17</a>A bikát a bőrével, húsával és ganéjával együtt elégette a táboron kívül, ahogyan megparancsolta Mózesnek az ÚR.</span> <span class="verse"><a name="18">18</a>Azután odahozatta az égőáldozati kost, Áron és fiai pedig rátették kezüket a kos fejére.</span> <span class="verse"><a name="19">19</a>Miután levágták, Mózes körös-körül az oltárra hintette a vért.</span> <span class="verse"><a name="20">20</a>Földarabolta a kost darabjaira és elfüstölögtette Mózes a fejet, a darabokat és a hájat.</span> <span class="verse"><a name="21">21</a>A belet és a lábszárakat megmosta vízben, és elfüstölögtette Mózes az egész kost az oltáron. Égőáldozat volt ez kedves illatul, tűzáldozat az ÚRnak, ahogyan megparancsolta Mózesnek az ÚR.</span> <span class="verse"><a name="22">22</a>Azután odahozatta a másik kost, a felavatási kost, Áron és fiai pedig rátették kezüket a kos fejére.</span> <span class="verse"><a name="23">23</a>Miután levágták, vett Mózes a vérből és megkente Áron jobb fülének a cimpáját, a jobb keze hüvelykujját és a jobb lába nagyujját.</span> <span class="verse"><a name="24">24</a>Odahozatta Áron fiait is, és megkente Mózes a vérrel a jobb fülük cimpáját, a jobb kezük hüvelykujját és a jobb lábuk nagyujját. A többi vért ráhintette Mózes körös-körül az oltárra.</span> <span class="verse"><a name="25">25</a>Akkor vette a kövérjét, a farkat és mindazt a kövérjét, ami a beleken van, meg a májon levő hártyát és a két vesét a rajtuk levő kövérjével, végül a jobb combot.</span> <span class="verse"><a name="26">26</a>A kovásztalan kenyerek kosarából pedig, amely az ÚR előtt volt, kivett egy kovásztalan lepényt, egy olajos lepényforma kenyeret, meg egy lángost, és rárakta a kövérjére meg a jobb combra.</span> <span class="verse"><a name="27">27</a>Mindezeket Áronnak és fiainak kezébe adta, s ők felmutatták azokat felmutatott áldozatként az ÚR színe előtt.</span> <span class="verse"><a name="28">28</a>Majd kivette a kezükből és elfüstölögtette az oltáron, az égőáldozatra téve. Fölavatási áldozat volt ez kedves illatul, tűzáldozat az ÚRnak.</span> <span class="verse"><a name="29">29</a>Akkor fogta Mózes a szegyet és felmutatta azt felmutatott áldozatként az ÚR színe előtt. A fölavatási áldozati kosból Mózes része lett ez, ahogyan megparancsolta Mózesnek az ÚR.</span> <span class="verse"><a name="30">30</a>Azután vett Mózes a fölkenésre való olajból, meg a vérből, amely az oltáron volt, és ráhintette Áronra és ruháira, meg a fiaira és fiainak a ruháira is. Így szentelte meg Áront és ruháit, meg a fiait és fiainak a ruháit is.</span> <span class="verse"><a name="31">31</a>Azután ezt mondta Mózes Áronnak és fiainak: Főzzétek meg a húst a kijelentés sátrának a bejáratánál, és ott egyétek meg azt a fölavatási áldozat kosarában levő kenyérrel együtt, ahogy megparancsoltam: Áron és fiai egyék meg azt.</span> <span class="verse"><a name="32">32</a>Ami pedig megmarad a húsból és kenyérből, azt égessétek el.</span> <span class="verse"><a name="33">33</a>Ne távozzatok el a kijelentés sátrának a bejáratától hét napig, addig a napig, amelyen befejeződnek fölavatásotok napjai. Mert hét napig tart a fölavatásotok.</span> <span class="verse"><a name="34">34</a>Azt parancsolta az ÚR, hogy továbbra is úgy történjék az engesztelés értetek, ahogyan ezen a napon történt.</span> <span class="verse"><a name="35">35</a>Maradjatok a kijelentés sátrának a bejáratánál éjjel-nappal hét napig, és teljesítsetek szolgálatot az ÚR előtt, hogy meg ne haljatok, mert ezt a parancsot kaptam.</span> <span class="verse"><a name="36">36</a>Áron és fiai megtették mindazt, amit az ÚR parancsolt Mózes által.</span> </p></div</div></div></body></html>