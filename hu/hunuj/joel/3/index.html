<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/joel">Joel</a> &gt <strong>Chapter 3</strong></div><p><span class="verse"><a name="1">1</a>Azokban a napokban és abban az időben, amikor jóra fordítom Júda és Jeruzsálem sorsát,</span> <span class="verse"><a name="2">2</a>összegyűjtök minden népet. Jósáfát völgyébe vezetem őket, és ott tartok ítéletet fölöttük, amiért szétszórták a népek közé tulajdon népemet, Izráelt, és felosztották országomat.</span> <span class="verse"><a name="3">3</a>Népemre sorsot vetettek: a fiúkat parázna nőért adták oda, a leányokat pedig borért adták el, hogy ihassanak.</span> <span class="verse"><a name="4">4</a>Hát nektek mi bajotok van velem, Tírusz, Szidón és Filisztea tartományai? Bántottalak én valamivel benneteket, amiért meg kellene fizetnetek? Ha viszont ti akartok bántani engem, nagyon hamar visszaadom nektek azt, amivel ti bántotok engem!</span> <span class="verse"><a name="5">5</a>Hiszen elvettétek ezüstömet és aranyomat, kincseim legjavát templomaitokba vittétek.</span> <span class="verse"><a name="6">6</a>Júda és Jeruzsálem fiait eladtátok a görögöknek, hogy messze kerüljenek hazájuktól.</span> <span class="verse"><a name="7">7</a>De én visszahívom őket onnan, ahová eladtátok őket, és visszaadom nektek azt, amivel bántottátok őket.</span> <span class="verse"><a name="8">8</a>Fiaitokat és leányaitokat a júdaiaknak adom, azok pedig eladják őket a sábaiaknak, a távoli népnek. Megmondta az ÚR!</span> <span class="verse"><a name="9">9</a>Hirdessétek ki ezt a népek között: Készüljetek szent háborúra! Buzdítsátok a vitézeket! Jöjjenek, vonuljanak föl a harcosok mind!</span> <span class="verse"><a name="10">10</a>Kovácsoljatok kapáitokból kardokat, metszőkéseitekből dárdákat! Mondja még a gyáva is: Vitéz vagyok!</span> <span class="verse"><a name="11">11</a>Jöjjetek sietve, ti népek, gyülekezzetek ide mindenfelől! Vezesd, URam, vitézeidet!</span> <span class="verse"><a name="12">12</a>Induljanak, vonuljanak a népek a Jósáfát völgyébe, mert ott tartok ítéletet minden szomszédos nép fölött.</span> <span class="verse"><a name="13">13</a>Eresszétek neki a sarlót, mert megérett az aratnivaló! Gyertek, tapossatok, mert tele van a taposókád, csordultig vannak a sajtók, mert nagy a gonoszságuk.</span> <span class="verse"><a name="14">14</a>Hatalmas tömeg van az ítélet völgyében, mert közel van az ÚR napja az ítélet völgyében!</span> <span class="verse"><a name="15">15</a>A nap és a hold elsötétül, a csillagok elvesztik fényüket.</span> <span class="verse"><a name="16">16</a>Felharsan az ÚR hangja a Sionról, mennydörög Jeruzsálemből, megrendül az ég és a föld. De népét megoltalmazza az ÚR, és Izráel fiainak erőssége lesz.</span> <span class="verse"><a name="17">17</a>Akkor megtudjátok majd, hogy én, az ÚR, vagyok Istenetek, aki szent hegyemen, a Sionon lakom. Szent lesz Jeruzsálem, nem hatolnak be oda többé idegenek.</span> <span class="verse"><a name="18">18</a>Azon a napon majd must csorog a hegyekről, tej folyik a halmokról. Júda minden patakjában bőven folyik a víz, forrás fakad az ÚR házából, és megöntözi a Sittím völgyét.</span> <span class="verse"><a name="19">19</a>Egyiptom pusztaság lesz, Edóm meg sivár puszta, a Júda fiain elkövetett erőszak miatt, mivel ártatlan vért ontottak földjükön.</span> <span class="verse"><a name="20">20</a>Júdában azonban örökké lakni fognak, Jeruzsálemben is nemzedékről nemzedékre.</span> <span class="verse"><a name="21">21</a>Megfizetek a vérontásért, nem hagyom büntetés nélkül. Az ÚR a Sionon lakik!</span> </p></div</div></div></body></html>