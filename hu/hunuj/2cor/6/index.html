<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Vele együtt munkálkodva intünk is titeket&#59; úgy éljetek, mint akik nem hiába kapták az Isten kegyelmét.</span> <span class="verse"><a name="2">2</a>Mert ő mondja: "A kegyelem idején meghallgattalak, és az üdvösség napján megsegítettelek. Íme, most van a kegyelem ideje! Íme, most van az üdvösség napja!"</span> <span class="verse"><a name="3">3</a>Senkinek semmiféle megütközést nem okozunk, hogy ne szidalmazzák szolgálatunkat,</span> <span class="verse"><a name="4">4</a>hanem úgy ajánljuk magunkat mindenben, mint Isten szolgái: sok tűrésben, nyomorúságban, szükségben, szorongattatásban,</span> <span class="verse"><a name="5">5</a>verésekben, bebörtönzésben, fáradozásban, virrasztásban, böjtölésben,</span> <span class="verse"><a name="6">6</a>tisztaságban, ismeretben, türelemben, jóságban, Szentlélekben, képmutatás nélküli szeretetben,</span> <span class="verse"><a name="7">7</a>az igazság igéjével, Isten erejével, az igazság jobb és bal felől való fegyvereivel,</span> <span class="verse"><a name="8">8</a>dicsőségben és gyalázatban, rossz hírben és jó hírben, mint ámítók és igazak,</span> <span class="verse"><a name="9">9</a>mint ismeretlenek és jól ismertek, mint halálra váltak, és íme, élők, mint megfenyítettek és meg nem öltek,</span> <span class="verse"><a name="10">10</a>mint szomorkodók, de mindig örvendezők, mint szegények, de sokakat gazdagítók, mint akiknek nincsen semmijük, és akiké mégis minden.</span> <span class="verse"><a name="11">11</a>Szánk megnyílt, szívünk kitárult előttetek, korinthusiak:</span> <span class="verse"><a name="12">12</a>nem a mi szívünkben van kevés hely számotokra, hanem a ti szívetekben van kevés hely számunkra.</span> <span class="verse"><a name="13">13</a>Viszonzásul pedig, mint gyermekeimhez szólok: tárjátok ki ti is szíveteket.</span> <span class="verse"><a name="14">14</a>Ne legyetek a hitetlenekkel felemás igában, mert mi köze egymáshoz az igazságnak és a gonoszságnak, vagy mi köze van a világosságnak a sötétséghez?</span> <span class="verse"><a name="15">15</a>Vagy mi azonosság van Krisztus és Beliál között? Vagy milyen közösség van hívő és hitetlen között?</span> <span class="verse"><a name="16">16</a>Hogyan fér össze Isten temploma a bálványokkal? Mert mi az élő Isten temploma vagyunk, ahogyan az Isten mondta: "Közöttük fogok lakni és járni, Istenük leszek, és ők az én népem lesznek.</span> <span class="verse"><a name="17">17</a>Ezért tehát menjetek ki közülük, és váljatok külön tőlük, így szól az Úr, tisztátalant ne érintsetek, és én magamhoz fogadlak titeket,</span> <span class="verse"><a name="18">18</a>Atyátokká leszek, ti pedig fiaimmá és leányaimmá lesztek, így szól a mindenható Úr."</span> </p></div</div></div></body></html>