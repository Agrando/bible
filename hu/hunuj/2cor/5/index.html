<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2cor">2 Corinthians</a> &gt <strong>Chapter 5</strong></div><p><span class="verse"><a name="1">1</a>Tudjuk pedig, hogy ha földi sátorunk összeomlik, van Istentől készített hajlékunk, nem kézzel csinált, hanem örökkévaló mennyei házunk.</span> <span class="verse"><a name="2">2</a>Azért sóhajtozunk ebben a testben, mivel vágyakozunk felölteni rá mennyből való hajlékunkat,</span> <span class="verse"><a name="3">3</a>ha ugyan nem bizonyulunk felöltözve is mezíteleneknek.</span> <span class="verse"><a name="4">4</a>Mert mi is, akik e sátorban vagyunk, megterhelten sóhajtozunk, minthogy nem szeretnénk ezt levetni, hanem felölteni rá amazt, hogy a halandót elnyelje az élet.</span> <span class="verse"><a name="5">5</a>Isten pedig, aki minket erre felkészített, zálogul adta nekünk a Lelket.</span> <span class="verse"><a name="6">6</a>Tehát mindenkor bizakodunk, és tudjuk, hogy amíg a testben lakunk, távol lakunk az Úrtól&#59;</span> <span class="verse"><a name="7">7</a>mert hitben járunk, nem látásban.</span> <span class="verse"><a name="8">8</a>De bizakodunk, és inkább szeretnénk kiköltözni a testből, és hazaköltözni az Úrhoz.</span> <span class="verse"><a name="9">9</a>Ezért arra törekszünk, hogy akár itt lakunk még, akár elköltözünk, kedvesek legyünk neki.</span> <span class="verse"><a name="10">10</a>Mert mindnyájunknak leplezetlenül kell odaállnunk a Krisztus ítélőszéke elé, hogy mindenki megkapja, amit megérdemel, aszerint, amit e testben cselekedett: akár jót, akár gonoszat.</span> <span class="verse"><a name="11">11</a>Mivel tehát ismerjük az Úr félelmét, embereket győzünk meg, Isten előtt pedig nyíltan állunk. Remélem azonban, hogy a ti lelkiismeretetek előtt is nyíltan állunk.</span> <span class="verse"><a name="12">12</a>Nem önmagunkat ajánljuk ismét nektek, hanem lehetőséget adunk nektek a velünk való dicsekedésre, hogy legyen mit felelnetek azoknak, akik azzal dicsekednek, ami csak látszat, és nem azzal, ami a szívben van.</span> <span class="verse"><a name="13">13</a>Ha ugyanis révületbe estünk, Istenért történt, ha pedig józanok vagyunk, értetek van.</span> <span class="verse"><a name="14">14</a>Mert a Krisztus szeretete szorongat minket, mivel azt tartjuk, hogy ha egy meghalt mindenkiért, akkor mindenki meghalt&#59;</span> <span class="verse"><a name="15">15</a>és azért halt meg mindenkiért, hogy akik élnek, többé ne önmaguknak éljenek, hanem annak, aki értük meghalt és feltámadt.</span> <span class="verse"><a name="16">16</a>Úgyhogy mi mostantól fogva senkit nem ismerünk test szerint: ha ismertük is Krisztust test szerint, most már őt sem így ismerjük.</span> <span class="verse"><a name="17">17</a>Ezért ha valaki Krisztusban van, új teremtés az: a régi elmúlt, és íme: új jött létre.</span> <span class="verse"><a name="18">18</a>Mindez pedig Istentől van, aki megbékéltetett minket önmagával Krisztus által, és nekünk adta a békéltetés szolgálatát.</span> <span class="verse"><a name="19">19</a>Isten ugyanis Krisztusban megbékéltette a világot önmagával, úgyhogy nem tulajdonította nekik vétkeiket, és reánk bízta a békéltetés igéjét.</span> <span class="verse"><a name="20">20</a>Tehát Krisztusért járva követségben, mintha Isten kérne általunk: Krisztusért kérünk, béküljetek meg az Istennel!</span> <span class="verse"><a name="21">21</a>Mert azt, aki nem ismert bűnt, bűnné tette értünk, hogy mi Isten igazsága legyünk őbenne.</span> </p></div</div></div></body></html>