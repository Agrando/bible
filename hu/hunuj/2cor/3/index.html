<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Elkezdjük-e ismét ajánlani önmagunkat? Vagy szükségünk van-e, mint némelyeknek hozzátok szóló vagy tőletek kapott ajánlólevelekre?</span> <span class="verse"><a name="2">2</a>A mi levelünk ti vagytok, amely be írva szívünkbe, amelyet ismer és olvas minden ember.</span> <span class="verse"><a name="3">3</a>Mert nyilvánvaló, hogy ti Krisztusnak a mi szolgálatunk által szerzett levele vagytok, amely nem tintával, hanem az élő Isten Lelkével van felírva&#59; és nem kőtáblára, hanem a szívek hústábláira.</span> <span class="verse"><a name="4">4</a>Ilyen bizodalmunk pedig a Krisztus által van Isten iránt.</span> <span class="verse"><a name="5">5</a>Nem mintha önmagunktól, mintegy a magunk erejéből volnánk alkalmasak, hogy bármit is megítéljünk&#59; ellenkezőleg, a mi alkalmasságunk az Istentől van.</span> <span class="verse"><a name="6">6</a>Ő tett alkalmassá minket arra, hogy az új szövetség szolgái legyünk, nem betűé, hanem Léleké, mert a betű megöl, a Lélek pedig megelevenít.</span> <span class="verse"><a name="7">7</a>Ha pedig a halálnak betűkkel kőbe vésett szolgálata dicsőséges volt, úgyhogy nem tudtak Izráel fiai Mózes arcára nézni arcának múló dicsősége miatt,</span> <span class="verse"><a name="8">8</a>hogyne volna még dicsőségesebb a Lélek szolgálata?</span> <span class="verse"><a name="9">9</a>Mert ha a kárhoztatás szolgálata dicsőséges, mennyivel dicsőségesebb az igazság szolgálata!</span> <span class="verse"><a name="10">10</a>Sőt ami ott dicsőséges volt, már nem is dicsőséges az azt felülmúló dicsőség miatt.</span> <span class="verse"><a name="11">11</a>Ha ugyanis a múlandó dicsőséges, mennyivel inkább dicsőséges a maradandó.</span> <span class="verse"><a name="12">12</a>Mivel tehát ilyen reménységünk van, teljes nyíltsággal szólunk&#59;</span> <span class="verse"><a name="13">13</a>és nem úgy, mint Mózes, aki leplet tett az arcára, hogy ne lássák Izráel fiai a múlandó dicsőség végét.</span> <span class="verse"><a name="14">14</a>De az ő gondolkozásuk eltompult, mert az Ószövetség felolvasásakor ugyanaz a lepel mind a mai napig felfedetlenül megmaradt, mivel az csak Krisztusban tűnik el.</span> <span class="verse"><a name="15">15</a>Sőt mindmáig, valahányszor Mózest olvassák, lepel van a szívükön.</span> <span class="verse"><a name="16">16</a>De ha majd megtérnek az Úrhoz, elvétetik a lepel.</span> <span class="verse"><a name="17">17</a>Az Úr pedig a Lélek, és ahol az Úr Lelke, ott a szabadság.</span> <span class="verse"><a name="18">18</a>Mi pedig, miközben fedetlen arccal, mint egy tükörben szemléljük az Úr dicsőségét mindnyájan, ugyanarra a képre formálódunk át az Úr Lelke által dicsőségről dicsőségre.</span> </p></div</div></div></body></html>