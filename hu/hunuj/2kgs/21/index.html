<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2kgs/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2kgs">2 Kings</a> &gt <strong>Chapter 21</strong></div><p><span class="verse"><a name="1">1</a>Tizenkét éves volt Manassé, amikor uralkodni kezdett, és ötvenöt évig uralkodott Jeruzsálemben. Anyjának a neve Hefcibáh volt.</span> <span class="verse"><a name="2">2</a>Azt tette, amit rossznak lát az ÚR&#59; olyan utálatos dolgokat, mint azok a népek, amelyeket kiűzött az ÚR Izráel fiai elől.</span> <span class="verse"><a name="3">3</a>Újra megépíttette az áldozóhalmokat, amelyeket apja, Ezékiás elpusztított, oltárokat állított a Baalnak, és bálványoszlopot készíttetett, amilyet készíttetett Aháb, Izráel királya. Leborult az ég minden serege előtt, és tisztelte azokat.</span> <span class="verse"><a name="4">4</a>Oltárokat építtetett az ÚR házában, amelyről pedig ezt mondta az ÚR: Jeruzsálemben lesz a nevem.</span> <span class="verse"><a name="5">5</a>Oltárokat építtetett az ég minden seregének az ÚR háza mindkét udvarában.</span> <span class="verse"><a name="6">6</a>A fiát is elégette áldozatul. Varázslást és jelmagyarázást űzött, halottidézőket és jövendőmondókat tartott. Sok olyan dolgot vitt véghez, amit rossznak lát az ÚR, bosszantva őt.</span> <span class="verse"><a name="7">7</a>Azt a bálványszobrot, amelyet készíttetett, a templomban helyezte el, pedig erről azt mondta az ÚR Dávidnak és a fiának, Salamonnak: Ebben a templomban, Jeruzsálemben lesz a nevem örökre, mert ezt választottam ki Izráel valamennyi törzse közül.</span> <span class="verse"><a name="8">8</a>És nem kell többé továbbvándorolnia Izráelnek arról a földről, amelyet őseiknek adtam, de csak akkor, ha megtartják és megteszik mindazt, amit megparancsoltam nekik, az egész törvényt, amelyet szolgám, Mózes parancsolt nekik.</span> <span class="verse"><a name="9">9</a>De ők nem engedelmeskedtek, mert tévelygésbe vitte őket Manassé, és még gonoszabb dolgokat követtek el, mint azok a népek, amelyeket kipusztított az ÚR Izráel fiai elől.</span> <span class="verse"><a name="10">10</a>Akkor az ÚR így beszélt szolgái, a próféták által:</span> <span class="verse"><a name="11">11</a>Mivel Manassé, Júda királya ilyen utálatos dolgokat követett el, gonoszabbakat mindazoknál, amiket előtte elkövettek az emóriak, sőt bálványai révén Júdát is vétekbe vitte,</span> <span class="verse"><a name="12">12</a>ezért így szól az ÚR, Izráel Istene: Én olyan veszedelmet hozok Jeruzsálemre és Júdára, hogy megcsendül bele mind a két füle annak, aki csak hallja.</span> <span class="verse"><a name="13">13</a>Jeruzsálemre is Samária mérőzsinórját és Aháb házának a mérőónját alkalmazom. Kitörlöm Jeruzsálemet, ahogyan kitörlik a tálat, és kitörölve leborítják.</span> <span class="verse"><a name="14">14</a>Eltaszítom örökségem maradékát. Ellenségei kezébe adom&#59; minden ellenségének a prédája és martaléka lesz,</span> <span class="verse"><a name="15">15</a>mivel azt tették, amit rossznak tartok, és folyton bosszantottak attól a naptól fogva, hogy őseik kivonultak Egyiptomból, egészen a mai napig.</span> <span class="verse"><a name="16">16</a>Manassé nagyon sok ártatlan vért is ontott, amivel megtöltötte Jeruzsálemet egyik végétől a másikig, azon a vétkén kívül, amellyel vétekbe vitte Júdát, olyat téve, amit rossznak lát az ÚR.</span> <span class="verse"><a name="17">17</a>Manassé egyéb dolgai, mindaz, amit véghezvitt és vétkei, amelyeket elkövetett, meg vannak írva Júda királyainak a történetéről szóló könyvben.</span> <span class="verse"><a name="18">18</a>És pihenni tért Manassé őseihez, és eltemették palotája kertjében, az Uzzá-kertben. Fia, Ámón lett utána a király.</span> <span class="verse"><a name="19">19</a>Huszonkét éves volt Ámón, amikor uralkodni kezdett, és két évig uralkodott Jeruzsálemben. Anyjának a neve Mesullemet volt, Hárúc leánya, Jotbából.</span> <span class="verse"><a name="20">20</a>Azt tette, amit rossznak lát az ÚR, ahogyan tett apja, Manassé is.</span> <span class="verse"><a name="21">21</a>Mindenben azon az úton járt, amelyen járt az apja: tisztelte azokat a bálványokat, amelyeket apja tisztelt, és azokat imádta.</span> <span class="verse"><a name="22">22</a>Elhagyta az URat, ősei Istenét, és nem az ÚR útján járt.</span> <span class="verse"><a name="23">23</a>De összeesküdtek Ámón ellen udvari emberei, és megölték a királyt a palotájában.</span> <span class="verse"><a name="24">24</a>Az ország népe azonban kiirtotta mindazokat, akik összeesküdtek Ámón király ellen. Azután a fiát, Jósiást tette királlyá az ország népe.</span> <span class="verse"><a name="25">25</a>Ámón egyéb dolgai, amiket véghezvitt, meg vannak írva Júda királyainak a történetéről szóló könyvben.</span> <span class="verse"><a name="26">26</a>Az Uzzá-kertben levő sírba temették el. Utána a fia, Jósiás lett a király.</span> </p></div</div></div></body></html>