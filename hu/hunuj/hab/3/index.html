<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Habakuk próféta imádsága. Ének.</span> <span class="verse"><a name="2">2</a>URam, hallottam, amit hirdettél, félelem fog el attól, amit teszel, URam. A közeli években valósítsd meg, a közeli években tedd ismertté! De haragodban is gondolj az irgalomra!</span> <span class="verse"><a name="3">3</a>Témán felől jön az Isten, Párán hegyéről a Szent. (Szela.) Fensége beborítja az eget, dicsőségével megtelik a föld.</span> <span class="verse"><a name="4">4</a>Ragyogása maga a világosság, fénysugarak villognak mellette: abban rejtőzik az ereje.</span> <span class="verse"><a name="5">5</a>Előtte dögvész jár, lába nyomán láz támad.</span> <span class="verse"><a name="6">6</a>Megáll, és megrendíti a földet, szétnéz, és megriasztja a népeket. Az ősi hegyek szétporlanak, lesüllyednek az ősrégi halmok&#59; ősrégi ösvényeken jár.</span> <span class="verse"><a name="7">7</a>Látom, amint bomladoznak Kúsán sátrai, reszketnek Midján földjének sátorlapjai.</span> <span class="verse"><a name="8">8</a>A folyamok ellen lobbant haragra az ÚR? A folyamokra haragszol, vagy a tengerre vagy dühös? Azért jössz vágtató lovakkal, győzelmet hozó harci kocsikkal?</span> <span class="verse"><a name="9">9</a>Íjad harcra kész, tegzed nyilakkal tele. (Szela.) Folyóknak hasítasz medret a földbe.</span> <span class="verse"><a name="10">10</a>Ha meglátnak téged a hegyek, remegni kezdenek, feltör a vízáradat, morajlik a mély tenger, magasra emelkednek partjai.</span> <span class="verse"><a name="11">11</a>A nap és a hold lakóhelyén marad, amikor nyilaid villogva cikáznak, és dárdád ragyogva villámlik.</span> <span class="verse"><a name="12">12</a>Felindulásodban taposod a földet, haragodban csépeled a népeket.</span> <span class="verse"><a name="13">13</a>Kivonulsz néped szabadítására, fölkented szabadítására. Szétzúzod a bűnös házának tetejét, alapját föltárod a sziklatalajig. (Szela.)</span> <span class="verse"><a name="14">14</a>Nyilaiddal átlőtted harcosainak vezérét, pedig már rám törtek, hogy megfutamítsanak&#59; ujjongtak, hogy megemésztik rejtekhelyén a szegényt.</span> <span class="verse"><a name="15">15</a>A tengeren jártál lovaiddal, a nagy vizek habjain.</span> <span class="verse"><a name="16">16</a>Hallottam, és reszketett a szívem, hangjától megremegtek ajkaim. Fájdalom járja át csontjaimat, reszkető léptekkel járok. Bárcsak nyugtom lenne a nyomorúság napján, amely eljön a bennünket fosztogató népre!</span> <span class="verse"><a name="17">17</a>Mert a fügefák nem fognak virágozni, a szőlőtőkéken nem lesz gyümölcs. Hiányozni fog az olajfák termése, a kertek sem teremnek ennivalót. Kivész a juh az akolból, és nem lesz marha az istállókban.</span> <span class="verse"><a name="18">18</a>De én vigadozni fogok az ÚR előtt, örvendezek szabadító Istenem előtt.</span> <span class="verse"><a name="19">19</a>Az ÚR, az én Uram ad nekem erőt, olyanná teszi lábamat, mint a szarvasokét, és magaslatokon enged járni engem. A karmesternek: húros hangszerre.</span> </p></div</div></div></body></html>