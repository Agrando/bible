<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Fenyegető jövendölés. Habakuk próféta látomása.</span> <span class="verse"><a name="2">2</a>Meddig kell még kiáltanom, URam, miért nem hallgatsz meg? Kiáltok hozzád az erőszak miatt, de nem segítesz!</span> <span class="verse"><a name="3">3</a>Miért kell látnom a romlottságot, és néznem a nyomorúságot? Erőszak és önkény van szemem előtt. Folyik a per, és viszály támad.</span> <span class="verse"><a name="4">4</a>Azért nem érvényesül a törvény, nem hoznak soha igaz ítéletet, mert a bűnös kijátssza az igazat: ezért hoznak igazságtalan ítéletet.</span> <span class="verse"><a name="5">5</a>Nézzétek a népeket és lássátok, ámulva csodálkozzatok, mert olyan dolgot viszek véghez napjaitokban, amit nem is hinnétek, ha elbeszélnék!</span> <span class="verse"><a name="6">6</a>Mert most útnak indítom a káldeusokat, ezt a kegyetlen és szilaj népet. Bejárja ez a széles földet, birtokába vesz hajlékokat, amelyek nem az övéi.</span> <span class="verse"><a name="7">7</a>Rettenetes, félelmetes ez a nép, önmaga szabja meg törvényét és méltóságát.</span> <span class="verse"><a name="8">8</a>Lovai gyorsabbak a párducoknál, és vadabbak a pusztai farkasoknál, vágtatnak lovasai. Noha messziről jönnek lovasai, repülnek, mint a zsákmányra lecsapó sasok.</span> <span class="verse"><a name="9">9</a>Mind erőszakos szándékkal jön, arcuk csak előre néz, annyi foglyot ejtenek, mint a föveny.</span> <span class="verse"><a name="10">10</a>Csúfot űz a királyokból, kineveti a hatalmasokat. Nevet az erődítményeken, sáncot emel a földből, és elfoglalja őket.</span> <span class="verse"><a name="11">11</a>Azután mást gondol, és tovább megy. Vétkes ő, mert a saját erejét isteníti.</span> <span class="verse"><a name="12">12</a>URam, ősidőktől fogva te vagy az én szent Istenem! Nem fogunk meghalni! URam, te az ítélet eszközévé tetted őt! Kősziklám, te arra szántad, hogy büntessen!</span> <span class="verse"><a name="13">13</a>Szemed tiszta, nem nézheti a rosszat, nem tudod elnézni az elnyomást. Miért nézed hát el a hűtlenséget, miért hallgatsz, amikor a bűnös tönkreteszi a nála igazabbat?</span> <span class="verse"><a name="14">14</a>Olyanná tetted az embert, mint a tenger halait, mint a férget, amelynek nincs ura.</span> <span class="verse"><a name="15">15</a>Mindenkit kifog horoggal, hálójába terel, és kerítőhálójába gyűjt&#59; azután örül és vigad.</span> <span class="verse"><a name="16">16</a>Ezért áldoz hálójának, és tömjénez kerítőhálójának. Mert ezekkel szerez gazdag jövedelmet és bőséges élelmet.</span> <span class="verse"><a name="17">17</a>Vajon örökké tart az, hogy kiveti hálóját, és gyilkolja a népeket kíméletlenül?</span> </p></div</div></div></body></html>