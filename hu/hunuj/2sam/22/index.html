<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Dávid ennek az éneknek a szavait mondta el az ÚRnak, amikor az ÚR kimentette őt minden ellenségének és Saulnak a kezéből.</span> <span class="verse"><a name="2">2</a>Így mondta: Az ÚR az én kőszálam, váram és megmentőm,</span> <span class="verse"><a name="3">3</a>Istenem, kősziklám, nála keresek oltalmat. Pajzsom, hatalmas szabadítóm és fellegváram, menedékem és szabadítóm, megszabadítasz az erőszaktól.</span> <span class="verse"><a name="4">4</a>Az ÚRhoz kiáltok, aki dicséretre méltó, és megszabadulok ellenségeimtől.</span> <span class="verse"><a name="5">5</a>Mert körülvettek a halál örvényei, pusztító áradat rettent engem.</span> <span class="verse"><a name="6">6</a>A sír kötelei fonódtak körém, a halál csapdái meredtek rám.</span> <span class="verse"><a name="7">7</a>Nyomorúságomban az ÚRhoz kiáltottam, kiáltottam az én Istenemhez. Meghallotta hangomat templomában, kiáltásom fülébe jutott.</span> <span class="verse"><a name="8">8</a>Megrendült és rengett a föld, az egek alapjai megremegtek, megrendültek, mert haragra gyúlt.</span> <span class="verse"><a name="9">9</a>Füst jött ki orrából, szájából emésztő tűz, parázs izzott benne.</span> <span class="verse"><a name="10">10</a>Lehajlította az eget és leszállt, homály volt lába alatt.</span> <span class="verse"><a name="11">11</a>Kerúbon ülve repült, szelek szárnyán jelent meg.</span> <span class="verse"><a name="12">12</a>Sötétségből vont sátrat magának, víztömegből, gomolygó fellegekből.</span> <span class="verse"><a name="13">13</a>Fényözön jár előtte, parázsló tűz izzik.</span> <span class="verse"><a name="14">14</a>Dörög az ÚR az égben, mennydörög a Felséges.</span> <span class="verse"><a name="15">15</a>Kilőtte nyilait és szétszórta, kiröpítette villámait.</span> <span class="verse"><a name="16">16</a>Láthatóvá vált a tengernek a medre, föltárultak a világ alapjai az ÚR dorgálásától, haragos szele fúvásától.</span> <span class="verse"><a name="17">17</a>Lenyúlt a magasból és fölvett, a nagy vizekből kihúzott engem.</span> <span class="verse"><a name="18">18</a>Megmentett engem erős ellenségemtől, gyűlölőimtől, bár erősebbek voltak nálam.</span> <span class="verse"><a name="19">19</a>Rám törhetnek a veszedelem napján, de az ÚR az én támaszom.</span> <span class="verse"><a name="20">20</a>Tágas térre vitt ki engem, megmentett, mert gyönyörködik bennem.</span> <span class="verse"><a name="21">21</a>Igazságom szerint bánt velem az ÚR, kezem tisztasága szerint jutalmazott engem.</span> <span class="verse"><a name="22">22</a>Hiszen vigyáztam az ÚR útjára, és nem hagytam el hűtlenül az Istent.</span> <span class="verse"><a name="23">23</a>Minden törvényére ügyeltem, rendelkezéseitől nem tértem el.</span> <span class="verse"><a name="24">24</a>Feddhetetlen voltam előtte, és őrizkedtem a bűntől.</span> <span class="verse"><a name="25">25</a>Igazságom szerint jutalmazott meg az ÚR, tisztaságom szerint, amit jól lát.</span> <span class="verse"><a name="26">26</a>A hűségeshez hűséges vagy, a feddhetetlen emberhez feddhetetlen vagy.</span> <span class="verse"><a name="27">27</a>A tisztához tiszta vagy, de a hamisnak ellenállsz.</span> <span class="verse"><a name="28">28</a>A nyomorult népet megsegíted, de a kevélyeket látod, és megalázod.</span> <span class="verse"><a name="29">29</a>Te vagy, URam, a mécsesem, az ÚR fénysugarat ad nekem a sötétségben.</span> <span class="verse"><a name="30">30</a>Veled a rablóknak is nekirontok, ha Isten segít, a falon is átugrom.</span> <span class="verse"><a name="31">31</a>Az Isten útja tökéletes, az ÚR beszéde színigaz. Pajzsa ő mindazoknak, akik hozzá menekülnek.</span> <span class="verse"><a name="32">32</a>Van-e Isten az ÚRon kívül, és van-e kőszikla Istenünkön kívül?</span> <span class="verse"><a name="33">33</a>Isten az én erős menedékem, ő vezeti útján a feddhetetlent.</span> <span class="verse"><a name="34">34</a>Olyanná teszi lábamat, mint a szarvasoké, magaslatokra állít engem.</span> <span class="verse"><a name="35">35</a>Ő tanítja kezemet a harcra, karjaim ércíjat feszítenek.</span> <span class="verse"><a name="36">36</a>Oltalmazó pajzsodat adtad nekem, és sokszor meghallgattál engem.</span> <span class="verse"><a name="37">37</a>Biztossá teszed lépteimet, nem inognak bokáim.</span> <span class="verse"><a name="38">38</a>Üldözöm és elpusztítom ellenségeimet, nem térek vissza, míg nem végzek velük.</span> <span class="verse"><a name="39">39</a>Végeztem velük, szétzúztam őket, nem kelnek föl, lábam elé hullottak.</span> <span class="verse"><a name="40">40</a>Felruháztál erővel a harcra, térdre kényszerítetted támadóimat.</span> <span class="verse"><a name="41">41</a>Megfutamítottad ellenségeimet, gyűlölőimet elpusztíthattam.</span> <span class="verse"><a name="42">42</a>Néznek széjjel, de nincs szabadító, az ÚRra néznek, de nem válaszol.</span> <span class="verse"><a name="43">43</a>Összezúztam őket, mint a föld porát, összetiprom, széttaposom, mint az utca sarát.</span> <span class="verse"><a name="44">44</a>Megmentettél lázadó népemtől, megőrzöl, népek fejévé teszel, oly nép szolgál nekem, melyhez nem volt közöm.</span> <span class="verse"><a name="45">45</a>Idegenek hízelegnek nekem, engedelmesen hallgatnak rám,</span> <span class="verse"><a name="46">46</a>mert elepednek az idegenek, reszketve jönnek elő rejtekükből.</span> <span class="verse"><a name="47">47</a>Él az ÚR, áldott az én kősziklám, magasztaltassék Isten, szabadító kősziklám!</span> <span class="verse"><a name="48">48</a>Bosszút áll értem az Isten, és népeket vet alám.</span> <span class="verse"><a name="49">49</a>Kiszabadítasz ellenségeim közül, támadóim fölé emelsz, megmentesz az erőszakosoktól.</span> <span class="verse"><a name="50">50</a>Ezért magasztallak, URam, a népek között, zsoltárt éneklek nevednek.</span> <span class="verse"><a name="51">51</a>Nagy győzelmet ad királyának az ÚR, hűséges marad fölkentjéhez, Dávidhoz és utódaihoz örökké.</span> </p></div</div></div></body></html>