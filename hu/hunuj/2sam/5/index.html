<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Ezután elmentek Dávidhoz Izráel összes törzsei Hebrónba, és ezt mondták: Nézd, mi a csontod és húsod vagyunk!</span> <span class="verse"><a name="2">2</a>Azelőtt is, amikor Saul volt a királyunk, te vezetted harcba, és hoztad vissza Izráelt, és ezt mondta neked az ÚR: Te leszel népemnek, Izráelnek a pásztora, te leszel Izráel fejedelme!</span> <span class="verse"><a name="3">3</a>Megjelentek tehát Izráel összes vénei a király előtt Hebrónban, és Dávid király szövetséget kötött velük Hebrónban az ÚR színe előtt, ők pedig fölkenték Dávidot Izráel királyává.</span> <span class="verse"><a name="4">4</a>Harmincesztendős volt Dávid, amikor királlyá lett, és negyven esztendeig uralkodott.</span> <span class="verse"><a name="5">5</a>Hebrónban Júda királya volt hét esztendeig és hat hónapig, Jeruzsálemben pedig harminchárom esztendeig volt egész Izráel és Júda királya.</span> <span class="verse"><a name="6">6</a>A király pedig elment embereivel együtt Jeruzsálem alá az ország őslakói ellen, a jebúsziak ellen. Azok azonban ezt mondták Dávidnak: Nem jössz ide be, hiszen még a vakok és sánták is elűznek téged! Mert azt gondolták, hogy nem tud oda Dávid bemenni.</span> <span class="verse"><a name="7">7</a>Dávid azonban elfoglalta Sion sziklavárát, és ez lett Dávid városa.</span> <span class="verse"><a name="8">8</a>És ezt mondta Dávid azon a napon: Mindenki, aki öli a jebúsziakat, nyomuljon a csatornához! Mert ezeket a sántákat és vakokat szívből gyűlöli Dávid. Ezért mondják: Vak és sánta ne menjen be a templomba.</span> <span class="verse"><a name="9">9</a>Ezután letelepedett Dávid a sziklavárban, és elnevezte azt Dávid városának. Körülötte építkezni kezdett Dávid Millótól fogva befelé.</span> <span class="verse"><a name="10">10</a>Dávid egyre jobban emelkedett és növekedett, mert vele volt az ÚR, a Seregek Istene.</span> <span class="verse"><a name="11">11</a>Hírám, Tirusz királya követeket küldött Dávidhoz, azután cédrusfákat, ácsmestereket és kőműveseket, akik palotát építettek Dávidnak.</span> <span class="verse"><a name="12">12</a>És megértette Dávid, hogy az ÚR megerősítette királyságát Izráelben, és hogy naggyá tette királyságát népének, Izráelnek a javára.</span> <span class="verse"><a name="13">13</a>Miután Dávid Hebrónból Jeruzsálembe költözött, még ott is vett el másodrangú feleségeket és feleségeket, és még születtek Dávidnak fiai és leányai.</span> <span class="verse"><a name="14">14</a>Ez a nevük azoknak, akik Jeruzsálemben születtek: Sammúa, Sóbáb, Nátán és Salamon,</span> <span class="verse"><a name="15">15</a>Jibhár, Elisúa, Nefeg és Jáfía,</span> <span class="verse"><a name="16">16</a>Elisámá, Eljádá és Elifelet.</span> <span class="verse"><a name="17">17</a>Amikor meghallották a filiszteusok, hogy Dávidot Izráel királyává kenték, fölvonultak a filiszteusok mind, hogy megkeressék Dávidot. Meghallotta ezt Dávid, és levonult a sziklavárhoz.</span> <span class="verse"><a name="18">18</a>A filiszteusok megérkeztek, és ellepték a Refáim-völgyet.</span> <span class="verse"><a name="19">19</a>Akkor megkérdezte Dávid az URat: Fölvonuljak-e a filiszteusok ellen? Kezembe adod-e őket? Az ÚR ezt felelte Dávidnak: Vonulj föl, mert kezedbe fogom adni a filiszteusokat!</span> <span class="verse"><a name="20">20</a>Benyomult tehát Dávid Baal-Perácimba, megverte ott őket Dávid, és ezt mondta: Áttört az ÚR ellenségeimen, mint víz a gáton! Ezért nevezték el azt a helyet Baal-Perácimnak.</span> <span class="verse"><a name="21">21</a>A filiszteusok otthagyták bálványaikat, Dávid és emberei pedig összeszedték azokat.</span> <span class="verse"><a name="22">22</a>Később ismét fölvonultak a filiszteusok, és ellepték a Refáim-völgyet.</span> <span class="verse"><a name="23">23</a>Ekkor Dávid megkérdezte az URat, ő pedig ezt felelte: Ne szembe vonulj ellenük, hanem kerülj a hátuk mögé, és a szederfák felől vonulj ellenük.</span> <span class="verse"><a name="24">24</a>Majd ha lépések neszét hallod a szederfák teteje felől, akkor törj rájuk, mert akkor előtted megy az ÚR, hogy megverje a filiszteusok táborát.</span> <span class="verse"><a name="25">25</a>Dávid úgy tett, ahogyan az ÚR megparancsolta neki, és vágta a filiszteusokat Gebától egészen a gézeri útig.</span> </p></div</div></div></body></html>