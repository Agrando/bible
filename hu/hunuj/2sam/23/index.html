<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Ezek voltak Dávid utolsó szavai: Így szól Dávid, Isai fia, így szól a magasra emelt férfi, Jákób Istenének felkentje, Izráel énekeinek kedveltje:</span> <span class="verse"><a name="2">2</a>Az ÚR lelke beszélt általam, az ő szava volt nyelvemen.</span> <span class="verse"><a name="3">3</a>Izráel Istene mondotta, Izráel kősziklája így szólt hozzám: Az emberek igaz uralkodója, az istenfélő uralkodó</span> <span class="verse"><a name="4">4</a>olyan, mint a fölkelő nap reggeli fénye, mint a felhőtlen reggel, melynek sugarától eső után fű zöldül a földön.</span> <span class="verse"><a name="5">5</a>Nem ilyen-e házam az Isten előtt? Hisz örök szövetséget szerzett velem, benne elrendezett és biztosított mindent. Minden javam, minden örömem belőle sarjad.</span> <span class="verse"><a name="6">6</a>De az elvetemültek mind olyanok, mint a szélhordta tövis, melyet nem fognak meg kézzel.</span> <span class="verse"><a name="7">7</a>Aki hozzájuk akar nyúlni, vasat ragad, lándzsanyelet&#59; égő tűzzel égetik meg ott, ahol csak találják.</span> <span class="verse"><a name="8">8</a>Ezek voltak név szerint Dávid vitézei: a tahkemóni Jóséb-Basebet, egy főtiszt, aki úgy forgatta lándzsáját, hogy egy alkalommal nyolcszáz embert döfött le.</span> <span class="verse"><a name="9">9</a>Azután Eleázár, Ahóhi fiának, Dódónak a fia, egyike annak a három vitéznek, akik Dávid mellett voltak, amikor csúffá tették a harcra gyülekezett filiszteusokat. Az izráeliek már visszavonultak,</span> <span class="verse"><a name="10">10</a>de ő ott maradt, és vágta a filiszteusokat, míg csak bele nem fáradt, és hozzá nem ragadt a keze a kardhoz. Nagy győzelmet adott az ÚR azon a napon. Azután a hadinép is visszatért hozzá, de csak fosztogatni.</span> <span class="verse"><a name="11">11</a>A következő volt Sammá, a hárári Ágé fia. Amikor összegyűltek a filiszteusok Lehinél, ahol a mező egy darabja lencsével volt bevetve, a hadinép már megfutamodott a filiszteusok előtt,</span> <span class="verse"><a name="12">12</a>de ő megállt annak a darab földnek a közepén, megvédte azt, és megverte a filiszteusokat. Így adott az ÚR nagy győzelmet.</span> <span class="verse"><a name="13">13</a>Egyszer a harminc vezér közül hárman elmentek Dávidhoz, és aratáskor érkeztek meg Adullám barlangjába, amikor a filiszteusok serege a Refáim-völgyben táborozott.</span> <span class="verse"><a name="14">14</a>Dávid akkor a sziklavárban volt, a filiszteusok előőrse pedig ugyanakkor Betlehemnél volt.</span> <span class="verse"><a name="15">15</a>Dávid eltikkadt, és ezt mondta: Ki hoz nekem ivóvizet a betlehemi kútból, amely a kapunál van?</span> <span class="verse"><a name="16">16</a>Erre a három vitéz áttört a filiszteus táboron, vizet merített a betlehemi kútból, amely a kapunál volt, elhozták, és odavitték Dávidnak. De ő nem akarta meginni, hanem kiöntötte áldozatul az ÚRnak,</span> <span class="verse"><a name="17">17</a>és ezt mondta: Az ÚR mentsen meg attól, hogy ilyet tegyek! Hiszen azoknak az embereknek a vére ez, akik kockára tették az életüket! Ezért nem akarta meginni. Ilyeneket vitt véghez ez a három vitéz.</span> <span class="verse"><a name="18">18</a>Abisaj, Jóáb testvére, Cerújá fia volt ennek a háromnak a vezetője. Ő úgy forgatta a lándzsáját, hogy háromszáz embert döfött le. Ő volt a leghíresebb a három között.</span> <span class="verse"><a name="19">19</a>A három között a legtekintélyesebb volt, ezért lett a parancsnokuk, de a hárommal nem ért föl.</span> <span class="verse"><a name="20">20</a>A Kabceélból való Benájá, Jójádá fia is kiváló ember volt, és nagy tetteket vitt véghez. Ő vágta le Móáb két bajnokát. Ő ment le egy verembe, és megölt egy oroszlánt, amikor egyszer hó esett.</span> <span class="verse"><a name="21">21</a>Ugyanő vágott le egy nagy termetű egyiptomi embert, bár az egyiptomi kezében lándzsa volt, ő meg csak bottal ment rá. De kiragadta az egyiptomi kezéből a lándzsát, és a saját lándzsájával ölte meg.</span> <span class="verse"><a name="22">22</a>Ilyeneket vitt véghez Benájá, Jójádá fia. Ő is nevezetes volt, mint az a három vitéz.</span> <span class="verse"><a name="23">23</a>Tekintélyes volt a harminc között, de a hárommal nem ért föl. Dávid a testőrök vezetőjévé tette.</span> <span class="verse"><a name="24">24</a>Aszáél, Jóáb testvére is kivált a harminc közül, akik a következők voltak: Elhánán, a betlehemi Dódó fia,</span> <span class="verse"><a name="25">25</a>a haródi Sammá, a haródi Eliká,</span> <span class="verse"><a name="26">26</a>a peleti Helec, a tekóai Írá, Ikkés fia,</span> <span class="verse"><a name="27">27</a>az anatóti Abiezer, a húsái Mebunnaj,</span> <span class="verse"><a name="28">28</a>az ahóhi Calmón, a netófái Mahraj,</span> <span class="verse"><a name="29">29</a>a netófái Héleb, Baaná fia, a benjámini Gibeából való Ittaj, Ríbaj fia,</span> <span class="verse"><a name="30">30</a>a pirátóni Benájá, a nahalé-gaasi Hiddaj,</span> <span class="verse"><a name="31">31</a>az arbái Abialbón, a bahúrimi Azmávet,</span> <span class="verse"><a name="32">32</a>a saalbóni Eljahbá, Jónátán, Jásén fia,</span> <span class="verse"><a name="33">33</a>a harári Sammá, az arári Ahiám, Sárár fia,</span> <span class="verse"><a name="34">34</a>a maakái Elifelet, Ahaszbaj fia, a gilói Eliám, Ahitófel fia,</span> <span class="verse"><a name="35">35</a>a karmeli Hecró, az arbái Paaraj,</span> <span class="verse"><a name="36">36</a>a cóbai Jigál, Nátán fia, a gádi Báni,</span> <span class="verse"><a name="37">37</a>az ammóni Celek, meg a beéróti Nahraj, Jóábnak, Cerújá fiának a fegyverhordozója,</span> <span class="verse"><a name="38">38</a>a jeteri Írá, a jeteri Gáréb</span> <span class="verse"><a name="39">39</a>és a hettita Úriás&#59; összesen harmincheten.</span> </p></div</div></div></body></html>