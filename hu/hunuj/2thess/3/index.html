<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>És végül, testvéreim, imádkozzatok értünk, hogy terjedjen az Úr igéje, és úgy dicsőítsék, ahogyan nálatok is,</span> <span class="verse"><a name="2">2</a>és hogy megszabaduljunk az elvetemült és gonosz emberektől: mert nem mindenkié a hit.</span> <span class="verse"><a name="3">3</a>De hűséges az Úr, aki megerősít titeket, és megőriz a gonosztól.</span> <span class="verse"><a name="4">4</a>Bizalmunk van az Úrban irántatok, hogy amit elrendelünk, azt megteszitek, és meg is fogjátok tenni.</span> <span class="verse"><a name="5">5</a>Az Úr pedig irányítsa szíveteket az Isten szeretetére és a Krisztus állhatatosságára.</span> <span class="verse"><a name="6">6</a>Testvéreim, a mi Urunk Jézus Krisztus nevében parancsoljuk nektek, hogy tartsátok távol magatokat minden olyan testvértől, aki tétlenül és nem a szerint a hagyomány szerint él, amelyet tőlünk vettetek át.</span> <span class="verse"><a name="7">7</a>Mert magatok is tudjátok, hogyan kell követnetek minket&#59; hiszen mi nem tétlenkedtünk közöttetek,</span> <span class="verse"><a name="8">8</a>nem éltünk senkinél ingyen kenyéren, hanem fáradsággal és vesződséggel dolgoztunk éjjel és nappal, nehogy valakit is megterheljünk közületek.</span> <span class="verse"><a name="9">9</a>Nem azért, mintha nem volna meg a jogunk erre, hanem azért, hogy önmagunkat állítsuk elétek követendő példaként.</span> <span class="verse"><a name="10">10</a>Mert akkor is, amikor nálatok voltunk, azt parancsoltuk nektek: ha valaki nem akar dolgozni, ne is egyék.</span> <span class="verse"><a name="11">11</a>Mert halljuk, hogy némelyek tétlenül élnek közöttetek, nem dolgoznak, hanem haszontalan dolgokat művelnek.</span> <span class="verse"><a name="12">12</a>Az ilyeneknek pedig megparancsoljuk, és a lelkükre kötjük a mi Urunk Jézus Krisztusban, hogy csendben dolgozva, a maguk kenyerén éljenek.</span> <span class="verse"><a name="13">13</a>Ti pedig, testvéreim, ne fáradjatok bele a jó cselekvésébe.</span> <span class="verse"><a name="14">14</a>Ha pedig valaki nem engedelmeskedik a mi levélbeni intésünknek, azt jegyezzétek meg magatoknak: ne tartsatok vele kapcsolatot, hogy megszégyenüljön.</span> <span class="verse"><a name="15">15</a>De ne tekintsétek ellenségnek, hanem intsétek, mint testvéreteket.</span> <span class="verse"><a name="16">16</a>Maga a békesség Ura adjon nektek mindig, minden körülmények között békességet. Az Úr legyen mindnyájatokkal!</span> <span class="verse"><a name="17">17</a>A köszöntést én, Pál, saját kezemmel írom: ez a hitelesítő jel, minden levelemen, így írok.</span> <span class="verse"><a name="18">18</a>A mi Urunk Jézus Krisztus kegyelme legyen mindnyájatokkal!</span> </p></div</div></div></body></html>