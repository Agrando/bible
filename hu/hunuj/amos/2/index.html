<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/amos">Amos</a> &gt <strong>Chapter 2</strong></div><p><span class="verse"><a name="1">1</a>Így szól az ÚR: Három, sőt négy vétke miatt nem bocsátok meg Móábnak, mert mésszé égette Edóm királyának csontjait.</span> <span class="verse"><a name="2">2</a>Ezért tüzet bocsátok Móábra, és az megemészti Kerijjót palotáit. Csatazajban hal meg Móáb népe, harci lárma és kürtzengés közben.</span> <span class="verse"><a name="3">3</a>Kiirtom belőle a bírót, és vele együtt minden vezérét megölöm - mondja az ÚR.</span> <span class="verse"><a name="4">4</a>Így szól az ÚR: Három, sőt négy vétke miatt nem bocsátok meg Júdának, mert megvetették az ÚR törvényét, és nem tartották meg rendelkezéseit. Tévelygésbe vitték őket bálványaik, amelyeket elődeik követtek.</span> <span class="verse"><a name="5">5</a>Ezért tüzet bocsátok Júdára, és az megemészti Jeruzsálem palotáit.</span> <span class="verse"><a name="6">6</a>Így szól az ÚR: Három, sőt négy vétke miatt nem bocsátok meg Izráelnek, mert eladják pénzért az igazat, és egy pár saruért a szegényt.</span> <span class="verse"><a name="7">7</a>Azt kívánják, hogy a nincstelenek a föld porát szórják fejükre, és elutasítják a nyomorultak ügyét. Apa és fia ugyanahhoz a nőhöz jár, így gyalázzák meg szent nevemet.</span> <span class="verse"><a name="8">8</a>Zálogba vett ruhán nyújtózkodnak minden oltár mellett, és a megbírságoltak borát isszák Istenük házában.</span> <span class="verse"><a name="9">9</a>Pedig én kipusztítottam előlük az emóriakat, akik magasak voltak, mint a cédrusok, és erősek, mint a tölgyek, de elpusztítottam gyümölcsüket fent, és gyökerüket lent.</span> <span class="verse"><a name="10">10</a>Kihoztalak benneteket Egyiptom földjéről, és vezettelek a pusztában negyven esztendeig, hogy birtokba vegyétek az emóriak földjét.</span> <span class="verse"><a name="11">11</a>Fiaitok közül prófétákat támasztottam, ifjaitok közül názírokat. Nem így van-e, Izráel fiai? - így szól az ÚR.</span> <span class="verse"><a name="12">12</a>De ti a názírokat borral itattátok, a prófétákra meg ráparancsoltatok: Ne prófétáljatok!</span> <span class="verse"><a name="13">13</a>Ezért én megingatom alattatok a földet, ahogyan meginog a szekér, ha kévékkel van telerakva.</span> <span class="verse"><a name="14">14</a>Nem lesz menekvése a gyorslábúnak, a bátor is hiába feszíti meg erejét, a vitéz sem menti meg életét.</span> <span class="verse"><a name="15">15</a>Az íjász sem tud helytállni, a gyorslábú sem tud elmenekülni, és a lovas sem menti meg életét.</span> <span class="verse"><a name="16">16</a>A legbátrabb szívű vitéz is fegyvertelenül fut el azon a napon - így szól az ÚR.</span> </p></div</div></div></body></html>