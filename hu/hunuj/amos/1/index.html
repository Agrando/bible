<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/amos">Amos</a> &gt <strong>Chapter 1</strong></div><p><span class="verse"><a name="1">1</a>Ámósz beszédei, aki a tekóai pásztorok közé tartozott. Ezt látta Izráelről Uzzijjának, Júda királyának, és Jeroboámnak, Jóás fiának, Izráel királyának az idejében, két évvel a földrengés előtt.</span> <span class="verse"><a name="2">2</a>Ezt mondta: Felharsan az ÚR hangja a Sionról, mennydörög Jeruzsálemből&#59; gyászba borulnak a pásztorok legelői, és elszárad a Karmel teteje.</span> <span class="verse"><a name="3">3</a>Így szól az ÚR: Három, sőt négy vétke miatt nem bocsátok meg Damaszkusznak, mert vas cséplőszánokkal csépelték Gileádot.</span> <span class="verse"><a name="4">4</a>Ezért tüzet bocsátok Hazáél házára, és az megemészti Ben-Hadad palotáit.</span> <span class="verse"><a name="5">5</a>Letöröm Damaszkusz zárait, kiirtom az Áven-völgyből az uralkodót, és Bét-Édenből a fejedelmet. Fogságba megy az arám nép Kírbe - mondja az ÚR.</span> <span class="verse"><a name="6">6</a>Így szól az ÚR: Három, sőt négy vétke miatt nem bocsátok meg Gázának, mert a foglyokat mind elhurcolták, és kiszolgáltatták Edómnak.</span> <span class="verse"><a name="7">7</a>Ezért tüzet bocsátok Gáza várfalára, és az megemészti palotáit.</span> <span class="verse"><a name="8">8</a>Kiirtom Asdódból az uralkodót, és Asekelónból a fejedelmet. Azután Ekrón ellen fordulok, elpusztul a filiszteusok maradéka is, - mondja az én Uram, az ÚR.</span> <span class="verse"><a name="9">9</a>Így szól az ÚR: Három, sőt négy vétke miatt nem bocsátok meg Tírusznak, mert a foglyokat mind kiszolgáltatták Edómnak, nem törődtek a testvéri szövetséggel.</span> <span class="verse"><a name="10">10</a>Ezért tüzet bocsátok Tírusz várfalára, és az megemészti palotáit.</span> <span class="verse"><a name="11">11</a>Így szól az ÚR: Három, sőt négy vétke miatt nem bocsátok meg Edómnak, mert fegyverrel üldözte testvérét, nem ismert irgalmat, szüntelen tombolt haragja, megőrizte dühét mindvégig.</span> <span class="verse"><a name="12">12</a>Ezért tüzet bocsátok Témánra, és az megemészti Bocra palotáit.</span> <span class="verse"><a name="13">13</a>Így szól az ÚR: Három, sőt négy vétke miatt nem bocsátok meg az ammóni népnek, mert felhasogatták Gileád terhes asszonyait, hogy megnöveljék területüket.</span> <span class="verse"><a name="14">14</a>Ezért tüzet gyújtok Rabba várfalán, és az megemészti palotáit harci zajban a csata napján, szélvészben a vihar napján.</span> <span class="verse"><a name="15">15</a>Királyuk fogságba kerül vezéreivel együtt - mondja az ÚR.</span> </p></div</div></div></body></html>