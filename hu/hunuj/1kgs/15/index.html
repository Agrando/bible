<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>Jeroboám királynak, Nebát fiának a tizennyolcadik évében Abijjá lett Júda királya.</span> <span class="verse"><a name="2">2</a>Három évig uralkodott Jeruzsálemben. Anyjának a neve Maaká volt, Abisálóm leánya.</span> <span class="verse"><a name="3">3</a>Folytatta apjának a vétkeit, amiket az őelőtte elkövetett, és szíve nem volt olyan teljesen Istené, az ÚRé, mint ősének, Dávidnak a szíve.</span> <span class="verse"><a name="4">4</a>Csak Dávidért adott neki Istene, az ÚR mécsest Jeruzsálemben, amikor fiában utódot támasztott, és megtartotta Jeruzsálemet.</span> <span class="verse"><a name="5">5</a>Dávid ugyanis azt tette, amit helyesnek lát az ÚR, és egész életén át semmiben sem tért el attól, amit parancsolt neki, kivéve a hettita Úriás esetét.</span> <span class="verse"><a name="6">6</a>A Jeroboám és Roboám közt folyt háború tovább tartott Abijjá életében is.</span> <span class="verse"><a name="7">7</a>Abijjá egyéb dolgai és minden tette meg van írva a Júda királyai történetéről szóló könyvben. Háború volt Abijjá és Jeroboám között.</span> <span class="verse"><a name="8">8</a>Azután Abijjá pihenni tért őseihez, és eltemették Dávid városában. Utána a fia, Ászá lett a király.</span> <span class="verse"><a name="9">9</a>Jeroboámnak, Izráel királyának a huszadik évében Ászá lett Júda királya.</span> <span class="verse"><a name="10">10</a>Negyvenegy évig uralkodott Jeruzsálemben. Anyjának a neve Maaká volt, Abisálóm leánya.</span> <span class="verse"><a name="11">11</a>Ászá azt tette, amit helyesnek lát az ÚR, őséhez, Dávidhoz hasonlóan.</span> <span class="verse"><a name="12">12</a>Kikergette a férfiparáznákat az országból, és eltávolította az összes bálványokat, amelyeket elődei készítettek.</span> <span class="verse"><a name="13">13</a>Még anyját, Maakát is megfosztotta anyakirálynői méltóságától, mert egy undok bálványt csináltatott Asérá tiszteletére. Ászá azonban kiirtotta ezt az undok bálványt, elégette a Kidrón-pataknál.</span> <span class="verse"><a name="14">14</a>Bár az áldozóhalmok nem szűntek meg, Ászá szíve mégis teljesen az ÚRé volt egész életében.</span> <span class="verse"><a name="15">15</a>Bevitte az ÚR házába apja szent adományait és a maga szent adományait: ezüstöt, aranyat és egyéb tárgyakat.</span> <span class="verse"><a name="16">16</a>Háború volt Ászá és az izráeli király, Baasá között egész életükben.</span> <span class="verse"><a name="17">17</a>Baasá, Izráel királya Júda ellen vonult, és kiépítette Rámát, hogy ne lehessen Ászához, Júda királyához átmenni, vagy tőle átjönni.</span> <span class="verse"><a name="18">18</a>Ekkor Ászá fogta mindazt az ezüstöt és aranyat, ami megmaradt az ÚR templomának a kincstárában, és a királyi palota kincseivel együtt a szolgáira bízta, és elküldte Ászá király Benhadadhoz, Tabrimmón fiához, Hezjón unokájához, Arám királyához, aki Damaszkuszban lakott, ezzel az üzenettel:</span> <span class="verse"><a name="19">19</a>Szövetség van köztünk, az volt már apám és apád között is. Nézd, küldök neked ajándékul ezüstöt és aranyat. Menj, bontsd fel Baasával, Izráel királyával kötött szövetségedet, hogy vonuljon vissza innen.</span> <span class="verse"><a name="20">20</a>Benhadad hallgatott Ászá királyra, és hadserege vezéreit Izráel városai ellen küldte. Leverte Ijjónt, Dánt, Ábél-Bét-Maakát és egész Kinnerótot, Naftáli egész földjével együtt.</span> <span class="verse"><a name="21">21</a>Amikor ezt Baasá meghallotta, abbahagyta Ráma építését, és Tircában telepedett le.</span> <span class="verse"><a name="22">22</a>Ászá király pedig összehívta egész Júdát, senkit sem mentett föl, és elhordták Rámának a köveit és gerendáit, amelyekkel Baasá építkezett. Ezekkel építette ki Ászá király Benjáminban Gebát és Micpát.</span> <span class="verse"><a name="23">23</a>Ászá egyéb dolgai, összes hőstette, mindaz, amit tett, és hogy milyen városokat építtetett, meg vannak írva a Júda királyai történetéről szóló könyvben, kivéve azt, hogy öregségére megbetegedett a lába.</span> <span class="verse"><a name="24">24</a>Azután Ászá pihenni tért őseihez, és ősei mellé temették ősatyja, Dávid városában. Utána a fia, Jósáfát lett a király.</span> <span class="verse"><a name="25">25</a>Ászának, Júda királyának a második évében Nádáb, Jeroboám fia lett Izráel királya. Két évig uralkodott Izráelben.</span> <span class="verse"><a name="26">26</a>Azt tette, amit rossznak lát az ÚR, apjának az útján járt, és abban a vétekben, amellyel az vétekbe vitte Izráelt.</span> <span class="verse"><a name="27">27</a>De az Issakár házából származó Baasá, Ahijjá fia összeesküvést szőtt ellene, és levágta őt Baasá Gibbetónnál, a filiszteusok városánál, amikor Nádáb az egész Izráellel együtt Gibbetónt ostromolta.</span> <span class="verse"><a name="28">28</a>Ászának, Júda királyának a harmadik évében ölte meg őt Baasá, és lett helyette király.</span> <span class="verse"><a name="29">29</a>Amint király lett, kiirtotta Jeroboám egész háza népét. Egy lelket sem hagyott meg Jeroboám hozzátartozói közül, mind elpusztította őket, az ÚR szava szerint, amelyet megmondott szolgája, a silói Ahijjá által.</span> <span class="verse"><a name="30">30</a>Jeroboám vétkei miatt történt ez, aki vétkezett, és Izráelt is vétekbe vitte&#59; meg a bosszúság miatt, mert bosszantotta az URat, Izráel Istenét.</span> <span class="verse"><a name="31">31</a>Nádáb egyéb dolgai, mindaz, amit véghezvitt, meg vannak írva Izráel királyainak a történetéről szóló könyvben.</span> <span class="verse"><a name="32">32</a>Háború folyt Ászá és az izráeli Baasá király között egész életükben.</span> <span class="verse"><a name="33">33</a>Ászának, Júda királyának a harmadik évében lett az egész Izráel királya Baasá, Ahijjá fia Tircában, huszonnégy évig.</span> <span class="verse"><a name="34">34</a>Azt tette, amit rossznak lát az ÚR. Jeroboám útján járt, és abban a vétekben, amellyel az vétekbe vitte Izráelt.</span> </p></div</div></div></body></html>