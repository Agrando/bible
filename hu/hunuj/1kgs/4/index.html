<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Salamon király egész Izráel királya volt.</span> <span class="verse"><a name="2">2</a>Legfőbb tisztviselői ezek voltak: Azarjáhú, Cádók fia volt a főpap,</span> <span class="verse"><a name="3">3</a>Elihóref és Ahijjá, Sisá fiai a kancellárok, Jehósáfát, Ahilúd fia pedig a főtanácsadó.</span> <span class="verse"><a name="4">4</a>Benájá, Jójádá fia állt a hadsereg élén, Cádók és Ebjátár pedig papok voltak.</span> <span class="verse"><a name="5">5</a>Azarjáhú, Nátán fia állt a helytartók élén, Zábúd pap, Nátán fia volt a király bizalmasa,</span> <span class="verse"><a name="6">6</a>Ahisár volt a háznagy, Adónirám, Abdá fia pedig a kényszermunkák felügyelője.</span> <span class="verse"><a name="7">7</a>Volt Salamonnak tizenkét helytartója is, egész Izráelben, akik ellátták a királyt és udvarát. Mindegyiknek az esztendő egy hónapjában kellett az ellátásról gondoskodnia.</span> <span class="verse"><a name="8">8</a>Név szerint ezek voltak: Húr fia az Efraim hegyvidékén,</span> <span class="verse"><a name="9">9</a>Deker fia Mákacban, Saalbimban, Bétsemesben, Élónban és Bét-Hánánban,</span> <span class="verse"><a name="10">10</a>Heszed fia Arubbótban, hozzá tartozott Szókó és Héfer egész vidéke.</span> <span class="verse"><a name="11">11</a>Abinádáb fiáé volt Dór egész dombvidéke. Az ő felesége lett Salamon leánya, Táfat.</span> <span class="verse"><a name="12">12</a>Baanához, Ahilúd fiához tartozott Taanak, Megiddó és egész Bétseán, amely Cáretán mellett van Jezréel alatt, és Bétseántól egész Ábél-Mehóláig, sőt Jokmoámon túl is.</span> <span class="verse"><a name="13">13</a>Geber fia a gileádi Rámótban volt helytartó. Hozzá tartoztak Jáirnak, Manassé fiának sátorfalvai Gileádban, továbbá Argób körzete Básánban: hatvan nagy, várfallal és érczárakkal megerősített város.</span> <span class="verse"><a name="14">14</a>Ahinádáb, Iddó fia Mahanaimban,</span> <span class="verse"><a name="15">15</a>Ahimaac pedig Naftáliban kormányzott. Ő is Salamon egyik leányát, Boszmatot vette feleségül.</span> <span class="verse"><a name="16">16</a>Baaná, Húsaj fia Ásérban és Álótban,</span> <span class="verse"><a name="17">17</a>Jehósáfát, Párúah fia Issakárban,</span> <span class="verse"><a name="18">18</a>Simei, Élá fia Benjáminban kormányzott,</span> <span class="verse"><a name="19">19</a>Geber, Uri fia pedig Gileád földjén, amely Szihónnak, az emóriak királyának és Ógnak, Básán királyának az országa volt. Azonkívül volt egy országos helytartó is.</span> <span class="verse"><a name="20">20</a>Júdának és Izráelnek sok lakosa volt, olyan sok, mint a tenger partján a homok: ettek, ittak és örültek.</span> <span class="verse"><a name="21">21</a>Salamon uralkodott mindazokon az országokon, amelyek az Eufrátesztől a filiszteusok földjéig és az egyiptomi határig terültek el. Ezek adót fizettek, és szolgáltak Salamonnak egész életében.</span> <span class="verse"><a name="22">22</a>Salamon udvarának ennyi élelemre volt szüksége naponként: harminc kór finomlisztre és hatvan kór kenyérlisztre,</span> <span class="verse"><a name="23">23</a>tíz hizlalt marhára, húsz sovány marhára és száz juhra, a szarvasokon, gazellákon, őzeken és hizlalt szárnyasokon kívül.</span> <span class="verse"><a name="24">24</a>Mivel ő uralkodott mindenütt az Eufráteszen innen Tifszahtól Gázáig, minden királyon az Eufráteszen innen, ezért mindenfelől békesség volt körülötte.</span> <span class="verse"><a name="25">25</a>Júda és Izráel biztonságban lakott, mindenki a maga szőlője és fügefája alatt, Dántól Beér-Sebáig, Salamon egész életében.</span> <span class="verse"><a name="26">26</a>Salamonnak volt negyvenezer harci kocsihoz való lova az istállókban, és volt tizenkétezer lovasa.</span> <span class="verse"><a name="27">27</a>A helytartók, ki-ki a maga hónapjában, ellátták Salamon királyt és mindazokat, akik Salamon király asztalához jártak&#59; nem volt hiány semmiben.</span> <span class="verse"><a name="28">28</a>Árpát és szalmát is szállított mindegyik a lovak és paripák számára, arra a helyre, ahová kellett, előírás szerint.</span> <span class="verse"><a name="29">29</a>Isten adott Salamonnak igen nagy bölcsességet és értelmet. Olyan sok bölcs gondolata volt, mint a tenger partján a homok.</span> <span class="verse"><a name="30">30</a>Nagyobb volt Salamon bölcsessége a keleten lakó emberek bölcsességénél és az egyiptomiak minden bölcsességénél.</span> <span class="verse"><a name="31">31</a>Bölcsebb volt Salamon minden embernél, az ezráhi Étánnál, Hémánnál, Kalkólnál és Dardánál, Máhól fiainál is, úgyhogy híres lett valamennyi nép körében.</span> <span class="verse"><a name="32">32</a>Háromezer példabeszédet mondott és ezeröt éneket szerzett.</span> <span class="verse"><a name="33">33</a>Beszélt a fákról, a libánoni cédrustól kezdve a falból kinövő izsópig, és beszélt az állatokról, a madarakról, a csúszómászókról és a halakról.</span> <span class="verse"><a name="34">34</a>Jöttek is az emberek minden nép közül, hogy hallgassák Salamon bölcsességét, sőt a föld királyai közül is mindazok, akik hallottak bölcsességéről.</span> </p></div</div></div></body></html>