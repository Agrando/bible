<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>A maga palotáját tizenhárom évig építette Salamon. Akkor lett kész egészen a palota.</span> <span class="verse"><a name="2">2</a>Felépítette tehát a Libánon-erdő palotát: száz könyök volt a hossza, ötven könyök a szélessége, harminc könyök a magassága. Négy sorban cédrusoszlopok voltak, az oszlopokon pedig cédrusgerendák.</span> <span class="verse"><a name="3">3</a>Cédrusfa mennyezet volt az oszlopokon levő tartó gerendákon, összesen negyvenöt volt ilyen, soronként tizenöt.</span> <span class="verse"><a name="4">4</a>Kerettel ellátott ablakok voltak három sorban, az ablakok egymással szemben voltak három sorban.</span> <span class="verse"><a name="5">5</a>Az ajtófélfák meg az ablakkeretek mind négyszögűek voltak. Az ablakok egymással szemben voltak három sorosan.</span> <span class="verse"><a name="6">6</a>Azután elkészíttette az oszlopcsarnokot, melynek a hossza ötven könyök, szélessége harminc könyök volt, és ez elé még egy oszlopos csarnokot és egy lépcsőt.</span> <span class="verse"><a name="7">7</a>Elkészíttette a tróntermet is, az ítélethozatal csarnokát, hogy ott ítélkezzék&#59; és cédrusfával burkoltatta be a padlótól a mennyezetig.</span> <span class="verse"><a name="8">8</a>A saját palotája pedig, amelyben lakott, a hátsó udvarban, a csarnokon belül hasonlóan készült el. Ehhez a csarnokhoz hasonló palotát készíttetett a fáraó leányának is, akit Salamon feleségül vett.</span> <span class="verse"><a name="9">9</a>Mindezek bent is, kint is méret szerint kifaragott, fűrésszel kivágott értékes kövekből készültek&#59; az alaptól az oromzatig, kívül is a nagy udvari részen.</span> <span class="verse"><a name="10">10</a>A fundamentum is értékes, nagy kövekből készült, tíz könyök és nyolc könyök nagyságú kövekből.</span> <span class="verse"><a name="11">11</a>Ezekre méret szerint kifaragott értékes kövek és cédrusfák kerültek.</span> <span class="verse"><a name="12">12</a>A nagy udvart három sor faragott kő és egy sor cédrusgerenda vette körül, az ÚR temploma belső udvarához, meg a templom csarnokához hasonlóan.</span> <span class="verse"><a name="13">13</a>Ezután Salamon király elhozatta Tíruszból Hírámot.</span> <span class="verse"><a name="14">14</a>Ez egy Naftáli törzséből származó özvegyasszony fia volt, az apja azonban tíruszi rézműves volt. Ő teljes bölcsességgel, értelemmel és tudással el tudott készíteni bármilyen rézeszközt. Eljött Salamon királyhoz, és készített mindenféle eszközt.</span> <span class="verse"><a name="15">15</a>Formált két rézoszlopot, az egyik oszlop magassága tizennyolc könyök volt, és tizenkét könyök hosszú zsinór érte körül. Ugyanígy a másik oszlopot is.</span> <span class="verse"><a name="16">16</a>Majd két oszlopfőt készített, rézből öntve, és az oszlopok tetejére helyezte azokat. Öt könyök magas volt az egyik oszlopfő, és öt könyök magas volt a másik oszlopfő is.</span> <span class="verse"><a name="17">17</a>Az oszlopok tetején levő oszlopfőknek hálószerű recézete volt lánc formájú zsinórokkal. Hét volt az egyik oszlopfőn, és hét volt a másik oszlopfőn is.</span> <span class="verse"><a name="18">18</a>Azután gránátalmákat készített&#59; két sor volt belőlük mindegyik háló körül, hogy befödje az oszlopfőket, amelyek az oszlopok tetején voltak. Ugyanígy csinált a másik oszlopfőnél is.</span> <span class="verse"><a name="19">19</a>A csarnoknál álló oszlopok tetején az oszlopfők liliom alakúak voltak, négy könyök magasságúak.</span> <span class="verse"><a name="20">20</a>Oszlopfők voltak tehát a két oszlop tetején&#59; és a kidomborodásuk mentén, a háló fölött kétszáz gránátalma volt több sorban körös-körül, ugyanígy a másik oszlopfőn is.</span> <span class="verse"><a name="21">21</a>Azután felállította az oszlopokat a templom csarnoka elé. Felállította a jobb oldali oszlopot, és elnevezte Jákínnak, azután felállította a bal oldali oszlopot, és elnevezte Bóaznak.</span> <span class="verse"><a name="22">22</a>Az oszlopok teteje liliom alakú volt. Így fejeződött be az oszlopok elkészítése.</span> <span class="verse"><a name="23">23</a>Azután készített egy öntött tengert, amelynek egyik pereme a másik peremétől tíz könyöknyire volt, kör alakú és öt könyök magas volt, és harminc könyök hosszú zsinór érte körül.</span> <span class="verse"><a name="24">24</a>A pereme alatt körös-körül gömb alakú díszek voltak, minden könyökre jutott tíz, ezek vették körül a tengert. A gömb alakú díszek két sorban helyezkedtek el, amelyeket az öntvénnyel együtt öntöttek.</span> <span class="verse"><a name="25">25</a>A tenger tizenkét bikán volt, három északra, három nyugatra, három délre, három pedig keletre nézett&#59; mindegyiknek a hátsó része befelé volt.</span> <span class="verse"><a name="26">26</a>Vastagsága egytenyérnyi volt, pereme pedig olyan, mint a pohár pereme, mint a liliomvirágé. Kétezer bat víz fért bele.</span> <span class="verse"><a name="27">27</a>Készített rézből tíz mosdóállványt is, mindegyik állvány négy könyök hosszú, négy könyök széles és három könyök magas volt.</span> <span class="verse"><a name="28">28</a>Az állványokat így készítették el: oldallapok voltak rajtuk, és az oldallapok foglalatok között voltak.</span> <span class="verse"><a name="29">29</a>A foglalatok között levő oldallapokon oroszlánok, bikák és kerúbok voltak, ugyanígy a foglalatokon is. Az oroszlánok és bikák fölött és alatt pedig koszorúmintázat volt.</span> <span class="verse"><a name="30">30</a>Négy rézkereke volt mindegyik állványnak, réztengelyekkel. Az állvány négy sarkán támasztékok voltak&#59; a mosdómedence aljára voltak öntve a támasztékok, mindegyik oldalon koszorúkkal.</span> <span class="verse"><a name="31">31</a>A perem a támasztékokon belül fölfelé egy könyök magasan volt, és a perem másfél könyöknyire le volt kerekítve. Domborművek voltak a peremen is&#59; a hozzá tartozó oldallapok pedig négyszögűek voltak, nem gömbölyűek.</span> <span class="verse"><a name="32">32</a>A négy kerék az oldallapok alatt volt: a kerekek tengelyei pedig az állványhoz voltak erősítve. Mindegyik kerék másfél könyök magas volt.</span> <span class="verse"><a name="33">33</a>A kerekeket úgy készítették, mint a szekérkerekeket szokták, tengelyeiket, abroncsaikat, küllőiket és kerékagyaikat mind úgy öntötték.</span> <span class="verse"><a name="34">34</a>Mindegyik állvány négy sarkán négy támaszték volt, ezek a támasztékok az állványból nyúltak ki.</span> <span class="verse"><a name="35">35</a>Az állvány tetején félkönyöknyi kerek kiemelkedés volt körös-körül, és az állvány tetején levő tartó karok és oldallapok belőle magából voltak.</span> <span class="verse"><a name="36">36</a>A tartó karok felületére és a bordázatokra kerúbokat, oroszlánokat és pálmákat vésetett, és koszorúkat körös-körül, ahogyan a hely engedte.</span> <span class="verse"><a name="37">37</a>Így készítette el a tíz állványt, mindegyiket egyformán öntve, egyforma méretűre és egyforma mintázattal.</span> <span class="verse"><a name="38">38</a>Azután készített tíz réz mosdómedencét, negyven bat víz fért mindegyik medencébe, és mindegyik medence átmérője négy könyök volt. Mind a tíz állványon volt egy ilyen mosdómedence.</span> <span class="verse"><a name="39">39</a>Öt állványt a templom jobb oldalára, ötöt pedig a templom bal oldalára helyezett el. A tengert pedig a templom jobb oldalán, délkelet felől helyezte el.</span> <span class="verse"><a name="40">40</a>Készített azután Hírám üstöket, lapátokat és hintőedényeket. Ezzel bevégezte Hírám az egész munkát, amit az ÚR házához kellett készítenie Salamon király megbízásából:</span> <span class="verse"><a name="41">41</a>a két oszlopot és a két kerek oszlopfőt, amelyek az oszlopok tetején voltak, a két hálót az oszlopok tetején levő két kerek oszlopfő beborítására,</span> <span class="verse"><a name="42">42</a>meg négyszáz gránátalmát a két hálóra, két sor gránátalmát egy-egy hálóra, az oszlopokon levő két kerek oszlopfő beborítására&#59;</span> <span class="verse"><a name="43">43</a>a tíz állványt és az állványokra tíz mosdómedencét&#59;</span> <span class="verse"><a name="44">44</a>egy tengert, meg tizenkét bikát a tenger alá&#59;</span> <span class="verse"><a name="45">45</a>továbbá fazekakat, lapátokat, hintőedényeket és mindazt a fölszerelést, amit az ÚR háza számára Salamon király megbízásából fényesre csiszolt rézből kellett elkészítenie Hírámnak.</span> <span class="verse"><a name="46">46</a>A Jordán környékén öntette ezeket a király földbe vájt formákban, Szukkót és Cáretán között.</span> <span class="verse"><a name="47">47</a>Ezt az egész fölszerelést Salamon méretlenül hagyta a réz roppant bősége miatt.</span> <span class="verse"><a name="48">48</a>Elkészíttette Salamon a többi fölszerelést is az ÚR házához: az aranyoltárt, az aranyasztalt, amelyen a szent kenyerek voltak&#59;</span> <span class="verse"><a name="49">49</a>a lámpatartókat színaranyból a szentek szentje elé, ötöt jobbról, ötöt balról&#59; a virágokat, a mécseseket és a koppantókat is aranyból&#59;</span> <span class="verse"><a name="50">50</a>a tálakat, késeket, hintőedényeket, kanalakat és szenesserpenyőket színaranyból&#59; a sarokpántokat a templom belsejében, a szentek szentjébe vezető ajtókhoz és a templom szentélyébe vezető ajtókhoz aranyból.</span> <span class="verse"><a name="51">51</a>Amikor befejezték mindazt a munkát, amit Salamon király végeztetett az ÚR háza számára, bevitte Salamon azt az ezüstöt, aranyat és egyéb tárgyakat, amelyeket apja, Dávid szentelt oda ajándékul, és elhelyezte az ÚR házának a kincsei közé.</span> </p></div</div></div></body></html>