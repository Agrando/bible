<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>Négyszáznyolcvan évvel azután, hogy Izráel fiai kijöttek Egyiptomból, amikor Salamon már negyedik éve uralkodott Izráelben, a Ziv hónapban, azaz a második hónapban kezdték el építeni az ÚR templomát.</span> <span class="verse"><a name="2">2</a>Az a templom, amelyet Salamon király épített az ÚRnak, hatvan könyök hosszú, húsz könyök széles és harminc könyök magas volt.</span> <span class="verse"><a name="3">3</a>A templomépület előcsarnoka húsz könyök hosszú volt, a templom szélességének megfelelően, szélessége pedig tíz könyök volt a templom előtt.</span> <span class="verse"><a name="4">4</a>Csináltatott a templomra ablakokat is, kőkerettel és ráccsal.</span> <span class="verse"><a name="5">5</a>A templom falai körül emeleteket építtetett, körös-körül a templom falai mellett, a szentélynél és a szentek szentjénél is. Körös-körül fülkéket csináltatott.</span> <span class="verse"><a name="6">6</a>Az alsó emelet szélessége öt könyök, a középsőnek a szélessége hat könyök, a harmadiknak a szélessége pedig hét könyök volt&#59; a templomot ugyanis kívülről körös-körül lépcsőzetesre építtette, hogy a gerendák ne nyúljanak be a templom falaiba.</span> <span class="verse"><a name="7">7</a>Minthogy a templom építésekor már készen kifaragott kövekből építettek, sem kalapácsnak, sem vésőnek, sem egyéb vasszerszámnak a zaja nem hallatszott a templom építésekor.</span> <span class="verse"><a name="8">8</a>A középső fülke ajtaja a templom jobb oldalán volt, és csigalépcsőn jártak föl a középsőre, a középsőről pedig a harmadikra.</span> <span class="verse"><a name="9">9</a>Amikor bevégezték a templom építését, beburkolták a templomot cédrusgerendákkal és cédrusdeszkákkal.</span> <span class="verse"><a name="10">10</a>Megépítették az emeleteket az egész templomhoz, egynek-egynek a magassága öt könyök volt, és cédrusgerendákkal kapcsolták a templomhoz.</span> <span class="verse"><a name="11">11</a>Így szólt az ÚR igéje Salamonhoz:</span> <span class="verse"><a name="12">12</a>Ezt mondom a templomról, amelyet most építesz: Ha az én rendelkezéseim szerint élsz, törvényeimet teljesíted, ha megtartod minden parancsolatomat, és azok szerint élsz, akkor én is megtartom ígéretemet, amelyet apádnak, Dávidnak tettem:</span> <span class="verse"><a name="13">13</a>Izráel fiai közt lakom, és nem hagyom el népemet, Izráelt.</span> <span class="verse"><a name="14">14</a>Salamon befejezte a templom építését.</span> <span class="verse"><a name="15">15</a>Beburkolta a templom falait belülről cédrusdeszkával&#59; a templom padlójától egészen a mennyezetig fával burkolta be belül, a templom padlóját pedig ciprusdeszkával borította be.</span> <span class="verse"><a name="16">16</a>És építtetett a templom végétől húsz könyöknyire deszkafalat cédrusfából, a padlótól a mennyezetig&#59; ezen belül építtette a legszentebb részt, a szentek szentjét.</span> <span class="verse"><a name="17">17</a>Az előtte levő templom, azaz a szentély, negyven könyök volt.</span> <span class="verse"><a name="18">18</a>Belülről az egész templom cédrusfából volt, gömb alakú díszeket faragtak rá és virágfüzéreket. Mindez cédrusfa volt, kő nem is volt látható.</span> <span class="verse"><a name="19">19</a>A szentek szentjét a templomban legbelül készíttette, hogy ott helyezze el az ÚR szövetségládáját.</span> <span class="verse"><a name="20">20</a>A szentek szentje elöl húsz könyök hosszú volt, húsz könyök széles és húsz könyök magas volt&#59; színarannyal vonatta be azt. Az oltárt pedig cédrusfával borította be.</span> <span class="verse"><a name="21">21</a>A templom belsejét is színarannyal vonatta be Salamon, és aranyláncokat húzatott ki a szentek szentje elé, amelyet arannyal vonatott be.</span> <span class="verse"><a name="22">22</a>Így az egész templomot arannyal vonatta be, végig az egész templomot. A szentek szentjénél levő oltárt is egészen bevonatta arannyal.</span> <span class="verse"><a name="23">23</a>Készíttetett a szentek szentjébe két kerúbot, tíz könyök magasságúakat, olajfából.</span> <span class="verse"><a name="24">24</a>Az egyik kerúb szárnya is öt könyök, meg a másik kerúb szárnya is öt könyök volt, úgyhogy az egyik szárny vége a másik szárny végétől tíz könyöknyire volt.</span> <span class="verse"><a name="25">25</a>A másik kerúb is tíz könyöknyi volt&#59; mindkét kerúbnak ugyanaz volt a mérete és az alakja.</span> <span class="verse"><a name="26">26</a>Az egyik kerúb magassága tíz könyök volt, és ugyanannyi volt a másik kerúbé.</span> <span class="verse"><a name="27">27</a>A kerúbokat a templom legbelső részébe helyezték. A kiterjesztett szárnyú kerúbok közül az egyiknek a szárnya az egyik falig, a másik kerúb szárnya pedig a másik falig ért, és szárnyuk a templom közepén egymáshoz ért.</span> <span class="verse"><a name="28">28</a>A kerúbokat is bevonták arannyal.</span> <span class="verse"><a name="29">29</a>A templom egész falára körös-körül, a belső és külső részen egyaránt domborműveket, kerúbokat, pálmákat és virágfüzéreket faragtak.</span> <span class="verse"><a name="30">30</a>A templom padlóját arannyal vonták be a belső és a külső részben egyaránt.</span> <span class="verse"><a name="31">31</a>A szentek szentje bejáratául ajtószárnyakat készítettek olajfából. A szemöldökfák és az ajtófélfák ötszöget alkottak.</span> <span class="verse"><a name="32">32</a>Mind a két ajtószárny olajfából volt, domborműveket, kerúbokat, pálmákat és virágfüzéreket faragtak rájuk, és bevonták arannyal&#59; a kerúbokat és a pálmákat is befuttatták arannyal.</span> <span class="verse"><a name="33">33</a>Ugyanígy készítettek a templom bejáratánál is ajtófélfákat olajfából négyszögű formára.</span> <span class="verse"><a name="34">34</a>A két ajtószárny ciprusfából volt. Az egyik ajtó két szárnya is csapon forgott, meg a másik ajtó két szárnya is csapon forgott.</span> <span class="verse"><a name="35">35</a>Kerúbokat, pálmákat és virágfüzéreket faragtak rájuk, és beborították arannyal, amely még a véseteket is befedte.</span> <span class="verse"><a name="36">36</a>Azután megépítették a belső udvart három sor faragott kőből és egy sor cédrusgerendából.</span> <span class="verse"><a name="37">37</a>A negyedik évben rakták le az ÚR házának alapját, Ziv havában,</span> <span class="verse"><a name="38">38</a>és a tizenegyedik esztendőben, a Búl hónapban, azaz a nyolcadik hónapban készült el a templom minden része és minden tartozéka. Hét esztendeig építették.</span> </p></div</div></div></body></html>