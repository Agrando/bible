<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 10</strong></div><p><span class="verse"><a name="1">1</a>Azután így beszélt az ÚR Mózeshez:</span> <span class="verse"><a name="2">2</a>Készíts két harsonát, ötvözött ezüstből készítsd azokat. A közösség összehívására és a táborok elindítására valók lesznek azok.</span> <span class="verse"><a name="3">3</a>Amikor megfújják azokat, gyűljön hozzád az egész közösség a kijelentés sátrának a bejáratához.</span> <span class="verse"><a name="4">4</a>Ha az egyiket fújják meg, gyűljenek hozzád a fejedelmek, Izráel nemzetségfői.</span> <span class="verse"><a name="5">5</a>Ha pedig riadót fújtok, induljanak el azok a táborok, amelyek keletre táboroznak.</span> <span class="verse"><a name="6">6</a>Ha másodszor fújtok riadót, induljanak el azok a táborok, amelyek délre táboroznak. Riadót kell fújniuk induláskor.</span> <span class="verse"><a name="7">7</a>De ha a gyülekezetet gyűjtitek össze, ne riadót fújjatok.</span> <span class="verse"><a name="8">8</a>A harsonákat Áron fiai, a papok fújják. Örök rendelkezés legyen ez nálatok nemzedékről nemzedékre.</span> <span class="verse"><a name="9">9</a>Ha hadba indultok országotokban a benneteket szorongató ellenség ellen, akkor is ezekkel a harsonákkal fújjatok riadót. Akkor majd megemlékezik rólatok Istenetek, az ÚR, és megszabadultok ellenségeitektől.</span> <span class="verse"><a name="10">10</a>Fújjátok meg ezeket a harsonákat az öröm napjain, az ünnepeken és a hónapok kezdetén, amikor égőáldozatokat és békeáldozatokat mutattok be, és emlékeztetni fogják Istent rátok. Én vagyok az ÚR, a ti Istenetek.</span> <span class="verse"><a name="11">11</a>A második év második hónapjának a huszadik napján fölszállt a felhő a bizonyság hajlékáról.</span> <span class="verse"><a name="12">12</a>Izráel fiai pedig elindultak a Sínai-pusztából és mentek táborhelyről táborhelyre, míg meg nem állapodott a felhő a Párán-pusztában.</span> <span class="verse"><a name="13">13</a>Ekkor indultak el először az ÚRnak Mózes által adott parancsa szerint.</span> <span class="verse"><a name="14">14</a>Először Júda fiai táborának a hadijelvénye indult el a csapatok élén. A sereg élén Nahsón, Amminádáb fia állt.</span> <span class="verse"><a name="15">15</a>Az Issakár-törzs seregének élén Netanél, Cúár fia állt.</span> <span class="verse"><a name="16">16</a>A Zebulon-törzs seregének élén Eliáb, Hélón fia állt.</span> <span class="verse"><a name="17">17</a>Miután a hajlékot lebontották, elindultak Gérsón és Merári fiai, a hajlék hordozói.</span> <span class="verse"><a name="18">18</a>Azután elindult Rúben táborának a hadijelvénye a csapatok élén. A sereg élén Elicúr, Sedéúr fia állt.</span> <span class="verse"><a name="19">19</a>A Simeon-törzs seregének élén Selumiél, Cúrisaddaj fia állt.</span> <span class="verse"><a name="20">20</a>A Gád-törzs seregének élén Eljászáf, Deúél fia állt.</span> <span class="verse"><a name="21">21</a>Majd elindultak a kehátiak is, a szentély hordozói, és fölállították a hajlékot, mire a többiek megérkeztek.</span> <span class="verse"><a name="22">22</a>Azután Efraim táborának a hadijelvénye indult el a csapatok élén. A sereg élén Elisámá, Ammihúd fia állt.</span> <span class="verse"><a name="23">23</a>A Manassé-törzs seregének élén Gamliél, Padácúr fia állt.</span> <span class="verse"><a name="24">24</a>A Benjámin-törzs seregének élén Abidán, Gideóni fia állt.</span> <span class="verse"><a name="25">25</a>Majd Dán táborának a hadijelvénye indult el a csapatok élén, mint az egész tábor utóvédje. A sereg élén Ahiezer, Ammisaddaj fia állt.</span> <span class="verse"><a name="26">26</a>Az Ásér-törzs seregének élén Pagiél, Okrán fia állt.</span> <span class="verse"><a name="27">27</a>A Naftáli-törzs seregének élén Ahira, Énán fia állt.</span> <span class="verse"><a name="28">28</a>Ez volt Izráel menetelésének a rendje seregeik szerint, valahányszor elindultak.</span> <span class="verse"><a name="29">29</a>Mózes ezt mondta Hóbábnak, aki a midjáni Reúélnak, Mózes apósának a fia volt: Mi elindulunk arra a helyre, amelyről azt mondta az ÚR: Nektek adom azt. Gyere velünk, és mi jót teszünk veled, mert az ÚR jót ígért Izráelnek.</span> <span class="verse"><a name="30">30</a>De ő így felelt: Nem megyek, inkább visszamegyek hazámba, a rokonságomhoz.</span> <span class="verse"><a name="31">31</a>Mózes ezt mondta: Ne hagyj el bennünket, hiszen te tudod, hol lehet tábort ütnünk a pusztában. Te légy a vezetőnk.</span> <span class="verse"><a name="32">32</a>Ha velünk jössz, akkor részesíteni fogunk abban a jóban, ami jót velünk tesz az ÚR.</span> <span class="verse"><a name="33">33</a>Elindultak az ÚR hegyétől háromnapi útra. A háromnapi úton előttük vonult az ÚR szövetségének ládája, hogy pihenőhelyet jelöljön ki nekik.</span> <span class="verse"><a name="34">34</a>Az ÚR felhője volt felettük nappal, amikor elindultak a táborból.</span> <span class="verse"><a name="35">35</a>Valahányszor elindult a láda, ezt mondta Mózes: Kelj föl, URam! Szóródjanak szét ellenségeid, fussanak el előled gyűlölőid!</span> <span class="verse"><a name="36">36</a>Amikor pedig megállt, ezt mondta: Telepedj le, URam, Izráel ezreinek sokaságánál!</span> </p></div</div></div></body></html>