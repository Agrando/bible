<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 34</strong></div><p><span class="verse"><a name="1">1</a>Azután így beszélt az ÚR Mózeshez:</span> <span class="verse"><a name="2">2</a>Parancsold meg Izráel fiainak, és mondd meg nekik: Ha majd bementek Kánaán földjére, az a föld, Kánaán földje jut nektek örökségül a következő határok szerint:</span> <span class="verse"><a name="3">3</a>A déli határ a Cin-pusztától Edóm mentén húzódjék, majd a Sós-tenger végétől kelet felé húzódjék a déli határ.</span> <span class="verse"><a name="4">4</a>Kerülje meg a határ délről az Akrabbim-hágót, és menjen Cin felé, és végződjék Kádés-Barneától délre. Haladjon Hacar-Addárig, és menjen át Acmón felé.</span> <span class="verse"><a name="5">5</a>Acmóntól forduljon a határ Egyiptom patakja felé, és végződjék a tengernél.</span> <span class="verse"><a name="6">6</a>A nyugati határ legyen a nagy tenger partvidéke. Ez legyen a nyugati határotok.</span> <span class="verse"><a name="7">7</a>Az északi határt a nagy tengertől a Hór-hegyig jelöljétek ki.</span> <span class="verse"><a name="8">8</a>A Hór-hegytől jelöljétek ki a hamáti útig, és a határ vége Cedádnál legyen.</span> <span class="verse"><a name="9">9</a>Azután haladjon a határ Zifrón felé, és a vége Hacar-Énánnál legyen. Ez legyen az északi határotok.</span> <span class="verse"><a name="10">10</a>A keleti határt jelöljétek ki Hacar-Énántól Sefámig.</span> <span class="verse"><a name="11">11</a>Sefámtól menjen le a határ Riblának, Aintól keletre, és menjen tovább a határ, amíg el nem éri a Kinneret-tó partját keleten.</span> <span class="verse"><a name="12">12</a>Azután menjen lefelé a határ a Jordánnak, és végződjék a Sós-tengernél. Ez legyen országotok határa körös-körül!</span> <span class="verse"><a name="13">13</a>Azután ezt parancsolta Mózes Izráel fiainak: Ezt a földet osszátok fel sorsvetéssel, ahogyan megparancsolta az ÚR, és adjátok oda a kilenc és fél törzsnek.</span> <span class="verse"><a name="14">14</a>Mert Rúben törzsének a nagycsaládjai és Gád törzsének a nagycsaládjai már megkapták örökségüket. Manassé törzsének a fele is megkapta.</span> <span class="verse"><a name="15">15</a>Ez a két és fél törzs a Jordánon innen, keleten, Jerikóval szemben kapott örökséget.</span> <span class="verse"><a name="16">16</a>Azután így beszélt az ÚR Mózeshez:</span> <span class="verse"><a name="17">17</a>Név szerint ezek a férfiak osszák fel az országot: Eleázár pap és Józsué, Nún fia.</span> <span class="verse"><a name="18">18</a>Törzsenként egy-egy vezető embert válasszatok az ország felosztására.</span> <span class="verse"><a name="19">19</a>Név szerint ezeket az embereket: Júda törzséből Kálébot, Jefunne fiát.</span> <span class="verse"><a name="20">20</a>Simeon törzséből Semúélt, Ammihúd fiát.</span> <span class="verse"><a name="21">21</a>Benjámin törzséből Elidádot, Kiszlón fiát.</span> <span class="verse"><a name="22">22</a>Dán fiainak a törzséből vezető emberül Bukkit, Jogli fiát.</span> <span class="verse"><a name="23">23</a>József fiai közül: Manassé fiainak a törzséből vezető emberül Hanniélt, Éfód fiát,</span> <span class="verse"><a name="24">24</a>Efraim fiainak a törzséből pedig vezető emberül Kemúélt, Siftán fiát.</span> <span class="verse"><a name="25">25</a>Zebulon fiainak a törzséből vezető emberül Elicáfánt, Parnak fiát.</span> <span class="verse"><a name="26">26</a>Issakár fiainak a törzséből vezető emberül Paltiélt, Azzan fiát.</span> <span class="verse"><a name="27">27</a>Ásér fiainak a törzséből vezető emberül Ahihúdot, Selómi fiát.</span> <span class="verse"><a name="28">28</a>Naftáli fiainak a törzséből vezető emberül Pedahélt, Ammihúd fiát.</span> <span class="verse"><a name="29">29</a>Ezeknek parancsolta meg az ÚR, hogy osszák ki Izráel fiai között Kánaán földjét.</span> </p></div</div></div></body></html>