<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 2</strong></div><p><span class="verse"><a name="1">1</a>Azután így beszélt az ÚR Mózeshez és Áronhoz:</span> <span class="verse"><a name="2">2</a>Izráel fiai mindnyájan a maguk hadijelvénye körül táborozzanak, nagycsaládjaik jelvényeivel ellátva, a kijelentés sátrától távolabbra, körös-körül táborozzanak.</span> <span class="verse"><a name="3">3</a>Keletre, napkelet felől legyen Júda táborának a hadijelvénye a csapatok között. Júda fiainak a fejedelme Nahsón, Ammínádáb fia.</span> <span class="verse"><a name="4">4</a>Serege hetvennégyezer-hatszáz számba vett emberből áll.</span> <span class="verse"><a name="5">5</a>Mellette táborozzék Issakár törzse. Issakár fiainak a fejedelme Netanél, Cúár fia.</span> <span class="verse"><a name="6">6</a>Serege ötvennégyezer-négyszáz számba vett emberből áll.</span> <span class="verse"><a name="7">7</a>Azután következik Zebulon törzse. Zebulon fiainak a fejedelme Eliáb, Hélón fia.</span> <span class="verse"><a name="8">8</a>Serege ötvenhétezer-négyszáz számba vett emberből áll.</span> <span class="verse"><a name="9">9</a>Júda táborának a seregei összesen száznyolcvanhatezer-négyszáz számba vett emberből állnak. Nekik kell elsőnek elindulniuk.</span> <span class="verse"><a name="10">10</a>Dél felől legyen Rúben táborának a hadijelvénye a csapatok között. Rúben fiainak a fejedelme Elicúr, Sedéúr fia.</span> <span class="verse"><a name="11">11</a>Serege negyvenhatezer-ötszáz számba vett emberből áll.</span> <span class="verse"><a name="12">12</a>Mellette táborozzék Simeon törzse. Simeon fiainak a fejedelme Selumiél, Cúrisaddaj fia.</span> <span class="verse"><a name="13">13</a>Serege ötvenkilencezer-háromszáz számba vett emberből áll.</span> <span class="verse"><a name="14">14</a>Azután Gád törzse. Gád fiainak a fejedelme Eljászáf, Deúél fia.</span> <span class="verse"><a name="15">15</a>Serege negyvenötezer-hatszázötven számba vett emberből áll.</span> <span class="verse"><a name="16">16</a>Rúben táborának a seregei összesen százötvenegyezer-négyszázötven számba vett emberből állnak. Nekik kell másodiknak elindulniuk.</span> <span class="verse"><a name="17">17</a>Utánuk induljon a kijelentés sátra, a léviták tábora a táborok között. Ahogyan táboroznak, úgy induljanak meg, mindegyik a maga helyén, hadijelvényeikkel.</span> <span class="verse"><a name="18">18</a>Nyugat felől legyen Efraim táborának a hadijelvénye a csapatok között. Efraim fiainak a fejedelme Elisáma, Ammihúd fia.</span> <span class="verse"><a name="19">19</a>Serege negyvenezer-ötszáz számba vett emberből áll.</span> <span class="verse"><a name="20">20</a>Mellette legyen Manassé törzse. Manassé fiainak a fejedelme Gamliél, Pedácúr fia.</span> <span class="verse"><a name="21">21</a>Serege harminckétezer-kétszáz számba vett emberből áll.</span> <span class="verse"><a name="22">22</a>Azután következik Benjámin törzse. Benjámin fiainak a fejedelme Abidán, Gideóni fia.</span> <span class="verse"><a name="23">23</a>Serege harmincötezer-négyszáz számba vett emberből áll.</span> <span class="verse"><a name="24">24</a>Efraim táborának a seregei összesen száznyolcezer-száz számba vett emberből állnak. Nekik kell harmadiknak elindulniuk.</span> <span class="verse"><a name="25">25</a>Észak felől legyen Dán táborának a hadijelvénye a csapatok között. Dán fiainak a fejedelme Ahiezer, Ammisaddaj fia.</span> <span class="verse"><a name="26">26</a>Serege hatvankétezer-hétszáz számba vett emberből áll.</span> <span class="verse"><a name="27">27</a>Mellette táborozzék Ásér törzse. Ásér fiainak a fejedelme Pagiél, Okrán fia.</span> <span class="verse"><a name="28">28</a>Serege negyvenegyezer-ötszáz számba vett emberből áll.</span> <span class="verse"><a name="29">29</a>Azután következik Naftáli törzse. Naftáli fiainak a fejedelme Ahíra, Énán fia.</span> <span class="verse"><a name="30">30</a>Serege ötvenháromezer-négyszáz számba vett emberből áll.</span> <span class="verse"><a name="31">31</a>Dán tábora összesen százötvenhétezer-hatszáz számba vett emberből áll. Nekik kell utoljára elindulniuk hadijelvényeikkel.</span> <span class="verse"><a name="32">32</a>Ennyien voltak, akiket számba vettek Izráel fiainak a nagycsaládjaiból. Összesen hatszázháromezer-ötszázötvenen voltak a táborban számbavettek seregenként.</span> <span class="verse"><a name="33">33</a>De a lévitákat nem vették számba Izráel fiai között, ahogyan megparancsolta az ÚR Mózesnek.</span> <span class="verse"><a name="34">34</a>Így cselekedtek tehát Izráel fiai. Pontosan úgy táboroztak hadijelvényeik mellett, és úgy indultak el mindnyájan nemzetségenként és nagycsaládonként, ahogyan megparancsolta az ÚR Mózesnek.</span> </p></div</div></div></body></html>