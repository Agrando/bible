<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 31</strong></div><p><span class="verse"><a name="1">1</a>Azután így beszélt az ÚR Mózeshez:</span> <span class="verse"><a name="2">2</a>Állj bosszút Izráel fiaiért a midjániakon, azután odakerülsz elődeidhez.</span> <span class="verse"><a name="3">3</a>Mózes így beszélt a néphez: Fegyverezzetek föl magatok közül férfiakat a harcra, támadjátok meg Midjánt, és álljatok bosszút Midjánon az ÚRért.</span> <span class="verse"><a name="4">4</a>Ezret küldjetek egy-egy törzsből, Izráel mindegyik törzséből a harcba.</span> <span class="verse"><a name="5">5</a>Kivezényeltek tehát Izráel soraiból törzsenként ezret: tizenkétezer harcra fölfegyverzett embert.</span> <span class="verse"><a name="6">6</a>Azután elküldte őket Mózes a harcba, törzsenként ezret&#59; velük együtt Fineást, Eleázár pap fiát is, mert ő kezelte a szent eszközöket és a riadót jelző harsonákat.</span> <span class="verse"><a name="7">7</a>Harcot kezdtek Midján ellen, ahogyan megparancsolta az ÚR Mózesnek, és megöltek minden férfit.</span> <span class="verse"><a name="8">8</a>Megölték Midján királyait is a lemészároltakkal együtt: Evit, Rekemet, Cúrt, Húrt és Rebát: Midján öt királyát. Megölték fegyverrel Bálámot, Beór fiát is.</span> <span class="verse"><a name="9">9</a>Midján asszonynépét és a családtagokat azonban foglyul ejtették Izráel fiai, és elzsákmányoltak minden állatot, jószágot és egész vagyonukat.</span> <span class="verse"><a name="10">10</a>Fölperzseltek lakóhelyükön minden várost és sátortábort.</span> <span class="verse"><a name="11">11</a>Azután fogták az egész zsákmányt és minden embert és állatot, amelyet elfogtak,</span> <span class="verse"><a name="12">12</a>és odavitték Mózeshez, Eleázár paphoz és Izráel fiai közösségéhez a foglyokat és a megszerzett zsákmányt a táborba, Móáb síkságán, a Jordán mellett, Jerikóval szemben.</span> <span class="verse"><a name="13">13</a>Mózes, Eleázár pap és a közösség összes vezető emberei kivonultak eléjük a táboron kívülre.</span> <span class="verse"><a name="14">14</a>De Mózes megharagudott a haderő vezetőire, az ezredesekre és a századosokra, akik megjöttek a megvívott harcból.</span> <span class="verse"><a name="15">15</a>Ezt mondta nekik Mózes: Hát ti életben hagytátok az összes asszonynépet?!</span> <span class="verse"><a name="16">16</a>Hiszen ők csábították hitszegésre az ÚR ellen Izráel fiait Bálám tanácsa szerint Peór kedvéért! Ezért érte csapás az ÚR közösségét.</span> <span class="verse"><a name="17">17</a>Most azért öljetek meg minden fiúgyermeket, és öljetek meg minden nőt is, aki úgy ismert férfit, hogy vele hált.</span> <span class="verse"><a name="18">18</a>De hagyjatok életben minden leánygyermeket, aki még nem ismeri a férfival való hálást.</span> <span class="verse"><a name="19">19</a>Ti pedig maradjatok a táboron kívül hét napig. Mindaz, aki megölt valakit, vagy megérintett egy elesettet, tisztítsa meg magát a harmadik napon, meg a hetedik napon is, a foglyokkal együtt.</span> <span class="verse"><a name="20">20</a>Tisztítsatok meg minden ruhát, bőrholmit, kecskeszőrkészítményt és minden faeszközt.</span> <span class="verse"><a name="21">21</a>Eleázár pap pedig ezt mondta a katonáknak, akik megjárták a háborút: Ez a törvény rendelkezése, amelyet az ÚR parancsolt meg Mózesnek:</span> <span class="verse"><a name="22">22</a>Az arany-, ezüst-, réz-, meg vas-, cin- és ólomholmit,</span> <span class="verse"><a name="23">23</a>mindazt, ami tűzálló, tartsátok tűzbe, hogy megtisztuljon, de még tisztítóvízzel is tisztítsátok meg. A nem tűzálló dolgokat pedig merítsétek vízbe!</span> <span class="verse"><a name="24">24</a>Ruhátokat is mossátok ki a hetedik napon, hogy tiszták legyetek. Azután bejöhettek a táborba.</span> <span class="verse"><a name="25">25</a>Azután ezt mondta az ÚR Mózesnek:</span> <span class="verse"><a name="26">26</a>Vedd számba a foglyul ejtett embereket és állatokat, Eleázár pappal és a közösség családfőivel együtt.</span> <span class="verse"><a name="27">27</a>Felezd meg a zsákmányt a hadba vonult harcosok és az egész közösség között.</span> <span class="verse"><a name="28">28</a>Végy el egy részt az ÚRnak a hadba vonult harcosoktól, ötszázból egyet: embert, marhát, szamarat és juhot egyaránt.</span> <span class="verse"><a name="29">29</a>Az egyik feléből vegyétek el ezt, és adjátok Eleázár papnak az ÚRnak szóló fölajánlásként.</span> <span class="verse"><a name="30">30</a>Az Izráel fiainak jutott felerészből pedig végy el ötvenenként egyet: embert, marhát, szamarat, juhot és mindenféle állatot egyaránt. Add azokat a lévitáknak, akik az ÚR hajlékánál teljesítenek szolgálatot.</span> <span class="verse"><a name="31">31</a>Mózes és Eleázár pap úgy járt el, ahogyan az ÚR parancsolta Mózesnek.</span> <span class="verse"><a name="32">32</a>Ez volt az a prédának megmaradt zsákmány, amelyet prédául ejtett a hadinép: hatszázhetvenötezer juh,</span> <span class="verse"><a name="33">33</a>hetvenkétezer marha</span> <span class="verse"><a name="34">34</a>és hatvanegyezer szamár.</span> <span class="verse"><a name="35">35</a>Ember pedig harminckétezer lélek, olyan nők, akik nem ismerték a férfival való hálást.</span> <span class="verse"><a name="36">36</a>Ez volt az egyik fele, a hadbavonultak része, szám szerint háromszázharminchétezer-ötszáz juh.</span> <span class="verse"><a name="37">37</a>Az ÚRnak járó rész hatszázhetvenöt juh volt.</span> <span class="verse"><a name="38">38</a>Továbbá harminchatezer marha, ebből az ÚRnak járó rész hetvenkettő volt.</span> <span class="verse"><a name="39">39</a>Továbbá harmincezer-ötszáz szamár, ebből az ÚRnak járó rész hatvanegy volt.</span> <span class="verse"><a name="40">40</a>Ember volt tizenhatezer, közülük az ÚRnak járó rész harminckét lélek volt.</span> <span class="verse"><a name="41">41</a>Mózes odaadta Eleázár papnak az ÚRnak fölajánlott részt, ahogyan megparancsolta az ÚR Mózesnek.</span> <span class="verse"><a name="42">42</a>Az Izráel fiainak jutott felerészt elvette Mózes a harcosoktól.</span> <span class="verse"><a name="43">43</a>A közösségre eső felerész ez volt: háromszázharminchétezer-ötszáz juh,</span> <span class="verse"><a name="44">44</a>harminchatezer marha</span> <span class="verse"><a name="45">45</a>és harmincezer-ötszáz szamár,</span> <span class="verse"><a name="46">46</a>ember pedig tizenhatezer lélek.</span> <span class="verse"><a name="47">47</a>Az Izráel fiainak jutott felerészből elvett Mózes minden ötven emberből és állatból egyet, és odaadta azokat a lévitáknak, akik az ÚR hajlékánál teljesítettek szolgálatot, ahogyan megparancsolta az ÚR Mózesnek.</span> <span class="verse"><a name="48">48</a>Akkor odamentek Mózeshez a sereg egységeinek a parancsnokai, az ezredesek és a századosok,</span> <span class="verse"><a name="49">49</a>és ezt mondták Mózesnek: Mi, a te szolgáid, számbavettük a ránk bízott harcosokat, és senki sem hiányzik közülünk.</span> <span class="verse"><a name="50">50</a>Ezért elhozta mindenki az ÚRnak szóló áldozatul, amit talált: az aranyékszereket, a karkötőket és a karpereceket, a pecsétgyűrűket, a fülbevalókat és a nyakláncokat, hogy engesztelést szerezzenek nekünk az ÚR előtt.</span> <span class="verse"><a name="51">51</a>Mózes és Eleázár pap átvette tőlük az aranyat és az összes ékszerfélét.</span> <span class="verse"><a name="52">52</a>Az összes arany, amelyet az ezredesek és századosok fölajánlottak az ÚRnak tizenhatezer-hétszázötven sekel súlyú volt.</span> <span class="verse"><a name="53">53</a>Minden katona magának is tartott meg zsákmányt.</span> <span class="verse"><a name="54">54</a>Mózes és Eleázár pap átvették az aranyat az ezredesektől és századosoktól, és bevitték a kijelentés sátrába az ÚR elé, emlékeztetőül Izráel fiaira.</span> </p></div</div></div></body></html>