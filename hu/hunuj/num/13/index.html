<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 13</strong></div><p><span class="verse"><a name="1">1</a>Az ÚR így beszélt Mózeshez:</span> <span class="verse"><a name="2">2</a>Küldj férfiakat, hogy kémleljék ki Kánaán földjét, amelyet Izráel fiainak akarok adni. Mindegyik ősi törzsből egy férfit küldjetek, csupa tekintélyes embert.</span> <span class="verse"><a name="3">3</a>Mózes elküldte őket a Párán-pusztából az ÚR parancsa szerint. Valamennyien főemberek voltak Izráelben.</span> <span class="verse"><a name="4">4</a>Név szerint ezek voltak: Rúben törzséből Sammúa, Zakkúr fia.</span> <span class="verse"><a name="5">5</a>Simeon törzséből Sáfát, Hóri fia.</span> <span class="verse"><a name="6">6</a>Júda törzséből Káléb, Jefunne fia.</span> <span class="verse"><a name="7">7</a>Issakár törzséből Jigál, Jószéf fia.</span> <span class="verse"><a name="8">8</a>Efraim törzséből Hóséa, Nún fia.</span> <span class="verse"><a name="9">9</a>Benjámin törzséből Palti, Ráfú fia.</span> <span class="verse"><a name="10">10</a>Zebulon törzséből Gaddiél, Szódi fia.</span> <span class="verse"><a name="11">11</a>A József törzséhez tartozó Manassé-törzsből Gaddi, Szúszi fia.</span> <span class="verse"><a name="12">12</a>Dán törzséből Ammiél, Gemalli fia.</span> <span class="verse"><a name="13">13</a>Ásér törzséből Szetúr, Mikáél fia.</span> <span class="verse"><a name="14">14</a>Naftáli törzséből Nahbi, Vofszi fia.</span> <span class="verse"><a name="15">15</a>Gád törzséből Geúél, Máki fia.</span> <span class="verse"><a name="16">16</a>Név szerint ezek azok a férfiak, akiket elküldött Mózes a föld kikémlelésére. Mózes Hóséát, Nún fiát Józsuénak nevezte el.</span> <span class="verse"><a name="17">17</a>Amikor elküldte őket Mózes Kánaán földjének kikémlelésére, ezt mondta nekik: Menjetek el itt a Délvidéken át, föl a hegyekbe.</span> <span class="verse"><a name="18">18</a>Nézzétek meg, hogy milyen az a föld és a rajta lakó nép, erős-e vagy gyenge, kevés-e vagy sok?</span> <span class="verse"><a name="19">19</a>Milyen az a föld, amelyen lakik, jó-e vagy rossz? Milyenek a városok, amelyekben lakik: táborfélék vagy megerősített helyek?</span> <span class="verse"><a name="20">20</a>Milyen a föld: kövér-e vagy sovány? Van-e rajta fa vagy nincs? Legyetek bátrak, és hozzatok a föld gyümölcséből! Azok a napok éppen az első szőlőfürtök érésének napjai voltak.</span> <span class="verse"><a name="21">21</a>Elmentek tehát a férfiak, és kikémlelték a földet, a Cin-pusztától egészen Rehóbig, a hamáti úton.</span> <span class="verse"><a name="22">22</a>A Délvidéken át mentek föl, és Hebrónig jutottak. Anák ivadékai, Ahiman, Sésaj és Talmaj éltek ott. - Hebrón hét esztendővel előbb épült, mint az egyiptomi Cóan.</span> <span class="verse"><a name="23">23</a>Amikor eljutottak az Eskól-völgyig, lemetszettek ott egy szőlővesszőt egyetlen szőlőfürttel, amelyet ketten vittek rúdon. Szedtek gránátalmát és fügét is.</span> <span class="verse"><a name="24">24</a>Azt a helyet Eskól-völgynek nevezték el arról a szőlőfürtről, amelyet ott metszettek le Izráel fiai.</span> <span class="verse"><a name="25">25</a>Negyven nap múlva visszatértek a föld kikémleléséből.</span> <span class="verse"><a name="26">26</a>Visszamentek, és megérkeztek Mózeshez, Áronhoz és Izráel fiainak egész közösségéhez a Párán-pusztába, Kádésba. Beszámoltak nekik meg az egész közösségnek, és megmutatták nekik a föld gyümölcsét is.</span> <span class="verse"><a name="27">27</a>Elbeszélésükben ezt mondták: Elmentünk arra a földre, ahová küldtél bennünket. Valóban tejjel és mézzel folyó föld az, ilyen a gyümölcse!</span> <span class="verse"><a name="28">28</a>De erős nép lakik azon a földön, a városok erődítményei igen nagyok, és még Anák ivadékait is láttuk ott!</span> <span class="verse"><a name="29">29</a>A Délvidéken Amálék lakik, a hegyvidéken a hettiták, jebúsziak és emóriak laknak, a tenger és a Jordán partján pedig kánaániak laknak.</span> <span class="verse"><a name="30">30</a>Bár Káléb csitította a Mózessel szembeforduló népet, és ezt mondta: Bátran fölmehetünk és elfoglalhatjuk, mert meg tudunk birkózni vele,</span> <span class="verse"><a name="31">31</a>de azok a férfiak, akik vele mentek, ezt mondták: Nem tudunk az ellen a nép ellen menni, mert erősebb nálunk.</span> <span class="verse"><a name="32">32</a>És rossz hírét terjesztették Izráel fiai között annak a földnek, amelyet kikémleltek, mert ezt mondták: Az a föld, amelyet bejártunk és kikémleltünk, olyan föld, amely megemészti lakosait! A nép pedig, amelyet ott láttunk, csupa szálas emberekből áll.</span> <span class="verse"><a name="33">33</a>Sőt láttunk ott óriásokat is, Anák óriás fiait. Olyannak láttuk magunkat, mint a sáskák, és ők is úgy néztek ránk.</span> </p></div</div></div></body></html>