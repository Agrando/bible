<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 15</strong></div><p><span class="verse"><a name="1">1</a>Az ÚR így beszélt Mózeshez:</span> <span class="verse"><a name="2">2</a>Szólj Izráel fiaihoz, és mondd meg nekik: Amikor bementek arra a földre, amelyet lakóhelyül adok nektek,</span> <span class="verse"><a name="3">3</a>és tűzáldozatot készítetek az ÚRnak, égőáldozatot vagy véresáldozatot, fogadalom teljesítésére, önkéntes áldozatul, vagy ünnepeiteken, amikor szarvasmarhát vagy juhfélét készítetek kedves illatul az ÚRnak,</span> <span class="verse"><a name="4">4</a>akkor az áldozó mutassa be áldozatát az ÚRnak: ételáldozatul egytized véka finomlisztet, egynegyed hin olajjal gyúrva,</span> <span class="verse"><a name="5">5</a>italáldozatul pedig egynegyed hin bort készíts az égőáldozathoz vagy a véresáldozathoz bárányonként.</span> <span class="verse"><a name="6">6</a>A koshoz készíts ételáldozatul kéttized véka finomlisztet, egyharmad hin olajjal gyúrva.</span> <span class="verse"><a name="7">7</a>Italáldozatul pedig egyharmad hin bort mutass be kedves illatul az ÚRnak.</span> <span class="verse"><a name="8">8</a>Ha szarvasmarhát készítesz égőáldozatul vagy véresáldozatul, fogadalom teljesítésére, vagy békeáldozatul az ÚRnak,</span> <span class="verse"><a name="9">9</a>akkor mutass be a szarvasmarhán kívül ételáldozatul háromtized véka finomlisztet, fél hin olajjal gyúrva,</span> <span class="verse"><a name="10">10</a>italáldozatul pedig mutass be fél hin bort. Kedves illatú tűzáldozat ez az ÚRnak.</span> <span class="verse"><a name="11">11</a>Így kell tenni minden egyes bikánál, minden egyes kosnál, fiatal báránynál vagy kecskénél.</span> <span class="verse"><a name="12">12</a>Ahányat csak készítetek, mindegyiket így készítsétek el.</span> <span class="verse"><a name="13">13</a>Minden bennszülött így készítse el ezeket, ha kedves illatú tűzáldozatot mutat be az ÚRnak.</span> <span class="verse"><a name="14">14</a>Ha pedig jövevény valaki nálatok, vagy több nemzedéken át van köztetek, és kedves illatú tűzáldozatot készít az ÚRnak, úgy készítse ő is, ahogyan ti készítitek.</span> <span class="verse"><a name="15">15</a>A gyülekezetben ugyanaz a rendelkezés vonatkozik rátok és az ott tartózkodó jövevényre. Örök rendelkezés ez nálatok nemzedékről nemzedékre: olyan legyen a jövevény az ÚR előtt, mint ti!</span> <span class="verse"><a name="16">16</a>Ugyanaz a törvény és rendszabály vonatkozzék rátok és a köztetek tartózkodó jövevényre is.</span> <span class="verse"><a name="17">17</a>Az ÚR így beszélt Mózeshez:</span> <span class="verse"><a name="18">18</a>Szólj Izráel fiaihoz, és mondd meg nekik: Amikor bementek arra a földre, ahova beviszlek titeket,</span> <span class="verse"><a name="19">19</a>és esztek majd annak a földnek a kenyeréből, akkor ajánljatok föl ajándékot az ÚRnak.</span> <span class="verse"><a name="20">20</a>A tésztátokból készült első lepényt ajánljátok föl ajándékul. Szérűről vett ajándékként ajánljátok föl.</span> <span class="verse"><a name="21">21</a>Az első tésztát adjátok ajándékul az ÚRnak nemzedékről nemzedékre.</span> <span class="verse"><a name="22">22</a>Megtörténhet, hogy nem szándékosan szegitek meg valamelyik parancsolatot, amelyet az ÚR meghagyott Mózesnek.</span> <span class="verse"><a name="23">23</a>Pedig mindezek, amelyeket megparancsolt nektek az ÚR Mózes által, érvényesek attól kezdve, hogy az ÚR megparancsolta minden nemzedéknek.</span> <span class="verse"><a name="24">24</a>Ha tehát a közösség tudtán kívül, nem szándékosan történt ilyen dolog, akkor készítsen az egész közösség egy bikaborjút kedves illatú égőáldozatul az ÚRnak, a hozzá tartozó étel- és italáldozattal az előírás szerint, meg egy kecskebakot vétékáldozatul.</span> <span class="verse"><a name="25">25</a>Végezzen a pap engesztelést Izráel fiainak egész közösségéért, és bocsánatot nyernek, hiszen nem volt szándékos a vétek, és ők tűzáldozatot vittek ajándékul az ÚRnak, meg vétekáldozatot is vittek az ÚR elé azért a nem szándékos vétekért.</span> <span class="verse"><a name="26">26</a>Így nyer bocsánatot Izráel fiainak egész közössége és a köztük tartózkodó jövevény, mert az egész népet terhelte az a nem szándékos vétek.</span> <span class="verse"><a name="27">27</a>Ha csak egy ember vétkezik nem szándékosan, akkor mutasson be egy esztendős nőstény kecskét vétekáldozatul.</span> <span class="verse"><a name="28">28</a>A pap pedig végezze el az engesztelést az ÚR színe előtt azért az emberért, aki nem szándékosan követte el vétkét. Ha elvégezte érte az engesztelést, bocsánatot nyer.</span> <span class="verse"><a name="29">29</a>Ugyanez a törvény vonatkozzék nálatok az izráeli bennszülöttre és a jövevényre, aki köztetek tartózkodik, ha nem szándékosan vétkezik.</span> <span class="verse"><a name="30">30</a>De ki kell irtani népe közül azt az embert, akár bennszülött, akár jövevény, aki szándékosan cselekszik, mert az URat gyalázta meg.</span> <span class="verse"><a name="31">31</a>Hiszen az ÚR igéjét vetette meg, és az ő parancsolatát szegte meg, föltétlenül ki kell irtani az ilyen embert, bűnhődnie kell.</span> <span class="verse"><a name="32">32</a>Amikor a pusztában voltak Izráel fiai, rajtakaptak egy embert, aki fát szedegetett a nyugalom napján.</span> <span class="verse"><a name="33">33</a>Akik rajtakapták, amint fát szedegetett, odavitték Mózes, Áron és az egész közösség elé.</span> <span class="verse"><a name="34">34</a>Őrizetbe vették, amíg nem kapnak útmutatást, hogy mit kell tenniük.</span> <span class="verse"><a name="35">35</a>Az ÚR ezt mondta Mózesnek: Halállal kell lakolnia annak az embernek! Kövezze meg őt az egész közösség a táboron kívül.</span> <span class="verse"><a name="36">36</a>Kivitte azért őt az egész közösség a táboron kívülre, ott agyonkövezték, ahogyan megparancsolta az ÚR Mózesnek.</span> <span class="verse"><a name="37">37</a>Azután ezt mondta Mózesnek az ÚR:</span> <span class="verse"><a name="38">38</a>Szólj Izráel fiaihoz, és mondd meg nekik, hogy csináljanak bojtokat a ruhájuk szegélyére nemzedékről nemzedékre, és tegyenek a szegélyen levő bojtokra kék bíbor-zsinórt.</span> <span class="verse"><a name="39">39</a>Arra való ez a bojt, hogy valahányszor ránéztek, emlékezzetek az ÚR minden parancsolatára, teljesítsétek azokat, és ne csábítson el titeket sem a szívetek, sem a szemetek, amelyek paráznaságba vihetnek benneteket,</span> <span class="verse"><a name="40">40</a>hanem emlékezzetek, és teljesítsétek minden parancsolatomat, és szentek legyetek Istenetek előtt.</span> <span class="verse"><a name="41">41</a>Én, az ÚR vagyok a ti Istenetek, aki kihoztalak benneteket Egyiptomból, hogy Istenetek legyek. Én, az ÚR vagyok a ti Istenetek!</span> </p></div</div></div></body></html>