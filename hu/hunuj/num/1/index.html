<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 1</strong></div><p><span class="verse"><a name="1">1</a>Így beszélt az ÚR Mózeshez a Sínai-pusztában, a kijelentés sátrában, a második év második hónapjának elsején azután, hogy kijöttek Egyiptomból:</span> <span class="verse"><a name="2">2</a>Vegyétek névjegyzékbe fejenként Izráel fiainak egész közösségét, nemzetségenként és nagycsaládonként egytől egyig minden férfit,</span> <span class="verse"><a name="3">3</a>húszévestől fölfelé minden hadkötelest Izráelben! Vegyétek őket számba seregenként, te és Áron!</span> <span class="verse"><a name="4">4</a>Legyen segítségetekre törzsenként egy-egy férfi, mindegyik egy nagycsalád feje legyen.</span> <span class="verse"><a name="5">5</a>Ez a neve azoknak a férfiaknak, akik segíteni fognak nektek: Rúbenből Elicúr, Sedéúr fia,</span> <span class="verse"><a name="6">6</a>Simeonból Selumiél, Cúrisaddaj fia,</span> <span class="verse"><a name="7">7</a>Júdából Nahsón, Ammínádáb fia,</span> <span class="verse"><a name="8">8</a>Issakárból Netanél, Cúár fia,</span> <span class="verse"><a name="9">9</a>Zebulonból Eliáb, Hélón fia.</span> <span class="verse"><a name="10">10</a>József fiai közül: Efraimból Elisámá, Ammihúd fia, Manasséból pedig Gamliél, Pedácúr fia,</span> <span class="verse"><a name="11">11</a>Benjáminból Abídán, Gideóni fia,</span> <span class="verse"><a name="12">12</a>Dánból Ahiezer, Ammisaddaj fia,</span> <span class="verse"><a name="13">13</a>Ásérból Pagiél, Okrán fia,</span> <span class="verse"><a name="14">14</a>Gádból Eljászáf, Deúél fia,</span> <span class="verse"><a name="15">15</a>Naftáliból Ahira, Énán fia.</span> <span class="verse"><a name="16">16</a>Ezek a közösség képviselői, az ősi törzsek fejedelmei, Izráel nemzetségfői.</span> <span class="verse"><a name="17">17</a>Maga mellé vette azért Mózes és Áron ezeket a név szerint kijelölt férfiakat,</span> <span class="verse"><a name="18">18</a>és összegyűjtötték az egész közösséget a második hónap elsején. Azok pedig bejegyeztették magukat a névjegyzékbe nemzetségenként és nagycsaládonként, húszévestől fölfelé egytől egyig.</span> <span class="verse"><a name="19">19</a>Úgy vették őket számba a Sínai-pusztában, ahogyan az ÚR megparancsolta Mózesnek.</span> <span class="verse"><a name="20">20</a>Rúbennek, Izráel elsőszülöttének a fiai, azok leszármazottai nemzetségenként és nagycsaládonként, névjegyzékbe véve egytől egyig minden férfi, húszévestől fölfelé minden hadköteles,</span> <span class="verse"><a name="21">21</a>akiket számba vettek Rúben törzséből, negyvenhatezer-ötszázan voltak.</span> <span class="verse"><a name="22">22</a>Simeon fiainak a leszármazottai nemzetségenként és nagycsaládonként, akiket számba vettek, névjegyzékbe véve egytől egyig minden férfi, húszévestől fölfelé minden hadköteles,</span> <span class="verse"><a name="23">23</a>akiket számba vettek Simeon törzséből, ötvenkilencezer-háromszázan voltak.</span> <span class="verse"><a name="24">24</a>Gád fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="25">25</a>akiket számba vettek Gád törzséből, negyvenötezer-hatszázötvenen voltak.</span> <span class="verse"><a name="26">26</a>Júda fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="27">27</a>akiket számba vettek Júda törzséből, hetvennégyezer-hatszázan voltak.</span> <span class="verse"><a name="28">28</a>Issakár fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="29">29</a>akiket számba vettek Issakár törzséből, ötvennégyezer-négyszázan voltak.</span> <span class="verse"><a name="30">30</a>Zebulon fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="31">31</a>akiket számba vettek Zebulon törzséből, ötvenhétezer-négyszázan voltak.</span> <span class="verse"><a name="32">32</a>József fiai közül Efraim fiainak a leszármazottai nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="33">33</a>akiket számba vettek Efraim törzséből, negyvenezer-ötszázan voltak.</span> <span class="verse"><a name="34">34</a>Manassé fiainak a leszármazottai pedig, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="35">35</a>akiket számba vettek Manassé törzséből, harminckétezer-kétszázan voltak.</span> <span class="verse"><a name="36">36</a>Benjámin fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="37">37</a>akiket számba vettek Benjámin törzséből, harmincötezer-négyszázan voltak.</span> <span class="verse"><a name="38">38</a>Dán fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="39">39</a>akiket számba vettek Dán törzséből, hatvankétezer-hétszázan voltak.</span> <span class="verse"><a name="40">40</a>Ásér fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="41">41</a>akiket számba vettek Ásér törzséből, negyvenezer-ötszázan voltak.</span> <span class="verse"><a name="42">42</a>Naftáli fiainak a leszármazottai, nemzetségenként és nagycsaládonként névjegyzékbe véve, húszévestől fölfelé minden hadköteles,</span> <span class="verse"><a name="43">43</a>akiket számba vettek Naftáli törzséből, ötvenháromezer-négyszázan voltak.</span> <span class="verse"><a name="44">44</a>Ezeket vették számba. Mózes és Áron vette számba őket, meg Izráel tizenkét fejedelme, mindegyik egy-egy nagy család képviseletében.</span> <span class="verse"><a name="45">45</a>Mindazok, akiket számba vettek Izráel fiai közül nagycsaládonként húszévestől fölfelé, mindazok, akik hadkötelesek voltak Izráelben,</span> <span class="verse"><a name="46">46</a>akiket számba vettek, összesen hatszázháromezer-ötszázötvenen voltak.</span> <span class="verse"><a name="47">47</a>De a léviták ősi törzséből származókat nem vették számba közöttük.</span> <span class="verse"><a name="48">48</a>Így beszélt az ÚR Mózeshez:</span> <span class="verse"><a name="49">49</a>Csak Lévi törzsét ne vedd számba, és ne sorold őket Izráel fiai közé,</span> <span class="verse"><a name="50">50</a>hanem tedd a lévitákat a bizonyság hajlékának és az ahhoz tartozó egész fölszerelésnek a felügyelőivé. Ők vigyék a hajlékot és annak egész fölszerelését, ott szolgáljanak, és táborozzanak a hajlék körül.</span> <span class="verse"><a name="51">51</a>Amikor elindul a hajlék, a léviták bontsák le azt, amikor pedig letáborozik a hajlék, a léviták állítsák föl. Ha illetéktelen közeledik hozzá, meg kell halnia.</span> <span class="verse"><a name="52">52</a>Izráel fiai mindnyájan a maguk táborában táborozzanak, mindenki a maga seregének a hadijelvénye körül.</span> <span class="verse"><a name="53">53</a>De a léviták a bizonyság hajléka körül táborozzanak, hogy ne törjön ki haragom Izráel fiainak a közössége ellen. A léviták végezzék a tennivalókat a bizonyság hajlékánál.</span> <span class="verse"><a name="54">54</a>Egészen így cselekedtek tehát Izráel fiai. Mindent úgy cselekedtek, ahogyan megparancsolta az ÚR Mózesnek.</span> </p></div</div></div></body></html>