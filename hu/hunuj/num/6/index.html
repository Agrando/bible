<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 6</strong></div><p><span class="verse"><a name="1">1</a>Azután így beszélt az ÚR Mózeshez:</span> <span class="verse"><a name="2">2</a>Szólj Izráel fiaihoz, és mondd meg nekik: Ha egy férfi vagy nő külön fogadalmat tesz, názírfogadalmat, vagyis az ÚRnak szenteli magát,</span> <span class="verse"><a name="3">3</a>tartózkodjék bortól és részegítő italtól, ne igyék borecetet és részegítő italból való ecetet, ne igyék szőlőből készült italt, ne egyék se friss, se szárított szőlőt.</span> <span class="verse"><a name="4">4</a>Názírsága egész ideje alatt semmi olyat se egyék, ami szőlőtőről való, még a magját, vagy a héját se.</span> <span class="verse"><a name="5">5</a>Názír fogadalmának egész ideje alatt ne érje borotva a fejét, míg le nem telnek azok a napok, amelyekre az ÚRnak szentelte magát. Szent legyen, növessze meg fejének hajfürtjeit.</span> <span class="verse"><a name="6">6</a>Ne menjen be halotthoz az egész idő alatt, amelyben az ÚRnak szentelte magát.</span> <span class="verse"><a name="7">7</a>Ne tegye magát tisztátalanná se apjával, se anyjával, se fiútestvérével, se nőtestvérével, amikor meghalnak, mert Istennek szentelt haj van a fején.</span> <span class="verse"><a name="8">8</a>Názírsága egész idején az ÚRnak legyen szentelve.</span> <span class="verse"><a name="9">9</a>Ha pedig valaki hirtelen, váratlanul meghal nála, és tisztátalanná teszi a názír fejét, akkor nyírja meg a fejét tisztulása napján, a hetedik napon nyírja meg azt.</span> <span class="verse"><a name="10">10</a>A nyolcadik napon pedig vigyen el két gerlicét vagy két galambfiókát a paphoz, a kijelentés sátrának bejáratához.</span> <span class="verse"><a name="11">11</a>Készítse el a pap az egyiket vétekáldozatul, a másikat pedig égőáldozatul, és végezzen érte engesztelést, mert vétekbe esett a holttest miatt. Így szentelje oda újból a fejét azon a napon.</span> <span class="verse"><a name="12">12</a>Szentelje magát újból az ÚRnak názírsága idejére, és vigyen egy esztendős bárányt jóvátételi áldozatul. Az előző napok pedig nem számítanak, mert tisztátalanná lett a názír.</span> <span class="verse"><a name="13">13</a>A názírnak ez a törvénye: amikor letelik názírságának az ideje, vezessék őt a kijelentés sátrának bejáratához.</span> <span class="verse"><a name="14">14</a>Mutassa be áldozatát az ÚRnak: egy esztendős hibátlan hím bárányt égőáldozatul, egy esztendős hibátlan nőstény bárányt vétekáldozatul, egy hibátlan kost békeáldozatul,</span> <span class="verse"><a name="15">15</a>egy kosár kovásztalan kenyeret, finomlisztből olajjal gyúrt lepényeket és olajjal megkent kovásztalan lángosokat, a hozzájuk tartozó ételáldozatokkal és italáldozatokkal együtt.</span> <span class="verse"><a name="16">16</a>Mutassa be a pap az ÚR színe előtt, és készítse el a názír vétekáldozatát és égőáldozatát.</span> <span class="verse"><a name="17">17</a>A kost is készítse el békeáldozatul az ÚRnak, egy kosár kovásztalan kenyérrel együtt. Készítse el a pap az ahhoz tartozó ételáldozatot és italáldozatot is.</span> <span class="verse"><a name="18">18</a>A názír pedig nyírja le fejének hajkoronáját a kijelentés sátrának bejáratánál, azután fogja fejének a hajkoronáját, és tegye azt a tűzre, amelyen a békeáldozat van.</span> <span class="verse"><a name="19">19</a>Fogja a pap a kos megfőtt lapockáját, egy kovásztalan lepényt a kosárból meg egy kovásztalan lángost, tegye a názír tenyerére, miután a názír lenyírta hajkoronáját,</span> <span class="verse"><a name="20">20</a>és mutassa fel azokat a pap felmutatott áldozatul az ÚR színe előtt. A papé az szent adományként, a felmutatott szügyön és felajánlott combon kívül. Azután ihat bort a názír.</span> <span class="verse"><a name="21">21</a>Ez a názír törvénye, aki fogadalmat tett. Az ÚRnak szóló áldozat ez hajkoronájáért, azon kívül, amire telik neki. Úgy kell a názírság törvényét megtartania, ahogyan a fogadalmat tette.</span> <span class="verse"><a name="22">22</a>Azután így beszélt az ÚR Mózeshez:</span> <span class="verse"><a name="23">23</a>Mondd meg Áronnak és fiainak: Így áldjátok meg Izráel fiait, ezt mondjátok nekik:</span> <span class="verse"><a name="24">24</a>Áldjon meg téged az ÚR, és őrizzen meg téged!</span> <span class="verse"><a name="25">25</a>Ragyogtassa rád orcáját az ÚR, és könyörüljön rajtad!</span> <span class="verse"><a name="26">26</a>Fordítsa feléd orcáját az ÚR, és adjon neked békességet!</span> <span class="verse"><a name="27">27</a>Így szóljanak nevemben Izráel fiaihoz, és én megáldom őket.</span> </p></div</div></div></body></html>