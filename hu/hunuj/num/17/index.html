<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 17</strong></div><p><span class="verse"><a name="1">1</a>Az ÚR így beszélt Mózeshez:</span> <span class="verse"><a name="2">2</a>Szólj Izráel fiaihoz, és végy egy-egy vesszőt nagycsaládjaik minden vezető emberétől, összesen tizenkét vesszőt. Mindegyiknek a nevét írd föl a maga vesszejére.</span> <span class="verse"><a name="3">3</a>Áron nevét a Lévi vesszejére írd, mert mindegyik vessző egy nagycsalád fejéé.</span> <span class="verse"><a name="4">4</a>Azután tedd le azokat a kijelentés sátrában a bizonyság elé, ahol kijelentem magam nektek.</span> <span class="verse"><a name="5">5</a>Annak a férfinak a vesszeje, akit kiválasztok, ki fog virágzani. Így csendesítem le Izráel fiainak a zúgolódását, akik zúgolódtak ellenetek.</span> <span class="verse"><a name="6">6</a>Elmondta ezt Mózes Izráel fiainak, és minden vezető ember átadott neki egy-egy vesszőt. Nagycsaládonként egy vezetőre egy vessző jutott, összesen tizenkét vessző. Áron vesszeje is ott volt a vesszők között.</span> <span class="verse"><a name="7">7</a>Mózes elhelyezte a vesszőket az ÚR színe elé, a bizonyság sátrában.</span> <span class="verse"><a name="8">8</a>Amikor másnap Mózes bement a bizonyság sátrába, látta, hogy a Lévi házából való Áron vesszeje kivirágzott, bimbót fakasztott, virágot növelt, és mandulát érlelt.</span> <span class="verse"><a name="9">9</a>Ekkor Mózes kihozott minden vesszőt az ÚR színe elől Izráel fiaihoz. Megnézték, és mindegyik elvitte a maga vesszejét.</span> <span class="verse"><a name="10">10</a>Akkor ezt mondta az ÚR Mózesnek: Vidd vissza Áron vesszejét a bizonyság elé megőrzés végett, jelül a lázadóknak, és vess véget zúgolódásuknak, hogy ne haljanak meg.</span> <span class="verse"><a name="11">11</a>Mózes egészen úgy cselekedett, ahogyan megparancsolta neki az ÚR.</span> <span class="verse"><a name="12">12</a>Akkor ezt mondták Izráel fiai Mózesnek: Lásd, elpusztulunk, elveszünk, mindnyájan elveszünk!</span> <span class="verse"><a name="13">13</a>Mindenki meghal, aki közeledni mer az ÚR hajlékához! Vajon mindnyájunknak el kell pusztulnunk?!</span> </p></div</div></div></body></html>