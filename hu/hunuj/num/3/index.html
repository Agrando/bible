<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 3</strong></div><p><span class="verse"><a name="1">1</a>Ezek voltak Áron és Mózes leszármazottai, amikor beszélt az ÚR Mózeshez a Sínai-hegyen.</span> <span class="verse"><a name="2">2</a>Így hívták Áron fiait: Nádáb volt az elsőszülött, azután Abihú, Eleázár és Ítámár.</span> <span class="verse"><a name="3">3</a>Így hívták Áron fiait, a fölkent papokat, akiket felavattak a papi szolgálatra.</span> <span class="verse"><a name="4">4</a>De Nádáb és Abihú meghalt az ÚR színe előtt, amikor idegen tűzzel járultak az ÚR színe elé a Sínai-pusztában, fiaik pedig nem voltak. Ezért Eleázár és Ítámár végezték a papi szolgálatot apjuknak, Áronnak a felügyelete alatt.</span> <span class="verse"><a name="5">5</a>Azután így beszélt az ÚR Mózeshez:</span> <span class="verse"><a name="6">6</a>Vezesd ide Lévi törzsét, és állítsd Áron főpap elé, hogy a szolgálatában segédkezzenek.</span> <span class="verse"><a name="7">7</a>Álljanak szolgálatára és az egész közösség szolgálatára a kijelentés sátránál, és végezzék a tennivalókat a hajlék körül.</span> <span class="verse"><a name="8">8</a>Ügyeljenek a kijelentés sátrának egész fölszerelésére és álljanak Izráel fiainak a szolgálatára a hajlék körüli tennivalók ellátásával.</span> <span class="verse"><a name="9">9</a>Oszd be a lévitákat Áron és fiai mellé, mert egészen az én tulajdonaim ők Izráel fiai között.</span> <span class="verse"><a name="10">10</a>Áronnak és fiainak pedig rendeld el, hogy végezzék papi teendőiket. Ha illetéktelen avatkozik bele, meg kell halnia.</span> <span class="verse"><a name="11">11</a>Majd így beszélt az ÚR Mózeshez:</span> <span class="verse"><a name="12">12</a>Íme, én magam vettem ki a lévitákat Izráel fiai közül minden elsőszülött helyett, aki Izráel fiainál anyja méhét megnyitja: azért legyenek a léviták az enyéim.</span> <span class="verse"><a name="13">13</a>Mert minden elsőszülött az enyém! Amikor megöltem Egyiptomban minden elsőszülöttet, magamnak szenteltem minden elsőszülöttet Izráelben. Mind az emberé, mind az állaté az enyém legyen. Én vagyok az ÚR!</span> <span class="verse"><a name="14">14</a>Azután így beszélt az ÚR Mózeshez a Sínai-pusztában:</span> <span class="verse"><a name="15">15</a>Vedd számba Lévi fiait nagycsaládonként és nemzetségenként! Az egyhónapos fiúktól fölfelé minden férfit végy számba!</span> <span class="verse"><a name="16">16</a>Számba vette azért őket Mózes az ÚR szava szerint, ahogyan megparancsolta.</span> <span class="verse"><a name="17">17</a>Név szerint ezek voltak Lévi fiai: Gérsón, Kehát és Merári.</span> <span class="verse"><a name="18">18</a>Ezek Gérsón fiainak a nevei és nemzetségei: Libni és Simei.</span> <span class="verse"><a name="19">19</a>Kehát fiai és nemzetségei: Amrám, Jichár, Hebrón és Uzziél.</span> <span class="verse"><a name="20">20</a>Merári fiai és nemzetségei: Mahli és Músi. Ezek Lévi nemzetségei és nagycsaládjai.</span> <span class="verse"><a name="21">21</a>Gérsóntól való a Libni-nemzetség és a Simei-nemzetség. Ezek a gérsóni nemzetségek.</span> <span class="verse"><a name="22">22</a>A számba vett férfiak, akiket az egyhónapos fiúktól fölfelé számba vettek, szám szerint összesen hétezer-ötszázan voltak.</span> <span class="verse"><a name="23">23</a>A gérsóni nemzetségeknek a hajlék mögött, nyugatra kellett táborozniuk.</span> <span class="verse"><a name="24">24</a>A gérsóniak nagycsaládjának a feje Eljászáf, Láél fia volt.</span> <span class="verse"><a name="25">25</a>Gérsón fiainak a feladata volt a kijelentés sátránál, a hajléknál, a sátornál, a sátor takarójánál, a kijelentés sátra bejárati függönyénél,</span> <span class="verse"><a name="26">26</a>az udvar szőnyegfalainál, a hajlékot és az oltárt körülvevő udvar bejárati függönyénél és a hozzá tartozó köteleknél minden tennivaló elvégzése.</span> <span class="verse"><a name="27">27</a>Keháttól való az Amrám-nemzetség, a Jichár-nemzetség, a Hebrón-nemzetség és az Uzziél-nemzetség. Ezek a keháti nemzetségek.</span> <span class="verse"><a name="28">28</a>Az egyhónapos fiúktól fölfelé a férfiak száma összesen nyolcezer-hatszáz volt. Ők voltak a szentély szolgálatára rendelve.</span> <span class="verse"><a name="29">29</a>Kehát fiainak a nemzetségei dél felől, a hajlék oldala mellett táboroztak.</span> <span class="verse"><a name="30">30</a>A keháti nemzetségek családfője Elicáfán, Uzziél fia volt.</span> <span class="verse"><a name="31">31</a>Az ő feladatuk volt a ládánál, az asztalnál, a lámpatartónál, az oltároknál, a szentélyben használt istentiszteleti fölszerelésnél és a függönynél minden szolgálat elvégzése.</span> <span class="verse"><a name="32">32</a>A léviták legfőbb fejedelme Eleázár, Áron főpap fia volt, ő ügyelt fel azokra, akik a szentélynél végezték a tennivalókat.</span> <span class="verse"><a name="33">33</a>Meráritól való a Mahli-nemzetség és a Músi-nemzetség. Ezek Merári nemzetségei.</span> <span class="verse"><a name="34">34</a>Az egyhónapos fiúktól fölfelé a számba vett férfiak száma összesen hatezer-kétszáz volt.</span> <span class="verse"><a name="35">35</a>A Merári-nemzetségek családfője Cúriél, Abiháil fia volt. Észak felől, a hajlék oldala mellett táboroztak.</span> <span class="verse"><a name="36">36</a>Merári fiainak a gondjaira bízták a hajlék deszkáit, reteszeit, oszlopait és talpait, egész fölszerelését és minden tennivalót azokkal kapcsolatban,</span> <span class="verse"><a name="37">37</a>továbbá az udvar körül levő oszlopokat, azok talpait, cövekeit és köteleit.</span> <span class="verse"><a name="38">38</a>A hajlék előtt, a kijelentés sátrától napkeletre Mózes, Áron és fiai táboroztak, akik a szent hely körül végezték teendőiket Izráel fiainak a szolgálatában. Ha illetéktelen avatkozott bele, meg kellett halnia.</span> <span class="verse"><a name="39">39</a>Az összes névjegyzékbe vett lévita, akiket számba vett Mózes és Áron nemzetségenként az ÚR parancsára az egyhónapos fiúktól fölfelé, összesen huszonkétezer férfi volt.</span> <span class="verse"><a name="40">40</a>Azután ezt mondta Mózesnek az ÚR: Vedd számba Izráel fiai közül az elsőszülött férfiakat mind, az egyhónapos fiúktól fölfelé, és vedd őket névjegyzékbe!</span> <span class="verse"><a name="41">41</a>De vedd külön a lévitákat nekem, az ÚRnak, Izráel fiainak összes elsőszülöttje helyett, és a léviták állatait Izráel állatainak minden elsőszülöttje helyett.</span> <span class="verse"><a name="42">42</a>Számba is vette Mózes Izráel fiainak minden elsőszülöttjét, ahogyan megparancsolta neki az ÚR.</span> <span class="verse"><a name="43">43</a>A névjegyzékbe vett elsőszülött férfiak az egyhónapos fiúktól fölfelé összesen huszonkétezer-kétszázhetvenhárman voltak.</span> <span class="verse"><a name="44">44</a>Azután így beszélt az ÚR Mózeshez:</span> <span class="verse"><a name="45">45</a>Vedd külön a lévitákat Izráel fiainak minden elsőszülöttje helyett, és a léviták állatait azok állatai helyett, és legyenek a léviták az enyéim. Én vagyok az ÚR!</span> <span class="verse"><a name="46">46</a>Attól a kétszázhetvenhárom kiváltandótól pedig, akik a léviták létszámán felül vannak Izráel fiainak az elsőszülöttjei között,</span> <span class="verse"><a name="47">47</a>szedj öt-öt sekelt fejenként. A szent sekel szerint vedd, amelyben húsz géra egy sekel.</span> <span class="verse"><a name="48">48</a>Add azt a pénzt Áronnak és fiainak, azokért a kiváltandókért, akik közöttük létszámon felüliek.</span> <span class="verse"><a name="49">49</a>Mózes tehát váltságpénzt szedett a léviták létszámán felül kiváltandóktól.</span> <span class="verse"><a name="50">50</a>Izráel fiainak az elsőszülöttjeitől szedte be a pénzt, ezerháromszázhatvanöt sekelt, a szent sekel szerint.</span> <span class="verse"><a name="51">51</a>Mózes a váltságpénzt Áronnak és fiainak adta, az ÚR parancsa szerint, ahogyan megparancsolta az ÚR Mózesnek.</span> </p></div</div></div></body></html>