<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 4</strong></div><p><span class="verse"><a name="1">1</a>Azután így szólt az ÚR Mózeshez és Áronhoz:</span> <span class="verse"><a name="2">2</a>Vedd számba Kehát fiait Lévi fiai közül nemzetségenként és nagycsaládonként,</span> <span class="verse"><a name="3">3</a>harmincévesektől fölfelé az ötvenévesekig minden hadkötelest, hogy munkát végezzenek a kijelentés sátránál.</span> <span class="verse"><a name="4">4</a>Ez Kehát fiainak a tennivalója a kijelentés sátránál az igen szent dolgokkal:</span> <span class="verse"><a name="5">5</a>Amikor elindul a tábor, menjen be Áron a fiaival, vegyék le a betakaró kárpitot, és fedjék be azzal a bizonyság ládáját.</span> <span class="verse"><a name="6">6</a>Tegyenek arra delfinbőr takarót, terítsék le egy csupa kék bíborból készült ruhával, és dugják bele a rúdjait.</span> <span class="verse"><a name="7">7</a>Az áldozati kenyerek asztalát is terítsék le kék bíborruhával, tegyék rá a tálakat, serpenyőket, kelyheket és italáldozati korsókat. Legyen rajta a szent kenyér is.</span> <span class="verse"><a name="8">8</a>Terítsék le karmazsin fonálból készült ruhával, fedjék be delfinbőr takaróval, és dugják bele a rúdjait.</span> <span class="verse"><a name="9">9</a>Azután vegyenek kék bíborruhát, és göngyöljék bele a lámpatartót és annak mécseseit, koppantóit, hamutartóit és minden olajosedényét, amelyből feltöltik.</span> <span class="verse"><a name="10">10</a>Tegyék azt és egész fölszerelését delfinbőr takaróba, és tegyék a hordozórudakra.</span> <span class="verse"><a name="11">11</a>Az aranyoltárra is terítsenek kék bíborruhát, takarják be delfinbőr takaróval, és dugják bele a rúdjait.</span> <span class="verse"><a name="12">12</a>Szedjék össze az istentiszteleti edényeket mind, amelyeket a szentélyben használnak, tegyék kék bíborruhába, takarják be delfinbőr takaróval, és tegyék a hordozórudakra.</span> <span class="verse"><a name="13">13</a>Azután takarítsák el a hamut az oltárról, és terítsenek rá piros bíborruhát.</span> <span class="verse"><a name="14">14</a>Tegyék rá az egész hozzá tartozó fölszerelést, amellyel istentiszteletet végeznek: a szenesserpenyőket, villákat, lapátokat, hintőedényeket, az oltár egész fölszerelését, terítsenek rá delfinbőr takarót, és dugják bele a rúdjait.</span> <span class="verse"><a name="15">15</a>Miután Áron és fiai elvégezték a szentélynek és a szentély egész fölszerelésének a letakarását a tábor elindulásakor, menjenek oda Kehát fiai, és ők vigyék azokat. De ne érintsék a szent dolgokat, mert akkor meghalnak. Ezt kell vinniük Kehát fiainak a kijelentés sátrából.</span> <span class="verse"><a name="16">16</a>Eleázárnak, Áron főpap fiának a gondjaira bízták a világításra való olajat, a jóillatú füstölőszereket, az állandó ételáldozatot és a fölkenésre való olajat. Rábízták az egész hajlékot és mindazt, ami ahhoz tartozik, a szentélyt és fölszerelését.</span> <span class="verse"><a name="17">17</a>Azután így beszélt az ÚR Mózeshez és Áronhoz:</span> <span class="verse"><a name="18">18</a>Ne engedjétek, hogy a keháti nemzetségek törzse kipusztuljon a léviták közül,</span> <span class="verse"><a name="19">19</a>hanem úgy bánjatok velük, hogy éljenek, és ne haljanak meg, amikor közel mennek az igen szent dolgokhoz: Áron és fiai menjenek oda, és szabják meg mindegyiknek, hogy mit tegyen és mit vigyen.</span> <span class="verse"><a name="20">20</a>Egy pillanatra se menjenek be, hogy megnézzék a szent dolgokat, mert akkor meghalnak!</span> <span class="verse"><a name="21">21</a>Azután így beszélt az ÚR Mózeshez:</span> <span class="verse"><a name="22">22</a>Vedd számba Gérsón fiait is nagycsaládonként és nemzetségenként.</span> <span class="verse"><a name="23">23</a>Harmincévestől fölfelé az ötvenévesekig vedd számba őket, minden hadkötelest, hogy szolgálatot végezzenek a kijelentés sátránál.</span> <span class="verse"><a name="24">24</a>Ez a gérsóni nemzetségek dolga, amit tenniük és vinniük kell:</span> <span class="verse"><a name="25">25</a>Ők vigyék a hajlék sátorlapjait, a kijelentés sátrát, ennek a takaróját, a delfinbőr takarót, amely rajta van, a kijelentés sátrának a bejárati függönyét,</span> <span class="verse"><a name="26">26</a>az udvar szőnyegfalait, a hajlékot és az oltárt körülvevő udvar kapubejáratának függönyét, ezeknek a köteleit és a hozzájuk tartozó egész fölszerelést. Ők végezzék el mindazt, amit azokkal tenni kell.</span> <span class="verse"><a name="27">27</a>Áronnak és fiainak a parancsa szerint történjék Gérsón fiainak minden tennivalója, mindaz, amit vinniük és tenniük kell. Bízzátok rájuk mindazt, amit vinniük kell.</span> <span class="verse"><a name="28">28</a>Ez a gérsóni nemzetségek tennivalója a kijelentés sátra körül. Ítámárnak, Áron főpap fiának a parancsára végezzék kötelességüket.</span> <span class="verse"><a name="29">29</a>Merári fiait is vedd számba nemzetségenként és nagycsaládonként.</span> <span class="verse"><a name="30">30</a>Harmincévestől fölfelé az ötvenévesekig vedd számba őket, minden hadkötelest, hogy szolgálatot végezzenek a kijelentés sátránál.</span> <span class="verse"><a name="31">31</a>Ezt kell vinniük a kijelentés sátránál végzendő minden szolgálatukban: a hajlék deszkáit, reteszeit, oszlopait és talpait,</span> <span class="verse"><a name="32">32</a>az udvart körülvevő oszlopokat, azok talpait, cövekeit és köteleit, és a hozzájuk tartozó egész fölszerelést. Név szerint soroljátok föl a fölszerelést, amelyet vinniük kell.</span> <span class="verse"><a name="33">33</a>Ez Merári fiai nemzetségeinek a tennivalója&#59; a kijelentés sátránál végzendő egész szolgálatuk, Ítámárnak, Áron főpap fiának a parancsa szerint.</span> <span class="verse"><a name="34">34</a>Mózes, Áron és a közösség fejedelmei számba vették Kehát fiait nemzetségenként és nagycsaládonként,</span> <span class="verse"><a name="35">35</a>harmincévestől fölfelé az ötvenévesekig, minden hadkötelest, hogy szolgálatot végezzenek a kijelentés sátránál.</span> <span class="verse"><a name="36">36</a>Nemzetségeikből kétezer-hétszázötvenet soroztak be.</span> <span class="verse"><a name="37">37</a>Ennyien voltak a keháti nemzetségekből számba vettek, akik a kijelentés sátránál végeztek szolgálatot. Mózes és Áron vette őket számba az ÚR Mózesnek adott parancsa szerint.</span> <span class="verse"><a name="38">38</a>Akiket Gérsón fiai közül számba vettek nemzetségenként és nagycsaládonként,</span> <span class="verse"><a name="39">39</a>harmincévestől fölfelé az ötvenévesekig, minden hadkötelest, aki szolgálatot végzett a kijelentés sátránál,</span> <span class="verse"><a name="40">40</a>a nemzetségeikből és nagycsaládjaikból számba vettek kétezer-hatszázharmincan voltak.</span> <span class="verse"><a name="41">41</a>Ennyien voltak a Gérsón fiainak nemzetségeiből számba vettek, akik a kijelentés sátránál végeztek szolgálatot. Mózes és Áron vette őket számba az ÚR parancsa szerint.</span> <span class="verse"><a name="42">42</a>A Merári fiai nemzetségeiből számba vettek nemzetségenként és nagycsaládonként,</span> <span class="verse"><a name="43">43</a>harmincévestől fölfelé az ötvenévesekig, minden hadkötelest, aki szolgálatot végzett a kijelentés sátránál,</span> <span class="verse"><a name="44">44</a>az ő nemzetségeikből számba vettek háromezer-kétszázan voltak.</span> <span class="verse"><a name="45">45</a>Ennyien voltak a Merári fiainak nemzetségeiből számba vettek. Mózes és Áron vette őket számba az ÚR Mózesnek adott parancsa szerint.</span> <span class="verse"><a name="46">46</a>Az összes számba vett léviták, akiket Mózes, Áron és Izráel fejedelmei számba vettek nemzetségenként és nagycsaládonként,</span> <span class="verse"><a name="47">47</a>harmincévestől fölfelé az ötvenévesekig, mindenki, akinek szolgálatba kellett lépnie, hogy végezze mindazt, amit tennie és vinnie kell a kijelentés sátránál,</span> <span class="verse"><a name="48">48</a>a közülük számba vettek nyolcezer-ötszáznyolcvanan voltak.</span> <span class="verse"><a name="49">49</a>Az ÚR Mózesnek adott parancsa szerint vették számba őket, mindenkinek megvolt a maga tennivalója és vinnivalója. Úgy vették számba őket, ahogyan az ÚR megparancsolta Mózesnek.</span> </p></div</div></div></body></html>