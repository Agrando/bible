<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/num">Numbers</a> &gt <strong>Chapter 5</strong></div><p><span class="verse"><a name="1">1</a>Azután így beszélt az ÚR Mózeshez:</span> <span class="verse"><a name="2">2</a>Parancsold meg Izráel fiainak, hogy küldjenek ki a táborból mindenkit, akinek kiütése vagy folyása van, vagy holttest miatt tisztátalan.</span> <span class="verse"><a name="3">3</a>Akár férfi, akár asszony, küldjék ki. A táboron kívülre küldjék őket, hogy tisztátalanná ne tegyék táborukat, ahol én közöttük lakozom.</span> <span class="verse"><a name="4">4</a>Izráel fiai így cselekedtek: kiküldték őket a táboron kívülre. Úgy cselekedtek Izráel fiai, ahogyan az ÚR meghagyta Mózesnek.</span> <span class="verse"><a name="5">5</a>Azután így beszélt az ÚR Mózeshez:</span> <span class="verse"><a name="6">6</a>Mondd meg Izráel fiainak, hogy ha férfi, vagy asszony bármilyen vétket követ el, egy másik ember ellen, az az ÚRral szemben válik hűtlenné, és így adós lesz,</span> <span class="verse"><a name="7">7</a>az ilyenek vallják meg vétküket, amelyet elkövettek, térítsék meg adósságukat teljes értékében, és tegyék hozzá még az ötödrészét, úgy térítsék meg annak, akinek tartoznak vele.</span> <span class="verse"><a name="8">8</a>De ha nincs annak az embernek örököse, és így nincs kinek megtéríteni az adósságot, akkor az ÚRé, vagyis a papé lesz a megtérítendő adósság, az engesztelési koson kívül, amellyel engesztelést végeznek érte.</span> <span class="verse"><a name="9">9</a>A szent adományokból minden felajánlás, amelyet Izráel fiai a paphoz visznek, azé legyen.</span> <span class="verse"><a name="10">10</a>Aki szent adományt visz, az övé legyen. Amit a papnak ad, az a papé legyen.</span> <span class="verse"><a name="11">11</a>Azután így beszélt az ÚR Mózeshez:</span> <span class="verse"><a name="12">12</a>Szólj Izráel fiaihoz, és mondd meg nekik: Ha valakinek a felesége eltévelyedik, és hűtlenséget követ el ellene,</span> <span class="verse"><a name="13">13</a>és valaki vele hál, és közösül vele, de férje előtt titokban marad, hiszen az asszony titkolja, hogy tisztátalanná vált, tanú pedig nincs ellene, mert nem érték tetten,</span> <span class="verse"><a name="14">14</a>de a férjben féltékenység támad és féltékeny a feleségére, hogy tisztátalanná lett&#59; vagy ha féltékenység támad benne, és féltékeny a feleségére, holott az nem lett tisztátalanná,</span> <span class="verse"><a name="15">15</a>akkor vigye el a férj a feleségét a paphoz. Vigye el az érte járó áldozatot is: egy tized véka árpalisztet, de olajat ne öntsön rá, se tömjént ne tegyen rá, mert féltékenységi áldozat az, emlékeztető áldozat, bűnre emlékeztet.</span> <span class="verse"><a name="16">16</a>Vezesse oda a pap az asszonyt, és állítsa az ÚR színe elé.</span> <span class="verse"><a name="17">17</a>Vegyen a pap egy cserépedénybe szent vizet, azután vegyen a pap a hajlék földjén levő porból, és tegye a vízbe.</span> <span class="verse"><a name="18">18</a>Állítsa a pap az asszonyt az ÚR színe elé, bontsa ki az asszony haját, és tegye annak a tenyerére az emlékeztető áldozatot: féltékenységi áldozat az. A keserű, átokhozó víz azonban maradjon a pap kezében.</span> <span class="verse"><a name="19">19</a>Azután eskesse meg őt a pap, és mondja ezt az asszonynak: Ha nem hált veled senki, ha nem tévelyedtél el tisztátalanul férjedtől, ne ártson neked ez a keserű, átokhozó víz,</span> <span class="verse"><a name="20">20</a>csak akkor, ha eltévelyedtél férjedtől, és tisztátalanná váltál, mert férjeden kívül más is hált veled.</span> <span class="verse"><a name="21">21</a>Eskesse meg a pap az asszonyt az átokhozó esküvel, és ezt mondja neki a pap: Tegyen téged az ÚR esküvel elátkozottá néped között! Tegye az ÚR medencédet koraszülővé, méhedet dagadttá!</span> <span class="verse"><a name="22">22</a>Hatoljon be ez az átokhozó víz a belső részeidbe, dagadjon meg a méhed, és legyen koraszülővé a medencéd! Az asszony pedig mondja rá: Ámen! Ámen!</span> <span class="verse"><a name="23">23</a>Azután írja föl a pap ezeket az átkokat egy lapra, mossa bele a keserű vízbe,</span> <span class="verse"><a name="24">24</a>és itassa meg az asszonnyal a keserű, átokhozó vizet, hadd hatoljon bele az átokhozó víz, keserves fájdalmat okozva.</span> <span class="verse"><a name="25">25</a>Azután vegye ki a pap az asszony kezéből a féltékenységi áldozatot, mutassa fel az áldozatot az ÚR színe előtt, és vigye az oltárhoz.</span> <span class="verse"><a name="26">26</a>Vegyen a pap egy marokkal az áldozatból az asszony emlékeztető áldozatául, és füstölögtesse el az oltáron. Azután itassa meg az asszonnyal a vizet.</span> <span class="verse"><a name="27">27</a>Miután megitatta vele a vizet, az történik, hogy ha az asszony csakugyan tisztátalanná vált, mert hűtlenséget követett el férjével szemben, belehatol az az átokhozó víz, keserves fájdalmat okozva, megdagad a méhe, és koraszülővé válik a medencéje. Az az asszony átkozott lesz népe között.</span> <span class="verse"><a name="28">28</a>De ha nem vált tisztátalanná az asszony, hanem tiszta maradt, akkor a víz nem árt neki, és képes lesz gyermeket szülni.</span> <span class="verse"><a name="29">29</a>Ez a féltékenység törvénye. Ha egy asszony eltévelyedik férjétől, és tisztátalanná válik,</span> <span class="verse"><a name="30">30</a>vagy ha valakiben féltékenység támad, féltékeny a feleségére, és ezért az ÚR színe elé állítja az asszonyt, akkor hajtsa végre rajta a pap ezt az egész törvényt.</span> <span class="verse"><a name="31">31</a>A férj mentesül a bűntől, az asszonynak pedig bűnhődnie kell, ha bűnös.</span> </p></div</div></div></body></html>