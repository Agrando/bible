<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezra">Ezra</a> &gt <strong>Chapter 8</strong></div><p><span class="verse"><a name="1">1</a>Ezek a családfők és származási jegyzékbe fölvettek jöttek velem Artahsasztá király uralkodása alatt Babilóniából:</span> <span class="verse"><a name="2">2</a>Fineás fiai közül Gérsóm, Ítámár fiai közül Dániel, Dávid fiai közül Hattús,</span> <span class="verse"><a name="3">3</a>Sekanjá fia. Parós fiai közül Zekarjá és vele a származási jegyzékbe fölvett százötven férfi.</span> <span class="verse"><a name="4">4</a>Pahat-Móáb fiai közül Eljehóénaj, Zerahjá fia és vele kétszáz férfi.</span> <span class="verse"><a name="5">5</a>Sekanjá fiai közül Jahaziél fia és vele háromszáz férfi.</span> <span class="verse"><a name="6">6</a>Ádin fiai közül Ebed, Jónátán fia és vele ötven férfi.</span> <span class="verse"><a name="7">7</a>Élám fiai közül Jesajá, Ataljá fia és vele hetven férfi.</span> <span class="verse"><a name="8">8</a>Sefatjá fiai közül Zebadjá, Míkáél fia és vele nyolcvan férfi.</span> <span class="verse"><a name="9">9</a>Jóáb fiai közül Óbadjá, Jehiél fia és vele kétszáztizennyolc férfi.</span> <span class="verse"><a name="10">10</a>Selómit fiai közül Jószifjá fia és vele százhatvan férfi.</span> <span class="verse"><a name="11">11</a>Bébaj fiai közül Zekarjá, Bébaj fia és vele huszonnyolc férfi.</span> <span class="verse"><a name="12">12</a>Azgád fiai közül Jóhánán, Hakkátán fia és vele száztíz férfi.</span> <span class="verse"><a name="13">13</a>Adónikám fiai közül az ifjabbak, akiknek nevei: Elifelet, Jeiél és Semajá és velük hatvan férfi.</span> <span class="verse"><a name="14">14</a>Bigvaj fiai közül Útaj és Zabbúd és vele hetven férfi.</span> <span class="verse"><a name="15">15</a>Akkor összegyűjtöttem őket az Ahavába ömlő folyónál, és ott táboroztunk három napig. Szemügyre vettem a népet és a papokat, de a léviták közül nem találtam ott senkit.</span> <span class="verse"><a name="16">16</a>Elküldtem azért Eliezer, Ariél, Semajá, Elnátán, Járib, Elnátán, Nátán, Zekarjá és Mesullám családfőket, továbbá Jójárib és Elnátán tanítókat,</span> <span class="verse"><a name="17">17</a>és odarendeltem őket Kászifjá helységbe Iddó főemberhez, miután szájukba adtam a szavakat, hogy mit mondjanak Iddónak és szolgatársainak, a templomszolgáknak Kászifjá helységben, hogy hozzanak szolgálattevőket Istenünk háza számára.</span> <span class="verse"><a name="18">18</a>Istenünk jóakarata által el is hoztak nekünk egy értelmes embert Mahli utódai közül, aki Lévi fia, Izráel unokája volt&#59; továbbá Sérébját fiaival és testvéreivel, összesen tizennyolcat,</span> <span class="verse"><a name="19">19</a>meg Hasabját és vele Jesaját, Merári fiai közül, testvéreivel és fiaival, összesen húszat.</span> <span class="verse"><a name="20">20</a>A templomszolgák közül, akiket még Dávid és a vezető emberek rendeltek a léviták szolgálatára, kétszázhúsz templomszolgát&#59; mindnyájuk neve föl van jegyezve.</span> <span class="verse"><a name="21">21</a>Ekkor böjtöt hirdettem ott az Ahavá-folyó mellett, hogy megalázzuk magunkat Istenünk előtt, és jó utat kérjünk tőle magunknak, hozzátartozóinknak és minden jószágunknak.</span> <span class="verse"><a name="22">22</a>Mert szégyelltem sereget és lovasokat kérni a királytól, hogy oltalmazzanak az ellenséggel szemben az úton, hiszen azt mondtuk a királynak: Istenünk ereje mindazoknak a javára van, akik őt keresik, de hatalma és haragja fordul mindazok ellen, akik őt elhagyják.</span> <span class="verse"><a name="23">23</a>Böjtöltünk tehát és könyörögtünk ezért Istenünkhöz, ő pedig meghallgatott minket.</span> <span class="verse"><a name="24">24</a>Ezután kiválasztottam a papok vezetői közül tizenkettőt, Sérébját, Hasabját és még tíz szolgatársukat.</span> <span class="verse"><a name="25">25</a>Megmértem előttük az Istenünk házának ajándékozott ezüstöt, az aranyat és az edényeket, amelyeket a király, a tanácsosai, vezető emberei és az egész ott élő Izráel ajándékozott.</span> <span class="verse"><a name="26">26</a>Kimértem és a kezükbe adtam hatszázötven talentum ezüstöt, száz talentum értékű ezüstedényt és száz talentum aranyat,</span> <span class="verse"><a name="27">27</a>továbbá ezer dárik értékű húsz aranykelyhet és két szépen kifényesített rézedényt, amelyek olyan becsesek voltak, mint az arany.</span> <span class="verse"><a name="28">28</a>Majd ezt mondtam nekik: Ti az ÚRnak vagytok szentelve, ezek az edények is szentek, ez az ezüst és arany őseitek Istenének, az ÚRnak adott önkéntes ajándék.</span> <span class="verse"><a name="29">29</a>Vigyázzatok rá, és őrizzétek meg, amíg meg nem méritek a papok és a léviták vezetői előtt, meg Izráel családjainak a vezetői előtt Jeruzsálemben, az ÚR háza kamráiban!</span> <span class="verse"><a name="30">30</a>Ekkor átvették a papok és léviták a megmért ezüstöt, aranyat és az edényeket, hogy elszállítsák Jeruzsálembe Istenünk házába.</span> <span class="verse"><a name="31">31</a>Ezután elindultunk az Ahavá-folyó mellől az első hónap tizenkettedik napján, hogy Jeruzsálembe menjünk. Istenünk ereje velünk volt, és megmentett bennünket az úton ólálkodó ellenségtől.</span> <span class="verse"><a name="32">32</a>Amikor megérkeztünk Jeruzsálembe, három napig pihentünk.</span> <span class="verse"><a name="33">33</a>A negyedik napon azután megmérték az ezüstöt, az aranyat és az edényeket Istenünk házában, és átadták Merémót papnak, Úrijjá fiának. Vele volt Eleázár, Fineás fia, és mellettük volt Józábád, Jésúa fia, meg Nóadjá, Binnúj fia, léviták.</span> <span class="verse"><a name="34">34</a>Mindent megszámoltak és megmértek, és ugyanakkor följegyezték az egész súlyt.</span> <span class="verse"><a name="35">35</a>Amikor megérkeztek a fogságból a száműzöttek, égőáldozatot mutattak be Izráel Istenének: tizenkét bikát egész Izráelért, kilencvenhat kost, hetvenhét bárányt, tizenkét vétekáldozati bakot, mindezt égőáldozatul az ÚRnak.</span> <span class="verse"><a name="36">36</a>És átadták a király rendelkezését a királyi kormányzóknak és a Folyamon túli helytartóknak. Ezek támogatták a népet és az Isten házát.</span> </p></div</div></div></body></html>