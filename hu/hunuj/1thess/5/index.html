<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Az időpontokról és alkalmakról pedig nem szükséges írnom nektek, testvéreim,</span> <span class="verse"><a name="2">2</a>mert ti magatok is jól tudjátok, hogy az Úr napja úgy jön el, mint éjjel a tolvaj.</span> <span class="verse"><a name="3">3</a>Amikor azt mondják: Békesség és biztonság, akkor tör rájuk hirtelen a végső romlás, mint a fájdalom a várandós asszonyra&#59; és nem fognak megmenekülni.</span> <span class="verse"><a name="4">4</a>Ti azonban, testvéreim, nem vagytok sötétségben, hogy az a nap tolvajként lephetne meg titeket.</span> <span class="verse"><a name="5">5</a>Hiszen valamennyien a világosság és a nappal fiai vagytok, nem vagyunk az éjszakáé, sem a sötétségé.</span> <span class="verse"><a name="6">6</a>Akkor ne is aludjunk, mint a többiek, hanem legyünk éberek és józanok.</span> <span class="verse"><a name="7">7</a>Mert akik alusznak, éjjel alusznak, és akik megrészegednek, éjjel részegednek meg.</span> <span class="verse"><a name="8">8</a>Mi azonban, akik a nappal fiai vagyunk, legyünk józanok, vegyük magunkra a hit és a szeretet páncélját, és mint sisakot, az üdvösség reménységét.</span> <span class="verse"><a name="9">9</a>Mert az Isten nem haragra rendelt minket, hanem hogy elnyerjük az üdvösséget a mi Urunk Jézus Krisztus által,</span> <span class="verse"><a name="10">10</a>aki meghalt értünk, hogy akár ébren vagyunk, akár alszunk, vele együtt éljünk.</span> <span class="verse"><a name="11">11</a>Vigasztaljátok tehát egymást, és építse egyik a másikat, ahogyan teszitek is.</span> <span class="verse"><a name="12">12</a>Kérünk titeket, testvéreink, hogy becsüljétek meg azokat, akik fáradoznak közöttetek, akik elöljáróitok az Úrban, és intenek is titeket,</span> <span class="verse"><a name="13">13</a>és munkájukért nagyon becsüljétek őket. Éljetek egymással békességben.</span> <span class="verse"><a name="14">14</a>Kérünk titeket, testvéreink, intsétek a tétlenkedőket, biztassátok a bátortalanokat, karoljátok fel az erőtleneket, legyetek türelmesek mindenkihez.</span> <span class="verse"><a name="15">15</a>Vigyázzatok, hogy senki se fizessen a rosszért rosszal, hanem törekedjetek mindenkor a jóra egymás iránt és mindenki iránt.</span> <span class="verse"><a name="16">16</a>Mindenkor örüljetek,</span> <span class="verse"><a name="17">17</a>szüntelenül imádkozzatok,</span> <span class="verse"><a name="18">18</a>mindenért hálát adjatok, mert ez az Isten akarata Jézus Krisztus által a ti javatokra.</span> <span class="verse"><a name="19">19</a>A Lelket ne oltsátok ki,</span> <span class="verse"><a name="20">20</a>a prófétálást ne vessétek meg,</span> <span class="verse"><a name="21">21</a>de mindent vizsgáljatok meg: a jót tartsátok meg,</span> <span class="verse"><a name="22">22</a>a gonosz minden fajtájától tartózkodjatok.</span> <span class="verse"><a name="23">23</a>Maga pedig a békesség Istene szenteljen meg titeket teljesen, és őrizze meg a ti lelketeket, elméteket és testeteket teljes épségben, feddhetetlenül a mi Urunk Jézus Krisztus eljövetelére.</span> <span class="verse"><a name="24">24</a>Hű az, aki elhív erre titeket&#59; és ő meg is cselekszi azt.</span> <span class="verse"><a name="25">25</a>Testvéreim, imádkozzatok értünk is.</span> <span class="verse"><a name="26">26</a>Köszöntsetek minden testvért szent csókkal.</span> <span class="verse"><a name="27">27</a>Nyomatékosan kérlek titeket az Úrra, hogy olvassátok fel ezt a levelet minden testvérnek!</span> <span class="verse"><a name="28">28</a>A mi Urunk Jézus Krisztus kegyelme legyen veletek!</span> </p></div</div></div></body></html>