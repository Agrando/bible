<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/josh">Joshua</a> &gt <strong>Chapter 21</strong></div><p><span class="verse"><a name="1">1</a>Azután odamentek a léviták családfői Eleázár paphoz és Józsuéhoz, Nún fiához meg az izráeli törzsek családfőihez,</span> <span class="verse"><a name="2">2</a>és így szóltak hozzájuk Silóban, Kánaán földjén: Az ÚR megparancsolta Mózes által, hogy adjatok nekünk városokat lakóhelyül és legelőket állatainknak.</span> <span class="verse"><a name="3">3</a>Izráel fiai tehát ezeket a városokat adták a lévitáknak a maguk örökségéből a legelőkkel együtt az ÚR parancsa szerint:</span> <span class="verse"><a name="4">4</a>Amikor a kehátiak nemzetségeire esett a sors, a léviták között Áron pap fiainak tizenhárom város jutott sorsolással Júda törzséből, Simeon törzséből és Benjámin törzséből.</span> <span class="verse"><a name="5">5</a>Kehát többi fiának pedig tíz város jutott sorsolással Efraim törzse nemzetségeiből, Dán törzséből és Manassé törzse egyik feléből.</span> <span class="verse"><a name="6">6</a>Gérsón fiainak tizenhárom város jutott sorsolással Issakár törzse nemzetségeiből, Ásér törzséből, Naftáli törzséből és Manassé törzse másik feléből Básánban.</span> <span class="verse"><a name="7">7</a>Merári fiai nemzetségeinek tizenkét város jutott Rúben törzséből, Gád törzséből és Zebulon törzséből.</span> <span class="verse"><a name="8">8</a>Izráel fiai tehát a lévitáknak adták ezeket a városokat legelőikkel együtt sorsolással, ahogyan Mózes által megparancsolta az ÚR.</span> <span class="verse"><a name="9">9</a>Júda fiainak a törzséből és Simeon fiainak a törzséből név szerint a következő városokat adták oda:</span> <span class="verse"><a name="10">10</a>A Lévi fiai közül, a Kehát nemzetségéből származó Áron fiainak, mert rájuk esett először a sors,</span> <span class="verse"><a name="11">11</a>nekik adták Anák atyjának városát, Kirjat-Arbát, azaz Hebrónt a Júda hegyvidékén a körülötte levő legelőkkel együtt.</span> <span class="verse"><a name="12">12</a>De a város mezejét és falvait Kálébnak, Jefunne fiának adták birtokul.</span> <span class="verse"><a name="13">13</a>Áron pap fiainak adták a gyilkosok menedékvárosát, Hebrónt legelőjével együtt, Libnát legelőjével együtt,</span> <span class="verse"><a name="14">14</a>Jattírt legelőjével együtt, Estemóát legelőjével együtt,</span> <span class="verse"><a name="15">15</a>Hólónt legelőjével együtt, Debirt legelőjével együtt,</span> <span class="verse"><a name="16">16</a>Aint legelőjével együtt, Juttát legelőjével együtt és Bétsemest legelőjével együtt: kilenc várost ebből a két törzsből.</span> <span class="verse"><a name="17">17</a>Benjámin törzséből pedig Gibeónt legelőjével együtt, Gebát legelőjével együtt,</span> <span class="verse"><a name="18">18</a>Anátótot legelőjével együtt és Almónt legelőjével együtt: négy várost.</span> <span class="verse"><a name="19">19</a>Áron fiainak, a papoknak összesen tizenhárom város jutott a hozzájuk tartozó legelőkkel együtt.</span> <span class="verse"><a name="20">20</a>A Kehát fiai nemzetségeihez tartozó léviták közül Kehát többi fiának ezek a városok jutottak sorsolással Efraim törzséből:</span> <span class="verse"><a name="21">21</a>Nekik adták az Efraim hegyvidékén a gyilkosok menedékvárosát, Sikemet legelőjével együtt, továbbá Gézert legelőjével együtt,</span> <span class="verse"><a name="22">22</a>Kibcaimot legelőjével együtt és Bét-Hórónt legelőjével együtt: négy várost.</span> <span class="verse"><a name="23">23</a>Dán törzséből Eltekét legelőjével együtt, Gibbetónt legelőjével együtt,</span> <span class="verse"><a name="24">24</a>Ajjálónt legelőjével együtt, és Gat-Rimmónt legelőjével együtt: négy várost.</span> <span class="verse"><a name="25">25</a>Manassé törzse egyik feléből Taanakot legelőjével együtt és Gat-Rimmónt legelőjével együtt: két várost.</span> <span class="verse"><a name="26">26</a>Kehát fiai többi nemzetségének öszszesen tíz város jutott a legelőkkel együtt.</span> <span class="verse"><a name="27">27</a>A léviták nemzetségei közül Gérsón fiainak adták Manassé törzse másik feléből a gyilkosok menedékvárosát, Gólánt Básánban legelőjével együtt és Beesterát legelőjével együtt: két várost.</span> <span class="verse"><a name="28">28</a>Issakár törzséből Kisjónt legelőjével együtt, Dobratot legelőjével együtt,</span> <span class="verse"><a name="29">29</a>Jarmútot legelőjével együtt és Én-Gannímot legelőjével együtt: négy várost.</span> <span class="verse"><a name="30">30</a>Ásér törzséből Misált legelőjével együtt, Abdónt legelőjével együtt,</span> <span class="verse"><a name="31">31</a>Helkatot legelőjével együtt és Rehóbot legelőjével együtt: négy várost.</span> <span class="verse"><a name="32">32</a>Naftáli törzséből Galileában a gyilkosok menedékvárosát, Kedest legelőjével együtt, Hammót-Dórt legelőjével együtt és Kartánt legelőjével együtt: három várost.</span> <span class="verse"><a name="33">33</a>A gérsóni nemzetségeknek összesen tizenhárom város jutott a legelőkkel együtt.</span> <span class="verse"><a name="34">34</a>A többi lévitának, Merári fiai nemzetségeinek adták Zebulon törzséből Jokneámot legelőjével együtt, Kartát legelőjével együtt,</span> <span class="verse"><a name="35">35</a>Dimnát legelőjével együtt és Nahalált legelőjével együtt: négy várost.</span> <span class="verse"><a name="36">36</a>Rúben törzséből Becert legelőjével együtt, Jahcát legelőjével együtt,</span> <span class="verse"><a name="37">37</a>Kedémótot legelőjével együtt és Méfáatot legelőjével együtt: négy várost.</span> <span class="verse"><a name="38">38</a>Gád törzséből Gileádban a gyilkosok menedékvárosát, Rámótot legelőjével együtt, Mahanaimot legelőjével együtt,</span> <span class="verse"><a name="39">39</a>Hesbónt legelőjével együtt és Jazért legelőjével együtt: összesen négy várost.</span> <span class="verse"><a name="40">40</a>A léviták többi nemzetségei közül Merári fiai nemzetségeinek jutott sorsolással tizenkét város.</span> <span class="verse"><a name="41">41</a>A lévitáknak tehát összesen negyvennyolc város jutott a hozzájuk tartozó legelőkkel együtt Izráel fiai birtokaiból.</span> <span class="verse"><a name="42">42</a>Ezekhez a városokhoz városonként legelő is tartozott körös-körül. Így volt mindegyik városnál.</span> <span class="verse"><a name="43">43</a>Így adta oda az ÚR Izráelnek az egész országot, amelyről esküvel ígérte, hogy atyáiknak adja. Birtokba is vették, és letelepedtek benne.</span> <span class="verse"><a name="44">44</a>Nyugalmat is adott nekik az ÚR mindenfelől, pontosan úgy, ahogyan esküvel ígérte atyáiknak. Senki sem tudott megállni velük szemben ellenségeik közül. Minden ellenségüket kezükbe adta az ÚR.</span> <span class="verse"><a name="45">45</a>Egyetlen szó sem veszett el azokból az ígéretekből, amelyeket az ÚR Izráel házának tett. Mind beteljesedett.</span> </p></div</div></div></body></html>