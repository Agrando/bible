<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/josh">Joshua</a> &gt <strong>Chapter 19</strong></div><p><span class="verse"><a name="1">1</a>Másodszor Simeonra, Simeon fiainak törzsére esett a sors nemzetségenként. Az ő örökségük Júda fiainak az örökségén belül volt.</span> <span class="verse"><a name="2">2</a>Örökségük lett Beérseba, Seba és Móládá,</span> <span class="verse"><a name="3">3</a>Hacar-Súál, Bálá és Ecem,</span> <span class="verse"><a name="4">4</a>Eltólad, Betúl és Hormá,</span> <span class="verse"><a name="5">5</a>Ciklag, Bét-Markábót és Hacar-Szúszá,</span> <span class="verse"><a name="6">6</a>Bét-Lebáót és Sárúhen. Tizenhárom város falvaival együtt.</span> <span class="verse"><a name="7">7</a>Ain, Rimmón, Eter és Ásán. Négy város falvaival együtt.</span> <span class="verse"><a name="8">8</a>Továbbá mindazok a falvak, amelyek ezek körül a városok körül voltak Baalat-Beérig, a délvidéki Rámáig. Ez Simeon fiai törzsének az öröksége nemzetségeinek megfelelően.</span> <span class="verse"><a name="9">9</a>Júda fiainak a részéből adtak Simeon fiainak örökséget, mert Júda fiainak az osztályrésze elég nagy volt ehhez. Ezért kaptak örökséget Simeon fiai azoknak az örökségén belül.</span> <span class="verse"><a name="10">10</a>Harmadszor Zebulon fiaira, az ő nemzetségeikre esett a sors. Örökségük határa Szárídig ér.</span> <span class="verse"><a name="11">11</a>Fölmegy a határuk nyugatnak Maralá felé, érinti Dabbesetet, és érinti azt a patakot, amely Jokneámmal szemben van.</span> <span class="verse"><a name="12">12</a>Keleten Szárídtól keletre fordul Kiszlót-Tábór határán, azután Dobratnak megy, és fölmegy Jáfíáig.</span> <span class="verse"><a name="13">13</a>Onnan továbbmegy keleti irányban Gát-Héfernek és Ét-Kácínnak, majd elér Rimmónig, amely Néá felé terül el.</span> <span class="verse"><a name="14">14</a>Ezt megkerüli a határ Hannátóntól északra, és Jiftah-Él völgyében végződik.</span> <span class="verse"><a name="15">15</a>Ott van még Kattát, Nahalál, Simrón, Jidalá és Betlehem. Tizenkét város falvaival együtt.</span> <span class="verse"><a name="16">16</a>Ez Zebulon fiainak az öröksége nemzetségeiknek megfelelően: ezek a városok falvaikkal együtt.</span> <span class="verse"><a name="17">17</a>Negyedszer Issakárra esett a sors, Issakár fiaira, az ő nemzetségeikre.</span> <span class="verse"><a name="18">18</a>Az ő területükön van Jezréel, Keszulót és Suném,</span> <span class="verse"><a name="19">19</a>Hafáraim, Síón és Anáharat,</span> <span class="verse"><a name="20">20</a>Rabbít, Kisjón és Ebec,</span> <span class="verse"><a name="21">21</a>Remet, Én-Ganním, Én-Haddá és Bét-Paccéc.</span> <span class="verse"><a name="22">22</a>Érinti a határ Tábórt, Sahacímát és Bétsemest, úgyhogy határuk a Jordánnál végződik. Tizenhat város falvaival együtt.</span> <span class="verse"><a name="23">23</a>Ez Issakár fiai törzsének az öröksége nemzetségenként: ezek a városok falvaikkal együtt.</span> <span class="verse"><a name="24">24</a>Ötödször Ásér fiainak a törzsére, az ő nemzetségeikre esett a sors.</span> <span class="verse"><a name="25">25</a>Az ő területükön van Helkat, Halí, Beten és Aksáf,</span> <span class="verse"><a name="26">26</a>Alammelek, Amád és Misál. Nyugaton érinti a határ a Karmelt és a Libnát-patakot.</span> <span class="verse"><a name="27">27</a>Innen kelet felé fordul Bét-Dágónnak, és érintkezik Zebulonnal és Jiftah-Él völgyével észak felé, érinti Bét-Émeket és Neíélt. Majd elér északon Kábúlig.</span> <span class="verse"><a name="28">28</a>Innen Ebrón, Rehób, Hammón és Káná mellett egészen Szidón-Rabbáig húzódik.</span> <span class="verse"><a name="29">29</a>Azután Rámá felé fordul a határ, egészen Tírusz erődített városáig. Majd Hószának fordul a határ, és a vége a tengernél van Hebeltől, Akzíbig.</span> <span class="verse"><a name="30">30</a>Ott van még Ummá, Afík és Rehób. Huszonkét város falvaival együtt.</span> <span class="verse"><a name="31">31</a>Ez Ásér fiai törzsének az öröksége nemzetségeinek megfelelően: ezek a városok falvaikkal együtt.</span> <span class="verse"><a name="32">32</a>Hatodszor Naftáli fiaira esett a sors&#59; Naftáli fiaira, az ő nemzetségeikre.</span> <span class="verse"><a name="33">33</a>Az ő határuk Héleftől, a caananními tölgyfától Adámí-Nekeben és Jabneélen át Lakkúmig terjed, és a Jordánig ér el.</span> <span class="verse"><a name="34">34</a>Azután nyugat felé Aznót-Tábórnak fordul a határ, és onnan elér Húkókig. Délen Zebulonnal érintkezik, nyugaton meg Ásérral érintkezik. Keleten pedig a Jordánnal.</span> <span class="verse"><a name="35">35</a>A megerősített városok ezek: Ciddím, Cér, Hammat, Rakkat és Kinneret,</span> <span class="verse"><a name="36">36</a>Adámá, Rámá és Hácór,</span> <span class="verse"><a name="37">37</a>Kedes, Edrei és Én-Hácór,</span> <span class="verse"><a name="38">38</a>Jirón, Migdal-Él, Horém, Bét-Anát és Bétsemes: tizenkilenc város falvaival együtt.</span> <span class="verse"><a name="39">39</a>Ez lett Naftáli fiai törzsének az öröksége nemzetségeinek megfelelően: ezek a városok falvaikkal együtt.</span> <span class="verse"><a name="40">40</a>Hetedszer Dán fiainak törzsére esett a sors, az ő nemzetségeikre.</span> <span class="verse"><a name="41">41</a>Az ő örökségük területén van Corá, Estáól és Ír-Semes,</span> <span class="verse"><a name="42">42</a>Saalabbin, Ajjálón és Jitlá,</span> <span class="verse"><a name="43">43</a>Élón, Timnátá és Ekrón,</span> <span class="verse"><a name="44">44</a>Elteké, Gibbetón és Baalat,</span> <span class="verse"><a name="45">45</a>Jehud, Bené-Berak és Gat-Rimmón,</span> <span class="verse"><a name="46">46</a>Mé-Jarkón és Rakkón, a Jáfó előtt levő területtel együtt.</span> <span class="verse"><a name="47">47</a>De Dán fiai elvesztették területüket. Ezért felvonultak Dán fiai, és megtámadták Lesemet. Elfoglalták azt, és kardélre hányták, birtokba vették, és letelepedtek benne. Azután elnevezték Lesemet Dánnak, ősatyjuknak, Dánnak a nevéről.</span> <span class="verse"><a name="48">48</a>Ez Dán fiai törzsének az öröksége nemzetségenként: ezek a városok falvaikkal együtt.</span> <span class="verse"><a name="49">49</a>Amikor befejezték az örökségosztást az ország területén, akkor örökséget adtak Izráel fiai maguk között Józsuénak, Nún fiának is.</span> <span class="verse"><a name="50">50</a>Az ÚR parancsa szerint adták neki azt a várost, amelyet kért: Timnat-Szerahot, az Efraim hegyvidékén. Felépítette a várost, és abban lakott.</span> <span class="verse"><a name="51">51</a>Ezeket a területeket osztotta ki örökségül Eleázár pap meg Józsué, Nún fia és az izráeli törzsek családfői sorsvetéssel Silóban, az ÚR színe előtt, a kijelentés sátrának a bejáratánál. Így fejezték be az ország felosztását.</span> </p></div</div></div></body></html>