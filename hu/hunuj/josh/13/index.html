<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/josh">Joshua</a> &gt <strong>Chapter 13</strong></div><p><span class="verse"><a name="1">1</a>Amikor Józsué megöregedett, és megvénült, ezt mondta neki az ÚR: Te megöregedtél, megvénültél, pedig még igen sok birtokba veendő maradt az országban.</span> <span class="verse"><a name="2">2</a>Ez van még hátra az országból: a filiszteusok egész területe és a gesúriaké mind&#59;</span> <span class="verse"><a name="3">3</a>az Egyiptomtól keletre fekvő terület, Sihórtól észak felé a kánaániakhoz tartozó Ekrón határáig&#59; a filiszteusok öt fejedelme: a gázai, asdódi, askelóni, gáti és ekróni&#59; továbbá az avviak&#59;</span> <span class="verse"><a name="4">4</a>délen a kánaániak egész földje és a szidóni Meárá egészen Afékig, az emóriak határáig.</span> <span class="verse"><a name="5">5</a>Azután a gebaliak földje és keleten az egész Libánon, a Hermón hegység lábánál fekvő Baal-Gádtól egészen a hamáti útig&#59;</span> <span class="verse"><a name="6">6</a>a hegység egész lakossága a Libánontól Miszrefót-Majimig, az összes szidóni. Én magam űzöm ki őket Izráel fiai elől. Oszd csak ki sorsvetéssel Izráelnek örökségül, ahogyan megparancsoltam neked.</span> <span class="verse"><a name="7">7</a>Most azért oszd el ezt a földet örökségül a kilenc törzs és Manassé fél törzse között.</span> <span class="verse"><a name="8">8</a>Ugyanakkor a rúbeniek és gádiak is megkapták örökségüket, amit Mózes adott nekik a Jordánon túl keleten. Úgy osztották fel, ahogyan Mózes, az ÚR szolgája adta nekik:</span> <span class="verse"><a name="9">9</a>Aróértól fogva, amely az Arnón patak partján van, a várost a patak középső folyásánál és Médebának egész fennsíkját Dibónig,</span> <span class="verse"><a name="10">10</a>meg az emóriak királyának, a Hesbónban uralkodó Szíhónnak összes városát az ammóniak határáig&#59;</span> <span class="verse"><a name="11">11</a>Gileádot, meg a gesúriak és maakátiak területét, az egész Hermón-hegységet és az egész Básánt Szalkáig&#59;</span> <span class="verse"><a name="12">12</a>Básánban Óg egész királyságát, aki Astárótban és Edreiben uralkodott. Ő maradt meg a refáiak utódai közül, akiket Mózes vert le, és űzött el.</span> <span class="verse"><a name="13">13</a>De Izráel fiai nem űzték ki a gesúriakat és maakátiakat, ezért Gesúr és Maakát lakói ott vannak Izráel között még ma is.</span> <span class="verse"><a name="14">14</a>Csak Lévi törzsének nem adott örökséget: Izráel Istenének, az ÚRnak tűzáldozatait kapta örökségül az ígéret szerint.</span> <span class="verse"><a name="15">15</a>Rúben fiai törzsének ezt adta Mózes nemzetségenként.</span> <span class="verse"><a name="16">16</a>Övék lett a következő terület: Aróértól fogva, amely az Arnón patak partján van, maga a város a patak középső folyásánál és Médebának egész fennsíkja,</span> <span class="verse"><a name="17">17</a>Hesbón és a hozzátartozó városok a fennsíkon, Díbón, Bámót-Baal és Bét-Baal-Meón,</span> <span class="verse"><a name="18">18</a>Jahcá, Kedémót, és Méfaat,</span> <span class="verse"><a name="19">19</a>Kirjátaim, Szibmá és Ceret-Hassahar a völgyből kiemelkedő hegyen,</span> <span class="verse"><a name="20">20</a>továbbá Bét-Peór, a Piszga dombvidéke és Bét-Hajjesímót.</span> <span class="verse"><a name="21">21</a>A fennsík összes városa és az emóriak királyának, a Hesbónban uralkodó Szíhónnak egész királysága. Őt is megverte Mózes meg Midján fejedelmeit: Evít és Rekemet, Cúrt és Húrt is, meg Rebát, a Szíhónnak alárendelt vezéreket, akik az országban laktak.</span> <span class="verse"><a name="22">22</a>Bálámot, Beór fiát, a jóst is fegyverrel ölték meg Izráel fiai a többi lemészároltakkal együtt.</span> <span class="verse"><a name="23">23</a>Rúben fiainak területe tehát a Jordán és vidéke lett. Ez Rúben fiainak az öröksége nemzetségenként, ezek a városok a hozzájuk tartozó falvakkal együtt.</span> <span class="verse"><a name="24">24</a>Gád törzsének, Gád fiainak is Mózes adott örökséget nemzetségenként.</span> <span class="verse"><a name="25">25</a>Ez a terület jutott nekik: Jazér és Gileád összes városa és az ammóniak országának fele Aróérig, amely Rabbával szemben van,</span> <span class="verse"><a name="26">26</a>azután Hesbóntól Rámat-Hammicpéig és Betónímig, meg Mahanaimtól Lódebár határáig.</span> <span class="verse"><a name="27">27</a>A völgyben pedig Bét-Hárám, Bét-Nimrá, Szukkót és Cáfón, ami megmaradt Hesbón királyának, Szíhónnak a királyságából. Tehát a Jordán és vidéke, a Kinneret-tenger végéig a Jordánon túl keleten,</span> <span class="verse"><a name="28">28</a>ez Gád fiainak az öröksége nemzetségenként, ezek a városok a hozzájuk tartozó falvakkal együtt.</span> <span class="verse"><a name="29">29</a>Manassé törzse felének is Mózes adott örökséget. Ez jutott a Manassé fiai törzse felének nemzetségenként:</span> <span class="verse"><a name="30">30</a>az ő területük lett Mahanaimtól kezdve az egész Básán, Ógnak, Básán királyának az egész királysága és Jáírnak összes faluja, amely Básánban van, hatvan város.</span> <span class="verse"><a name="31">31</a>Továbbá Gileád fele és Astárót meg Edrei, Óg királyságának a városai Básánban. Ez jutott a Manassétól származó Mákír fiainak, Mákír fiai felének, nemzetségenként.</span> <span class="verse"><a name="32">32</a>Ezeket adta Mózes örökségül Móáb mezőségén, a Jordánon túl, Jerikótól keletre.</span> <span class="verse"><a name="33">33</a>Lévi törzsének azonban nem adott Mózes örökséget. Maga az ÚR, Izráel Istene az ő öröksége, ahogyan megígérte neki.</span> </p></div</div></div></body></html>