<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/josh/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/josh">Joshua</a> &gt <strong>Chapter 18</strong></div><p><span class="verse"><a name="1">1</a>Izráel fiainak egész közössége összegyűlt Silóban. Ott helyezték el a kijelentés sátrát, miután meghódolt előttük az ország.</span> <span class="verse"><a name="2">2</a>De maradt Izráel fiai között még hét törzs, amelyeknek nem osztottak örökséget.</span> <span class="verse"><a name="3">3</a>Azért ezt mondta Józsué Izráel fiainak: Meddig késtek még elmenni és birtokba venni azt a földet, amelyet nektek adott atyáitok Istene, az ÚR?</span> <span class="verse"><a name="4">4</a>Jelöljetek ki törzsenként három férfit, hogy elküldjem őket. Induljanak el, járják be az országot, készítsenek róla leírást örökségüknek megfelelően, majd jöjjenek el hozzám.</span> <span class="verse"><a name="5">5</a>Azután osszák fel maguk között hét részre. Júda maradjon meg a maga területén délen, József háza is maradjon meg a maga területén északon.</span> <span class="verse"><a name="6">6</a>Ti tehát készítsetek leírást arról a földről, a hét birtokrészről, és hozzátok ide hozzám, hogy kisorsoljam közöttetek Istenünknek, az ÚRnak színe előtt.</span> <span class="verse"><a name="7">7</a>De a lévitáknak nincs birtokrésze köztetek, mert az ÚR papi szolgálata az ő örökségük. Gád, Rúben és a Manassé-törzs fele pedig már megkapta örökségét a Jordánon túl keleten, amit Mózes, az ÚR szolgája adott nekik.</span> <span class="verse"><a name="8">8</a>El is indultak azok a férfiak, és elmentek. Amikor útra keltek, megparancsolta nekik Józsué, hogy készítsenek leírást az országról. Ezt mondta: Menjetek el, járjátok be az országot, és készítsetek róla leírást! Azután térjetek vissza hozzám, és én kisorsolom köztetek itt, Silóban, az ÚR színe előtt.</span> <span class="verse"><a name="9">9</a>Elmentek tehát a férfiak, bejárták az országot, és egy könyvben leírást készítettek a városokról és a hét birtokrészről. Azután visszamentek Józsuéhoz a silói táborba.</span> <span class="verse"><a name="10">10</a>Józsué pedig sorsot vetett nekik Silóban, az ÚR színe előtt, és felosztotta ott Józsué a földet Izráel fiai között&#59; mindenki megkapta a maga részét.</span> <span class="verse"><a name="11">11</a>A sorsolás először Benjámin fiainak törzsére, annak nemzetségeire esett. A sorsolásban nekik jutott terület Júda fiai és József fiai közé esett.</span> <span class="verse"><a name="12">12</a>Határuk az északi oldalon a Jordánnál kezdődik, majd fölmegy a határ a jerikói hegyhátra északon&#59; azután a hegyvidéken át megy nyugat felé, és Bét-Áven pusztájánál ér ki.</span> <span class="verse"><a name="13">13</a>Onnan továbbmegy a határ Lúz felé, a lúzi, azaz bételi hegyháttól délre. Azután leszáll a határ Atrót-Addár felé a hegyvidéken, az alsó Bét-Hóróntól délre.</span> <span class="verse"><a name="14">14</a>Majd elkanyarodik a határ, és a nyugati oldalon dél felé fordul&#59; attól a hegytől délre, amely Bét-Hórónnal szemben van, és Kirjat-Baalnál, azaz Kirjat-Jeárimnál, Júda fiainak a városánál végződik. Ez a nyugati oldal.</span> <span class="verse"><a name="15">15</a>A déli oldal Kirjat-Jeárim szélénél kezdődik. Elkezdődik a határ nyugaton, és elér a Mé-Neftóah-forráshoz.</span> <span class="verse"><a name="16">16</a>Innen lemegy a határ annak a hegynek a lábához, amely a Ben-Hinnóm-völggyel szemben van a refáiak völgyétől északra. Azután lemegy a Hinnóm-völgybe, a jebúszi hegyhátra dél felé&#59; lemegy a Rógél-forráshoz,</span> <span class="verse"><a name="17">17</a>majd északnak kanyarodik, és elér Én-Semesig, ahonnan kiér Gelílótig, az Adummím hágójával szemben, és lemegy a rúbeni Eben-Bóhanra.</span> <span class="verse"><a name="18">18</a>Azután átmegy a pusztasággal szemben levő hegyhátra észak felé, és lemegy a pusztaságba.</span> <span class="verse"><a name="19">19</a>Majd átmegy a határ Bét-Hoglá hegyhátára észak felé, és a határ a Sós-tenger északi öblénél végződik, a Jordán déli végénél. Ez a déli határ.</span> <span class="verse"><a name="20">20</a>A keleti oldalon a Jordán határolja. Ez Benjámin fiai örökségének a határa nemzetségeik körül.</span> <span class="verse"><a name="21">21</a>Ezek Benjámin fiai törzsének a városai nemzetségeinek megfelelően: Jerikó, Bét-Hoglá és Émek-Kecíc.</span> <span class="verse"><a name="22">22</a>Bét-Arábá, Cemáraim és Bétel,</span> <span class="verse"><a name="23">23</a>Avvím, Párá és Ofrá,</span> <span class="verse"><a name="24">24</a>Kefár-Ammóná, Ofní és Geba. Tizenkét város falvaival együtt.</span> <span class="verse"><a name="25">25</a>Gibeón, Rámá és Beérót,</span> <span class="verse"><a name="26">26</a>Micpe, Kefírá és Mócá,</span> <span class="verse"><a name="27">27</a>Rekem, Jirpeél és Taralá,</span> <span class="verse"><a name="28">28</a>Céla, Elef és Jebúsz, azaz Jeruzsálem&#59; továbbá Gibat és Kirjat. Tizennégy város falvaival együtt. Ez Benjámin fiainak az öröksége nemzetségeiknek megfelelően.</span> </p></div</div></div></body></html>