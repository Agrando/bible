<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/neh/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/neh">Nehemiah</a> &gt <strong>Chapter 11</strong></div><p><span class="verse"><a name="1">1</a>A nép vezetői Jeruzsálemben telepedtek le. A nép többi részére pedig sorsot vetettek azért, hogy minden tíz ember közül egy Jeruzsálembe költözzék, és a szent városban lakjék, a többi kilenc pedig maradjon a maga városában.</span> <span class="verse"><a name="2">2</a>Mindazokat, akik önként vállalkoztak arra, hogy Jeruzsálemben telepedjenek le, áldotta a nép.</span> <span class="verse"><a name="3">3</a>A júdai tartomány főemberei Jeruzsálemben telepedtek le. De Júda városaiban lakott a maga birtokán, a maga városában Izráel többi része, a papok, a léviták, a templomszolgák és Salamon szolgáinak a leszármazottai.</span> <span class="verse"><a name="4">4</a>Jeruzsálemben telepedtek le Júda leszármazottai és Benjámin leszármazottai közül a következők: Júda leszármazottai közül Atájá, Uzzijjá fia, aki Zekarjá fia, aki Amarjá fia, aki Sefatjá fia, aki Mahalalél fia volt, Pérec leszármazottai közül.</span> <span class="verse"><a name="5">5</a>Továbbá Maaszéjá, aki Bárúk fia, aki Kol-Hóze fia, aki Hazájá fia, aki Adájá fia, aki Jójárib fia, aki Zekarjá fia, aki pedig Hassilóni fia volt.</span> <span class="verse"><a name="6">6</a>Pérec leszármazottai közül összesen négyszázhatvannyolc tekintélyes ember telepedett le Jeruzsálemben.</span> <span class="verse"><a name="7">7</a>Benjámin leszármazottai közül Szallu, Messulám fia, aki Jóéd fia, aki Pedájá fia, aki Kólájá fia, aki Maaszéjá fia, aki Ítiél fia, aki pedig Jesajá fia volt.</span> <span class="verse"><a name="8">8</a>Azután Gabbaj és Szallaj, összesen kilencszázhuszonnyolcan.</span> <span class="verse"><a name="9">9</a>Ezeknek Jóél, Zikri fia volt a felügyelőjük, Júda, Hasszenúá fia pedig a város helyettes felügyelője volt.</span> <span class="verse"><a name="10">10</a>A papok közül Jedajá, Jójárib fia, Jákin,</span> <span class="verse"><a name="11">11</a>Szerájá, Hilkijjá fia, aki Mesullám fia, aki Cádók fia, aki Merájót fia, aki Ahitúbnak, az Isten háza felügyelőjének a fia volt.</span> <span class="verse"><a name="12">12</a>Szolgatársaik, a templomi munkák végzői nyolcszázhuszonketten voltak. Továbbá Adájá, Jeróhám fia, aki Pelaljá fia, aki Amci fia, aki Zekarjá fia, aki Pashúr fia, aki pedig Malkijjá fia volt.</span> <span class="verse"><a name="13">13</a>Rokonsága, a családfők, kétszáznegyvenketten voltak. Továbbá Amasszaj, Azarél fia, aki Ahzaj fia, aki Mesillémót fia, aki Immér fia volt.</span> <span class="verse"><a name="14">14</a>Rokonsága, tekintélyes emberek, százhuszonnyolcan voltak, és a felügyelőjük Zabdiél, Haggedólim fia volt.</span> <span class="verse"><a name="15">15</a>A léviták közül Semajá, Hassúb fia, aki Azrikám fia, aki Hasabjá fia, aki Bunni fia volt.</span> <span class="verse"><a name="16">16</a>A léviták főemberei közül Sabbetaj és Józábád az Isten házán kívül adódó munkát irányította.</span> <span class="verse"><a name="17">17</a>Mattanjá, Míká fia, aki Zabdi fia, aki Ászáf fia volt, ő volt az éneklés vezetője, aki az imádságnál a magasztaló éneket szokta elkezdeni. Bakbukjá volt testvérei körében a második. Azután Abdá, Sammúa fia, aki Gálál fia, aki pedig Jedútún fia volt.</span> <span class="verse"><a name="18">18</a>Összesen kétszáznyolcvannégy lévita lakott a szent városban.</span> <span class="verse"><a name="19">19</a>Kapuőrök voltak Akkúb, Talmón és rokonságuk. Százhetvenketten őrködtek a kapuknál.</span> <span class="verse"><a name="20">20</a>Izráel többi része, a papok és a léviták Júda többi városaiban laktak, mindenki a maga birtokán.</span> <span class="verse"><a name="21">21</a>A templomszolgák a Várhegyen laktak. Cíhá és Gispá voltak a templomszolgák felügyelői.</span> <span class="verse"><a name="22">22</a>A jeruzsálemi léviták felügyelője Uzzi, Báni fia volt, aki Hasabjá fia, aki Mattanjá fia, aki Míká fia volt Ászáf fiai közül, akik az Isten háza szolgálatában énekelni szoktak.</span> <span class="verse"><a name="23">23</a>Mert királyi parancs és szigorú rendelkezés szabályozta az énekesek napról napra végzendő teendőit.</span> <span class="verse"><a name="24">24</a>Petahjá, Mesézabél fia, aki Júda fiának, Zerahnak a fiai közül való volt, a király megbízottja volt a nép mindenféle ügyének az intézésére.</span> <span class="verse"><a name="25">25</a>A vidéki városokban a Júda fiai közül valók Kirjat-Arbában és falvaiban laktak, továbbá Dibónban és falvaiban, Jekabceélben és falvaiban,</span> <span class="verse"><a name="26">26</a>Jésúában, Móládában és Bét-Peletben,</span> <span class="verse"><a name="27">27</a>Hacar-Súálban, Beérsebában és falvaiban,</span> <span class="verse"><a name="28">28</a>Ciklágban, Mekónában és falvaiban,</span> <span class="verse"><a name="29">29</a>Én-Rimmónban, Corában és Jarmútban,</span> <span class="verse"><a name="30">30</a>Zánóahban, Adullámban és falvaikban, Lákisban és mezőin, Azékában és falvaiban. Beérsebától a Hinnóm-völgyig voltak a telepeik.</span> <span class="verse"><a name="31">31</a>Benjámin fiai pedig Gebában, Mikmászban, Ajjában, Bételben és falvaiban laktak,</span> <span class="verse"><a name="32">32</a>meg Anátótban, Nóbban és Ananjában,</span> <span class="verse"><a name="33">33</a>Hácórban, Rámában és Gittaimban,</span> <span class="verse"><a name="34">34</a>Hádídban, Cebóimban és Neballatban,</span> <span class="verse"><a name="35">35</a>Lódban és Ónóban, a Mesteremberek völgyében.</span> <span class="verse"><a name="36">36</a>A léviták egyes csoportjai Júdában, mások Benjáminban települtek le.</span> </p></div</div></div></body></html>