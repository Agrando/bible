<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>A Lélek pedig világosan megmondja, hogy az utolsó időkben némelyek elszakadnak a hittől, mert megtévesztő lelkekre és ördögi tanításokra hallgatnak&#59;</span> <span class="verse"><a name="2">2</a>és olyanokra, akik képmutató módon hazugságot hirdetnek, akik meg vannak bélyegezve saját lelkiismeretükben.</span> <span class="verse"><a name="3">3</a>Ezek tiltják a házasságot és bizonyos ételek élvezetét, amelyeket az Isten azért teremtett, hogy hálaadással éljenek velük a hívők és az igazság ismerői.</span> <span class="verse"><a name="4">4</a>Mert az Isten minden teremtménye jó, és semmi sem elvetendő, ha hálaadással élnek vele,</span> <span class="verse"><a name="5">5</a>mert megszentelődik az Isten igéje és a könyörgés által.</span> <span class="verse"><a name="6">6</a>Ha ezeket tanítod a testvéreknek, jó szolgája leszel Krisztus Jézusnak, hiszen a hit és az igaz tanítás igéivel táplálkozol, amelynek követőjévé lettél.</span> <span class="verse"><a name="7">7</a>A szentségtörő és vénasszonyos meséket pedig utasítsd el, inkább gyakorold magad a kegyességben,</span> <span class="verse"><a name="8">8</a>mert a test sanyargatásának kevés a haszna, a kegyesség pedig mindenre hasznos, mert megvan benne a jelen és a jövendő élet ígérete.</span> <span class="verse"><a name="9">9</a>Igaz beszéd ez, és teljes elfogadásra méltó&#59;</span> <span class="verse"><a name="10">10</a>hiszen azért fáradunk és küzdünk, mert az élő Istenben reménykedünk, aki üdvözítője minden embernek, de leginkább a hívőknek.</span> <span class="verse"><a name="11">11</a>Rendeld el ezeket, és tanítsd.</span> <span class="verse"><a name="12">12</a>Senki meg ne vessen ifjú korod miatt, hanem légy példája a hívőknek beszédben, magaviseletben, szeretetben, hitben, tisztaságban.</span> <span class="verse"><a name="13">13</a>Amíg megérkezem, legyen gondod az Írás felolvasására, az igehirdetésre, a tanításra.</span> <span class="verse"><a name="14">14</a>Ne hanyagold el a benned levő kegyelmi ajándékot, amelyet prófécia által kaptál a vének kézrátételével.</span> <span class="verse"><a name="15">15</a>Ezekkel törődj, ezekkel foglalkozz, hogy előrehaladásod nyilvánvaló legyen mindenki előtt.</span> <span class="verse"><a name="16">16</a>Legyen gondod önmagadra és a tanításra, maradj meg ezek mellett, mert ha így cselekszel, megmented magadat is, hallgatóidat is.</span> </p></div</div></div></body></html>