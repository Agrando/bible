<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>Idősebb férfit ne dorgálj meg, hanem intsd mint apádat, a fiatalabbakat pedig mint öcsédet,</span> <span class="verse"><a name="2">2</a>az idősebb asszonyokat mint anyádat, a fiatalabbakat mint húgodat: teljes tisztasággal.</span> <span class="verse"><a name="3">3</a>Az özvegyasszonyokat, akik valóban özvegyek, tiszteld.</span> <span class="verse"><a name="4">4</a>Ha pedig egy özvegyasszonynak gyermekei vagy unokái vannak, ezek tanulják meg, hogy elsősorban a saját házuk népét becsüljék meg, és hálájukat szüleik iránt róják le, mert ez kedves az Istennek.</span> <span class="verse"><a name="5">5</a>A valóban özvegy és magára maradt asszony pedig Istenben reménykedik, és kitart a könyörgésben és imádkozásban éjjel és nappal.</span> <span class="verse"><a name="6">6</a>A kicsapongó pedig már életében halott.</span> <span class="verse"><a name="7">7</a>Ezekről a dolgokról is rendelkezzél, hogy feddhetetlenek legyenek.</span> <span class="verse"><a name="8">8</a>Ha pedig valaki övéiről és főként háza népéről nem gondoskodik, az megtagadja a hitet, és rosszabb a hitetlennél.</span> <span class="verse"><a name="9">9</a>Az özvegyasszonyok közé csak olyat szabad bejegyezni, aki nem fiatalabb hatvan évesnél, aki egy férfi felesége volt,</span> <span class="verse"><a name="10">10</a>aki mellett jó cselekedetei tanúskodnak, ha gyermekeket nevelt fel, ha vendégszerető volt, ha a szentek lábát megmosta, ha nyomorultakon segített, ha mindenféle jó cselekedetre kész volt.</span> <span class="verse"><a name="11">11</a>A fiatalabb özvegyeket pedig ne jegyezd be, mert ha Krisztus ellenére feltámad bennük a vágy, férjhez akarnak menni.</span> <span class="verse"><a name="12">12</a>Ezek ítéletet vonnak magukra, mert előző fogadalmukat megszegték.</span> <span class="verse"><a name="13">13</a>Egyszersmind semmittevők is, akik megszokják, hogy házról házra járjanak&#59; de nemcsak semmittevők, hanem fecsegők is, a más dolgába avatkoznak, és olyanokat beszélnek, amilyeneket nem kellene.</span> <span class="verse"><a name="14">14</a>Azt akarom tehát, hogy a fiatalabb özvegyek menjenek férjhez, szüljenek gyermekeket, vezessenek háztartást, és ne adjanak semmi alkalmat az ellenségnek a gyalázkodásra.</span> <span class="verse"><a name="15">15</a>Mert egyesek már a Sátánhoz hajlottak.</span> <span class="verse"><a name="16">16</a>Ha egy hívő asszonynak özvegyasszony hozzátartozói vannak, segítse őket, ne terheljék a gyülekezetet, hogy az a valóban özvegyeket segíthesse.</span> <span class="verse"><a name="17">17</a>A vezetésben bevált presbiterek kétszeres megbecsülést érdemelnek: elsősorban azok, akik az igehirdetésben és a tanításban fáradoznak.</span> <span class="verse"><a name="18">18</a>Mert azt mondja az Írás: "Nyomtató ökörnek ne kösd be a száját", és "Méltó a munkás a maga bérére".</span> <span class="verse"><a name="19">19</a>Presbiter ellen vádat ne fogadj el, csak "két vagy három tanú szavára".</span> <span class="verse"><a name="20">20</a>Akik vétkeznek, azokat mindenki előtt fedd meg, hogy a többiekben is félelem támadjon.</span> <span class="verse"><a name="21">21</a>Kérve kérlek, Istenre, Krisztus Jézusra és a választott angyalokra, hogy tartsd meg ezeket előítélet nélkül, és semmit se tégy részrehajlásból.</span> <span class="verse"><a name="22">22</a>A kézrátételt ne siesd el senkinél! Mások bűneiben ne légy részes! Tisztán őrizd meg önmagadat!</span> <span class="verse"><a name="23">23</a>Ezután ne csak vizet igyál, hanem - gyomrodba és gyakori gyengélkedésedre való tekintettel - élj egy kevés borral is.</span> <span class="verse"><a name="24">24</a>Némely ember bűnei nyilvánvalók, és előtte mennek az ítéletre&#59; másokat viszont követnek.</span> <span class="verse"><a name="25">25</a>Ugyanígy nyilvánvalók a jó cselekedetek is, és amelyek másfélék, azok sem rejthetők el.</span> </p></div</div></div></body></html>