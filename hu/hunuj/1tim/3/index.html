<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Igaz beszéd ez: ha valaki püspökségre törekszik, jó munkát kíván.</span> <span class="verse"><a name="2">2</a>Szükséges tehát, hogy a püspök legyen feddhetetlen, egyfeleségű férfi&#59; megfontolt, józan, tisztességes, vendégszerető, tanításra alkalmas&#59;</span> <span class="verse"><a name="3">3</a>nem részeges, nem kötekedő, hanem megértő, a viszálykodást kerülő, nem pénzsóvár&#59;</span> <span class="verse"><a name="4">4</a>olyan, aki a maga háza népét jól vezeti, gyermekeit engedelmességben és teljes tisztességben neveli.</span> <span class="verse"><a name="5">5</a>Mert ha valaki a maga háza népét nem tudja vezetni, hogyan fog gondot viselni az Isten egyházára?</span> <span class="verse"><a name="6">6</a>Ne újonnan megtért ember legyen, nehogy felfuvalkodva az ördöggel azonos ítélet alá essék.</span> <span class="verse"><a name="7">7</a>Szükséges, hogy a kívülállóknak is jó véleményük legyen róla, nehogy gyalázatba és az ördög csapdájába essék.</span> <span class="verse"><a name="8">8</a>Ugyanígy a diakónusok is tiszteletre méltók legyenek, nem kétszínűek, nem mértéktelen borivás rabjai, nem haszonlesők,</span> <span class="verse"><a name="9">9</a>hanem olyanok, akikben megvan a hit titka tiszta lelkiismerettel.</span> <span class="verse"><a name="10">10</a>De ezeket is meg kell vizsgálni előbb, csak akkor szolgáljanak, ha feddhetetlenek.</span> <span class="verse"><a name="11">11</a>Feleségük is hasonlóan tiszteletre méltó legyen: nem rágalmazó, mértékletes, mindenben hűséges.</span> <span class="verse"><a name="12">12</a>A diakónusok legyenek egyfeleségű férfiak, akik mind gyermekeiket, mind a maguk háza népét jól vezetik.</span> <span class="verse"><a name="13">13</a>Mert akik jól szolgálnak, azok szép tisztességet szereznek maguknak, és nagy bátorságot nyernek a Jézus Krisztusba vetett hit hirdetésére.</span> <span class="verse"><a name="14">14</a>Ezeket pedig abban a reményben írom neked, hogy hamarosan eljutok hozzád.</span> <span class="verse"><a name="15">15</a>Ha pedig késnék, ezekből tudd meg, hogyan kell forgolódnod az Isten házában, amely az élő Isten egyháza, az igazság oszlopa és erős alapja:</span> <span class="verse"><a name="16">16</a>Valóban nagy a kegyességnek a titka: aki megjelent testben, igaznak bizonyult lélekben, megjelent az angyaloknak, hirdették a pogányok között, hittek benne a világon, felvitetett dicsőségben.</span> </p></div</div></div></body></html>