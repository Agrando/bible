<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/phil">Philippians</a> &gt <strong>Chapter 4</strong></div><p><span class="verse"><a name="1">1</a>Ezért tehát, testvéreim, akiket szeretek, és akik után vágyódom, örömöm és koronám, így maradjatok meg az Úrban, szeretteim!</span> <span class="verse"><a name="2">2</a>Evódiát intem, és Szüntükhét is intem, hogy legyen közöttük egyetértés az Úrban.</span> <span class="verse"><a name="3">3</a>Sőt téged is kérlek, hűséges munkatársam, segíts nekik, akik együtt küzdöttek velem az evangéliumért&#59; Kelemennel és a többi munkatársammal is, akiknek a neve benne van az élet könyvében.</span> <span class="verse"><a name="4">4</a>Örüljetek az Úrban mindenkor! Ismét mondom: örüljetek.</span> <span class="verse"><a name="5">5</a>A ti szelídségetek legyen ismert minden ember előtt. Az Úr közel!</span> <span class="verse"><a name="6">6</a>Semmiért se aggódjatok, hanem imádságban és könyörgésben mindenkor hálaadással tárjátok fel kéréseiteket Isten előtt&#59;</span> <span class="verse"><a name="7">7</a>és Isten békessége, mely minden értelmet meghalad, meg fogja őrizni szíveteket és gondolataitokat a Krisztus Jézusban.</span> <span class="verse"><a name="8">8</a>Egyébként pedig, testvéreim, ami igaz, ami tisztességes, ami igazságos, ami tiszta, ami szeretetreméltó, ami jóhírű, ha valami nemes és dicséretes, azt vegyétek figyelembe!</span> <span class="verse"><a name="9">9</a>Amit tanultatok és átvettetek, hallottatok és láttatok is tőlem, azt tegyétek, és veletek lesz a békesség Istene!</span> <span class="verse"><a name="10">10</a>Nagy volt az örömöm az Úrban, hogy végre felbuzdultatok a velem való törődésre. Mert gondoskodtatok volna, de nem volt rá alkalmatok.</span> <span class="verse"><a name="11">11</a>Nem a nélkülözés mondatja ezt velem, mert én megtanultam, hogy körülményeim között elégedett legyek.</span> <span class="verse"><a name="12">12</a>Tudok szűkölködni és tudok bővölködni is, egészen be vagyok avatva mindenbe, jóllakásba és éhezésbe, a bővölködésbe és a nélkülözésbe egyaránt.</span> <span class="verse"><a name="13">13</a>Mindenre van erőm a Krisztusban, aki megerősít engem.</span> <span class="verse"><a name="14">14</a>Mégis jól tettétek, hogy közösséget vállaltatok velem nyomorúságomban.</span> <span class="verse"><a name="15">15</a>Azt pedig tudjátok ti is, filippiek, hogy az evangélium hirdetésének kezdetén, amikor eltávoztam Macedóniából, az ajándékozás és elfogadás tekintetében egyetlen gyülekezet sem állt velem kapcsolatban, csak ti egyedül,</span> <span class="verse"><a name="16">16</a>mert egyszer-másszor Thesszalonikába is küldtetek szükségleteimre.</span> <span class="verse"><a name="17">17</a>Nem mintha az ajándékot kívánnám, hanem azt kívánom, hogy bőségesen kamatozzék az a ti javatokra.</span> <span class="verse"><a name="18">18</a>Átvettem mindent, és bővelkedem. El vagyok látva, miután megkaptam Epafroditosztól, ami tőletek jött olyan kellemes illatként és kedves áldozatként, amely tetszik az Istennek.</span> <span class="verse"><a name="19">19</a>Az én Istenem pedig be fogja tölteni minden szükségeteket az ő gazdagsága szerint dicsőséggel a Krisztus Jézusban.</span> <span class="verse"><a name="20">20</a>A dicsőség pedig Istenünké és Atyánké örökkön-örökké. Ámen.</span> <span class="verse"><a name="21">21</a>Köszöntsetek minden szentet a Krisztus Jézusban. Köszöntenek titeket a velem levő testvérek.</span> <span class="verse"><a name="22">22</a>Köszöntenek titeket a szentek mind, főként pedig a császár udvarából valók.</span> <span class="verse"><a name="23">23</a>A mi Urunk Jézus Krisztus kegyelme legyen a ti lelketekkel!</span> </p></div</div></div></body></html>