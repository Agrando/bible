<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/phil">Philippians</a> &gt <strong>Chapter 2</strong></div><p><span class="verse"><a name="1">1</a>Ha tehát van vigasztalás Krisztusban, ha van szeretetből fakadó figyelmeztetés, ha van közösség a Lélekben, ha van irgalom és könyörület,</span> <span class="verse"><a name="2">2</a>akkor tegyétek teljessé örömömet azzal, hogy ugyanazt akarjátok: ugyanaz a szeretet legyen bennetek, egyet akarva ugyanarra törekedjetek.</span> <span class="verse"><a name="3">3</a>Semmit ne tegyetek önzésből, se hiú dicsőségvágyból, hanem alázattal különbnek tartsátok egymást magatoknál&#59;</span> <span class="verse"><a name="4">4</a>és senki se a maga hasznát nézze, hanem mindenki a másokét is.</span> <span class="verse"><a name="5">5</a>Az az indulat legyen bennetek, ami Krisztus Jézusban is megvolt:</span> <span class="verse"><a name="6">6</a>mert ő Isten formájában lévén nem tekintette zsákmánynak, hogy egyenlő Istennel,</span> <span class="verse"><a name="7">7</a>hanem megüresítette önmagát, szolgai formát vett fel, emberekhez hasonlóvá lett, és magatartásában is embernek bizonyult&#59;</span> <span class="verse"><a name="8">8</a>megalázta magát, és engedelmeskedett mindhalálig, mégpedig a kereszthalálig.</span> <span class="verse"><a name="9">9</a>Ezért fel is magasztalta őt Isten mindenek fölé, és azt a nevet adományozta neki, amely minden névnél nagyobb,</span> <span class="verse"><a name="10">10</a>hogy Jézus nevére minden térd meghajoljon, mennyeieké, földieké és földalattiaké&#59;</span> <span class="verse"><a name="11">11</a>és minden nyelv vallja, hogy Jézus Krisztus Úr az Atya Isten dicsőségére.</span> <span class="verse"><a name="12">12</a>Ezért tehát, szeretteim, ahogyan mindenkor engedelmeskedtetek, nem csupán jelenlétemben, hanem sokkal inkább most, távollétemben is, félelemmel és rettegéssel munkáljátok üdvösségeteket,</span> <span class="verse"><a name="13">13</a>mert Isten az, aki munkálja bennetek mind az akarást, mind a cselekvést az ő tetszésének megfelelően.</span> <span class="verse"><a name="14">14</a>Zúgolódás és vonakodás nélkül tegyetek mindent,</span> <span class="verse"><a name="15">15</a>hogy feddhetetlenek és romlatlanok legyetek, Isten hibátlan gyermekei az elfordult és elfajult nemzedékben, akik között ragyogtok, mint csillagok a világban,</span> <span class="verse"><a name="16">16</a>ha az élet igéjére figyeltek. Ezzel dicsekszem majd a Krisztus napján, hogy nem futottam hiába, és nem fáradtam hiába.</span> <span class="verse"><a name="17">17</a>Sőt ha italáldozatul kiöntetem is a hitetekért bemutatott áldozatban és szolgálatban, örülök, és együtt örülök mindnyájatokkal&#59;</span> <span class="verse"><a name="18">18</a>de ugyanígy örüljetek ti is, és örüljetek velem együtt.</span> <span class="verse"><a name="19">19</a>Remélem az Úr Jézusban, hogy Timóteust hamarosan elküldhetem hozzátok, hogy én is megnyugodjam, miután megtudtam: mi van veletek.</span> <span class="verse"><a name="20">20</a>Mert nincs mellettem hozzá hasonló lelkületű, aki olyan őszintén törődne ügyeitekkel&#59;</span> <span class="verse"><a name="21">21</a>mert mindenki a maga dolgával törődik, nem pedig a Krisztus Jézuséval.</span> <span class="verse"><a name="22">22</a>De ti is tudjátok, hogy kipróbált ember ő, és mint apjával a gyermek, úgy szolgált velem az evangéliumért.</span> <span class="verse"><a name="23">23</a>Remélem tehát, hogy őt azonnal elküldhetem, mihelyt meglátom, hogyan alakulnak dolgaim.</span> <span class="verse"><a name="24">24</a>De bízom az Úrban, hogy magam is hamarosan elmegyek.</span> <span class="verse"><a name="25">25</a>Szükségesnek tartottam azonban, hogy visszaküldjem hozzátok Epafroditosz testvéremet, munkatársamat és bajtársamat, akit ti küldtetek, hogy szükségemben szolgálatomra legyen,</span> <span class="verse"><a name="26">26</a>mivel vágyódott mindnyájatok után, és nyugtalankodott, mert meghallottátok, hogy megbetegedett.</span> <span class="verse"><a name="27">27</a>Meg is betegedett halálosan, de az Isten megkönyörült rajta, sőt nemcsak rajta, hanem énrajtam is, hogy szomorúságomra szomorúság ne következzék.</span> <span class="verse"><a name="28">28</a>Hamarabb elküldöm tehát, hogy viszontlássátok, és örüljetek, és hogy én is kevésbé szomorkodjam.</span> <span class="verse"><a name="29">29</a>Fogadjátok az Úrban teljes örömmel, és becsüljétek meg az ilyeneket,</span> <span class="verse"><a name="30">30</a>mert Krisztus ügyéért került közel a halálhoz, amikor életét kockáztatta azért, hogy helyettetek szolgáljon nálam.</span> </p></div</div></div></body></html>