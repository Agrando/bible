<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 13</strong></div><p><span class="verse"><a name="1">1</a>Azon a napon kiment Jézus a házból, és leült a tenger partján.</span> <span class="verse"><a name="2">2</a>Nagy sokaság gyűlt össze körülötte, ezért beszállt egy hajóba, és leült&#59; az egész sokaság pedig a parton állt.</span> <span class="verse"><a name="3">3</a>Aztán sok mindenre tanította őket példázatokkal: "Íme, kiment a magvető vetni,</span> <span class="verse"><a name="4">4</a>és vetés közben néhány mag az útfélre esett, aztán jöttek a madarak, és felkapkodták.</span> <span class="verse"><a name="5">5</a>Mások sziklás helyre estek, ahol kevés volt a föld, és azonnal kihajtottak, mert nem voltak mélyen a földben&#59;</span> <span class="verse"><a name="6">6</a>de amikor a nap felkelt, megperzselődtek, és mivel nem volt gyökerük, kiszáradtak.</span> <span class="verse"><a name="7">7</a>Mások tövisek közé estek, és amikor a tövisek megnőttek, megfojtották őket.</span> <span class="verse"><a name="8">8</a>A többi pedig jó földbe esett, és termést hozott: az egyik százannyit, a másik hatvanannyit, a harmadik harmincannyit.</span> <span class="verse"><a name="9">9</a>Akinek van füle, hallja!"</span> <span class="verse"><a name="10">10</a>A tanítványok odamentek hozzá, és megkérdezték tőle: "Miért beszélsz nekik példázatokban?"</span> <span class="verse"><a name="11">11</a>Ő így válaszolt: "Mert nektek megadatott, hogy megértsétek a mennyek országának titkait, de azoknak nem adatott meg.</span> <span class="verse"><a name="12">12</a>Mert akinek van, annak adatik, és bővelkedik, akinek pedig nincs, attól az is elvétetik, amije van.</span> <span class="verse"><a name="13">13</a>Azért beszélek nekik példázatokban, mert látván nem látnak, és hallván nem hallanak, és nem értenek."</span> <span class="verse"><a name="14">14</a>"Beteljesedik rajtuk Ézsaiás jövendölése: Hallván halljatok, de ne értsetek, látván lássatok, de ne ismerjetek!</span> <span class="verse"><a name="15">15</a>Mert megkövéredett e nép szíve, fülükkel nehezen hallanak, szemüket behunyták, hogy szemükkel ne lássanak, fülükkel ne halljanak, szívükkel ne értsenek, hogy meg ne térjenek, és meg ne gyógyítsam őket."</span> <span class="verse"><a name="16">16</a>"A ti szemetek pedig boldog, mert lát, és fületek boldog, mert hall.</span> <span class="verse"><a name="17">17</a>Bizony, mondom néktek, hogy sok próféta és igaz kívánta látni, amit láttok, de nem látták, és hallani, amit hallotok, de nem hallották."</span> <span class="verse"><a name="18">18</a>"Ti tehát halljátok meg a magvető példázatát!</span> <span class="verse"><a name="19">19</a>Amikor valaki hallja a mennyek országának igéjét, és nem érti, eljön a gonosz, és elragadja azt, ami szívébe van vetve: ez olyan, mint akinél az útfélre hullott a mag.</span> <span class="verse"><a name="20">20</a>Akinél pedig sziklás talajra hullott, az hallja az igét, és azonnal örömmel fogadja,</span> <span class="verse"><a name="21">21</a>de nem gyökerezik meg benne, ezért csak ideig való, s amint nyomorúság vagy üldözés támad az ige miatt, azonnal eltántorodik.</span> <span class="verse"><a name="22">22</a>Akinél pedig tövisek közé hullott, hallja az igét, de e világ gondja és a gazdagság csábítása megfojtja az igét, és nem hoz termést.</span> <span class="verse"><a name="23">23</a>Akinél pedig jó földbe hullott, az hallja és érti az igét, és terem: az egyik százannyit, a másik hatvanannyit, a harmadik harmincannyit."</span> <span class="verse"><a name="24">24</a>Más példázatot is mondott nekik: "Hasonló a mennyek országa ahhoz az emberhez, aki jó magot vetett a szántóföldjébe.</span> <span class="verse"><a name="25">25</a>De amíg az emberek aludtak, eljött az ellensége, konkolyt vetett a búza közé, és elment.</span> <span class="verse"><a name="26">26</a>Amikor a zöld vetés szárba szökött, és már magot hozott, megmutatkozott a konkoly is.</span> <span class="verse"><a name="27">27</a>A szolgák ekkor odamentek a gazdához, és azt kérdezték tőle: Uram, ugye jó magot vetettél a földedbe? Honnan van akkor benne a konkoly?</span> <span class="verse"><a name="28">28</a>Ellenség tette ezt! - felelte nekik. A szolgák erre megkérdezték: Akarod-e, hogy kimenjünk, és összeszedjük a konkolyt?</span> <span class="verse"><a name="29">29</a>Ő azonban így válaszolt: Nem, mert amíg a konkolyt szednétek, kiszaggatnátok vele együtt a búzát is.</span> <span class="verse"><a name="30">30</a>Hadd nőjön együtt mind a kettő az aratásig, és az aratás idején megmondom az aratóknak: Szedjétek össze először a konkolyt, kössétek kévébe, és égessétek el, a búzát pedig takarítsátok be csűrömbe."</span> <span class="verse"><a name="31">31</a>Más példázatot is mondott nekik: "Hasonló a mennyek országa a mustármaghoz, amelyet fog az ember, és elvet a szántóföldjébe.</span> <span class="verse"><a name="32">32</a>Ez kisebb ugyan minden magnál, de amikor felnő, nagyobb minden veteménynél, és fává lesz, úgyhogy eljönnek az égi madarak, és fészket raknak ágai között."</span> <span class="verse"><a name="33">33</a>Más példázatot is mondott nekik: "Hasonló a mennyek országa a kovászhoz, amelyet fog az asszony, belekever három mérce lisztbe, míg végül az egész megkel."</span> <span class="verse"><a name="34">34</a>Mindezt példázatokban mondta el Jézus a sokaságnak, és példázat nélkül semmit nem mondott nekik,</span> <span class="verse"><a name="35">35</a>hogy beteljesedjék, amit az ÚR mondott a próféta által: "Példázatokra nyitom meg számat, és a világ kezdete óta rejtett dolgokat jelentek ki."</span> <span class="verse"><a name="36">36</a>Ekkor elbocsátotta a sokaságot, és bement a házba, tanítványai pedig ezzel a kéréssel fordultak hozzá: "Magyarázd meg nekünk a szántóföld konkolyáról szóló példázatot."</span> <span class="verse"><a name="37">37</a>Ő pedig így válaszolt nekik: "Az, aki a jó magot veti, az Emberfia,</span> <span class="verse"><a name="38">38</a>a szántóföld a világ, a jó mag a mennyek országának fiai, a konkoly a gonosz fiai,</span> <span class="verse"><a name="39">39</a>az ellenség, aki elvetette a konkolyt, az ördög&#59; az aratás a világ vége, az aratók pedig az angyalok.</span> <span class="verse"><a name="40">40</a>Ahogyan tehát a konkolyt összegyűjtik és megégetik, úgy lesz a világ végén.</span> <span class="verse"><a name="41">41</a>Az Emberfia elküldi angyalait, és összegyűjtenek országából minden botránkozást okozót és gonosztevőt,</span> <span class="verse"><a name="42">42</a>és a tüzes kemencébe dobják őket: ott lesz majd sírás és fogcsikorgatás.</span> <span class="verse"><a name="43">43</a>Akkor majd az igazak fénylenek Atyjuk országában, mint a nap. Akinek van füle, hallja!"</span> <span class="verse"><a name="44">44</a>"Hasonló a mennyek országa a szántóföldben elrejtett kincshez, amelyet az ember, miután megtalált, elrejt, örömében elmegy, eladja mindenét, amije van, és megveszi azt a szántóföldet."</span> <span class="verse"><a name="45">45</a>"Hasonló a mennyek országa a kereskedőhöz is, aki szép gyöngyöket keres.</span> <span class="verse"><a name="46">46</a>Amikor egy nagyértékű gyöngyre talál, elmegy, eladja mindenét, amije van, és megvásárolja azt."</span> <span class="verse"><a name="47">47</a>"Hasonló a mennyek országa a tengerbe kivetett kerítőhálóhoz is, amely mindenféle halfajtát összegyűjt.</span> <span class="verse"><a name="48">48</a>Amikor megtelik, kivonják a partra, és leülve a jókat edényekbe gyűjtik, a hitványakat pedig kidobják.</span> <span class="verse"><a name="49">49</a>Így lesz a világ végén is: eljönnek az angyalok, és kiválogatják a gonoszokat az igazak közül,</span> <span class="verse"><a name="50">50</a>és a tüzes kemencébe dobják őket, ott lesz majd sírás és fogcsikorgatás."</span> <span class="verse"><a name="51">51</a>"Megértettétek mindezt?" - kérdezte tőlük Jézus. Azok ezt felelték: "Igen."</span> <span class="verse"><a name="52">52</a>Ő pedig ezt mondta nekik: "Tehát minden írástudó, aki tanítványává lett a mennyek országának, hasonló ahhoz a gazdához, aki újat és ót hoz elő éléskamrájából."</span> <span class="verse"><a name="53">53</a>Miután Jézus elmondta ezeket a példázatokat, továbbment onnan.</span> <span class="verse"><a name="54">54</a>Elment hazájába, és tanította őket a zsinagógában, és álmélkodva ezt mondták: "Honnan van ebben ez a bölcsesség és ez a csodatevő erő?</span> <span class="verse"><a name="55">55</a>Hát nem az ács fia ez? Nem Máriának hívják-e az anyját, testvéreit meg Jakabnak, Józsefnek, Simonnak és Júdásnak?</span> <span class="verse"><a name="56">56</a>Nem közöttünk élnek-e nővérei is mind? Ugyan honnan van benne mindez?"</span> <span class="verse"><a name="57">57</a>És megbotránkoztak benne, Jézus pedig így szólt hozzájuk: "Sehol sem vetik meg a prófétát, csak saját hazájában és a maga házában."</span> <span class="verse"><a name="58">58</a>Nem is tett ott sok csodát a hitetlenségük miatt.</span> </p></div</div></div></body></html>