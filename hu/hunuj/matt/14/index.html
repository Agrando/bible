<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 14</strong></div><p><span class="verse"><a name="1">1</a>Abban az időben Heródes, a negyedes fejedelem, meghallotta Jézus hírét,</span> <span class="verse"><a name="2">2</a>és ezt mondta szolgáinak: "Ez Keresztelő János, ő támadt fel a halottak közül, és ezért működnek általa a csodatevő erők."</span> <span class="verse"><a name="3">3</a>Heródes ugyanis elfogatta Jánost, bilincsbe verette, és börtönbe vettette, testvérének, Fülöpnek a felesége, Heródiás kedvéért.</span> <span class="verse"><a name="4">4</a>János ugyanis azt mondta neki: "Nem szabad együtt élned vele!"</span> <span class="verse"><a name="5">5</a>Heródes szerette volna megöletni, de félt a sokaságtól, mert prófétának tartották.</span> <span class="verse"><a name="6">6</a>Amikor azonban eljött Heródes születésnapja, Heródiás leánya táncolt a társaság előtt, és megtetszett Heródesnek&#59;</span> <span class="verse"><a name="7">7</a>ezért esküvel fogadta, hogy bármit kér, megadja neki.</span> <span class="verse"><a name="8">8</a>Az pedig anyja unszolásának engedve így szólt: "Add nekem egy tálon Keresztelő János fejét."</span> <span class="verse"><a name="9">9</a>A király elkomorodott, de esküje és a vendégek miatt megparancsolta, hogy teljesítsék kérését.</span> <span class="verse"><a name="10">10</a>Elküldte embereit, lefejeztette Jánost a börtönben,</span> <span class="verse"><a name="11">11</a>elhozták a fejét egy tálon, átadták a leánynak, ő pedig odavitte anyjának.</span> <span class="verse"><a name="12">12</a>Aztán eljöttek tanítványai, elvitték a holttestet, és eltemették. Majd elmentek, és hírül adták ezt Jézusnak.</span> <span class="verse"><a name="13">13</a>Amikor meghallotta ezt Jézus, eltávozott onnan hajón egy lakatlan helyre egyedül. Amikor meghallotta ezt a sokaság, utána ment gyalog a városokból.</span> <span class="verse"><a name="14">14</a>Amikor Jézus kiszállt, és meglátta a nagy sokaságot, megszánta őket, és meggyógyította betegeiket.</span> <span class="verse"><a name="15">15</a>Amikor esteledett, odamentek hozzá tanítványai, és így szóltak hozzá: "Lakatlan ez a hely, és későre jár. Bocsásd el a sokaságot, hogy menjenek a falvakba, és vegyenek élelmet maguknak."</span> <span class="verse"><a name="16">16</a>Jézus azonban ezt mondta nekik: "Nem kell elmenniük: Ti adjatok nekik enni!"</span> <span class="verse"><a name="17">17</a>Ők pedig így válaszoltak: "Nincs itt egyebünk, csak öt kenyerünk és két halunk."</span> <span class="verse"><a name="18">18</a>Ő pedig ezt mondta: "Hozzátok ide nekem azokat!"</span> <span class="verse"><a name="19">19</a>Ekkor megparancsolta a sokaságnak, hogy telepedjenek le a fűre, aztán vette az öt kenyeret és a két halat, feltekintett az égre, megáldotta, megtörte a kenyereket és a tanítványoknak adta, a tanítványok pedig a sokaságnak.</span> <span class="verse"><a name="20">20</a>Miután valamennyien ettek és jóllaktak, összeszedték a maradék darabokat, tizenkét tele kosárral.</span> <span class="verse"><a name="21">21</a>Aki pedig evett, mintegy ötezer férfi volt az asszonyokat és a gyermekeket nem számítva.</span> <span class="verse"><a name="22">22</a>Jézus ezután nyomban kényszerítette tanítványait, hogy szálljanak hajóba, és menjenek át előtte a túlsó partra, amíg ő elbocsátja a sokaságot.</span> <span class="verse"><a name="23">23</a>De miután elbocsátotta a sokaságot, felment a hegyre magánosan imádkozni. Amikor beesteledett, egyedül volt ott.</span> <span class="verse"><a name="24">24</a>A hajó pedig már messze eltávolodott a parttól, és a hullámok között hányódott, mert ellenszél volt.</span> <span class="verse"><a name="25">25</a>A negyedik éjszakai őrváltáskor odament hozzájuk Jézus a tengeren járva.</span> <span class="verse"><a name="26">26</a>Amikor a tanítványok meglátták, hogy a tengeren jár, megrettentek, azt mondták, hogy kísértet, és ijedtükben felkiáltottak.</span> <span class="verse"><a name="27">27</a>De Jézus azonnal megszólította őket, és ezt mondta: "Bízzatok, én vagyok, ne féljetek!"</span> <span class="verse"><a name="28">28</a>Péter ekkor így szólt hozzá: "Uram, ha te vagy, parancsold meg, hogy menjek oda hozzád a vizen."</span> <span class="verse"><a name="29">29</a>Mire ő így szólt: "Jöjj!" Péter erre kiszállt a hajóból, elindult a vizen, és Jézus felé ment.</span> <span class="verse"><a name="30">30</a>Amikor azonban az erős szélre figyelt, megijedt, és amint süllyedni kezdett, felkiáltott: "URam, ments meg!"</span> <span class="verse"><a name="31">31</a>Jézus azonnal kinyújtotta a kezét, megragadta őt, és ezt mondta neki: "Kicsinyhitű, miért kételkedtél?"</span> <span class="verse"><a name="32">32</a>És amint beszálltak a hajóba, elült a szél.</span> <span class="verse"><a name="33">33</a>A hajóban levők pedig leborultak előtte, és ezt mondták: "Valóban Isten Fia vagy!"</span> <span class="verse"><a name="34">34</a>Átkelve a túlsó partra Genezáret földjére érkeztek.</span> <span class="verse"><a name="35">35</a>Amikor felismerték őt a helység lakói, embereket küldtek az egész környékre, és odavittek hozzá minden beteget,</span> <span class="verse"><a name="36">36</a>és kérték, hogy legalább ruhája szegélyét megérinthessék. És akik csak megérintették, meggyógyultak.</span> </p></div</div></div></body></html>