<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 26</strong></div><p><span class="verse"><a name="1">1</a>Amikor Jézus befejezte mindezeket a beszédeket, így szólt tanítványaihoz:</span> <span class="verse"><a name="2">2</a>"Tudjátok, hogy két nap múlva lesz a húsvét ünnepe, és az Emberfia átadatik, hogy megfeszítsék."</span> <span class="verse"><a name="3">3</a>Ekkor összegyűltek a főpapok, az írástudók és a nép vénei Kajafás főpap palotájában,</span> <span class="verse"><a name="4">4</a>és megegyeztek abban, hogy Jézust csellel elfogják és megölik.</span> <span class="verse"><a name="5">5</a>De ezt mondták: "Ne az ünnepen, hogy zavargás ne támadjon a nép között."</span> <span class="verse"><a name="6">6</a>Amikor Jézus Betániában a leprás Simon házában volt,</span> <span class="verse"><a name="7">7</a>odament hozzá egy asszony, akinél egy alabástrom tartóban drága kenet volt, és ráöntötte az asztalnál ülő Jézus fejére.</span> <span class="verse"><a name="8">8</a>Amikor látták ezt a tanítványai, bosszankodtak, és ezt mondták: "Mire való ez a pazarlás?</span> <span class="verse"><a name="9">9</a>Hiszen el lehetett volna ezt adni sok pénzért, és azt a szegényeknek juttatni."</span> <span class="verse"><a name="10">10</a>Amikor Jézus észrevette, ezt kérdezte tőlük: "Miért bántjátok ezt az asszonyt? Hiszen jót tett velem,</span> <span class="verse"><a name="11">11</a>mert a szegények mindig veletek lesznek, de én nem leszek mindig veletek.</span> <span class="verse"><a name="12">12</a>Mert amikor ezt a kenetet a testemre öntötte, temetésemre készített elő.</span> <span class="verse"><a name="13">13</a>Bizony, mondom néktek, hogy bárhol hirdetik majd az evangéliumot az egész világon, amit ez az asszony tett, azt is elmondják majd az ő emlékezetére!"</span> <span class="verse"><a name="14">14</a>Akkor a tizenkettő közül egy, akit Iskáriótes Júdásnak hívtak, elment a főpapokhoz,</span> <span class="verse"><a name="15">15</a>és így szólt: "Mit adnátok nekem, ha kezetekbe adnám őt?" Azok harminc ezüstöt állapítottak meg neki.</span> <span class="verse"><a name="16">16</a>Ettől fogva kereste az alkalmat, hogy elárulja őt.</span> <span class="verse"><a name="17">17</a>A kovásztalan kenyerek első napján odamentek a tanítványok Jézushoz, és megkérdezték tőle: "Hol akarod megenni a húsvéti vacsorát, hol készítsük el?"</span> <span class="verse"><a name="18">18</a>Ő ezt válaszolta: "Menjetek a városba ahhoz a bizonyos emberhez, és mondjátok neki: A Mester üzeni: Az én időm közel van, nálad tartom meg a húsvéti vacsorát tanítványaimmal."</span> <span class="verse"><a name="19">19</a>A tanítványok úgy tettek, amint Jézus parancsolta nekik, és elkészítették a húsvéti vacsorát.</span> <span class="verse"><a name="20">20</a>Amikor este lett, asztalhoz telepedett a tizenkét tanítvánnyal.</span> <span class="verse"><a name="21">21</a>Evés közben így szólt: "Bizony, mondom néktek, hogy közületek egy el fog árulni engem."</span> <span class="verse"><a name="22">22</a>Erre nagyon elszomorodtak, és egyenként kérdezni kezdték tőle: "Talán csak nem én vagyok az, Uram?"</span> <span class="verse"><a name="23">23</a>Ő pedig így válaszolt: "Aki velem együtt mártja kezét a tálba, az árul el engem.</span> <span class="verse"><a name="24">24</a>Az Emberfia elmegy, amint meg van írva róla, de jaj annak az embernek, aki az Emberfiát elárulja: jobb lett volna annak az embernek, ha meg sem születik."</span> <span class="verse"><a name="25">25</a>Megszólalt Júdás is, az áruló, és ezt kérdezte: "Talán csak nem én vagyok az, Mester?" "Te mondtad" - felelte neki.</span> <span class="verse"><a name="26">26</a>Miközben ettek, vette Jézus a kenyeret, áldást mondott, és megtörte, a tanítványoknak adta, és ezt mondta: "Vegyétek, egyétek, ez az én testem!"</span> <span class="verse"><a name="27">27</a>Azután vette a poharat és hálát adott, nekik adta, és ezt mondta: "Igyatok ebből mindnyájan,</span> <span class="verse"><a name="28">28</a>mert ez az én vérem, a szövetség vére, amely sokakért kiontatik a bűnök bocsánatára.</span> <span class="verse"><a name="29">29</a>De mondom nektek: nem iszom mostantól fogva a szőlőtőnek ebből a terméséből ama napig, amelyen majd újat iszom veletek Atyám országában."</span> <span class="verse"><a name="30">30</a>Miután elénekelték a zsoltárokat, kimentek az Olajfák hegyére.</span> <span class="verse"><a name="31">31</a>Akkor így szólt hozzájuk Jézus: "Mindnyájan megbotránkoztok bennem ezen az éjszakán, mert meg van írva: Megverem a pásztort, és elszélednek a nyáj juhai.</span> <span class="verse"><a name="32">32</a>De miután feltámadtam, előttetek megyek Galileába."</span> <span class="verse"><a name="33">33</a>Ekkor Péter így szólt hozzá: "Ha mindenki meg is botránkozik benned, én soha meg nem botránkozom."</span> <span class="verse"><a name="34">34</a>Jézus pedig ezt mondta neki: "Bizony, mondom néked, hogy ezen az éjszakán, mielőtt a kakas megszólal, háromszor tagadsz meg engem."</span> <span class="verse"><a name="35">35</a>Péter így válaszolt: "Ha meg is kell halnom veled, akkor sem tagadlak meg." Ugyanígy beszélt a többi tanítvány is.</span> <span class="verse"><a name="36">36</a>Akkor elment velük Jézus egy helyre, amelyet Gecsemánénak hívtak, és így szólt tanítványaihoz: "Üljetek le itt, amíg elmegyek, és amott imádkozom."</span> <span class="verse"><a name="37">37</a>Maga mellé vette Pétert és Zebedus két fiát, azután szomorkodni és gyötrődni kezdett.</span> <span class="verse"><a name="38">38</a>Akkor így szólt hozzájuk: "Szomorú az én lelkem mindhalálig: maradjatok itt, és virrasszatok velem!"</span> <span class="verse"><a name="39">39</a>Egy kissé továbbment, arcra borult, és így imádkozott: "Atyám, ha lehetséges, távozzék el tőlem ez a pohár&#59; mindazáltal ne úgy legyen, ahogyan én akarom, hanem amint te."</span> <span class="verse"><a name="40">40</a>Amikor visszament a tanítványokhoz, alva találta őket, és így szólt Péterhez: "Ennyire nem tudtatok virrasztani velem egy órát sem?</span> <span class="verse"><a name="41">41</a>Virrasszatok, és imádkozzatok, hogy kísértésbe ne essetek: a lélek ugyan kész, de a test erőtlen."</span> <span class="verse"><a name="42">42</a>Másodszor is elment, és így imádkozott: "Atyám, ha nem távozhat el tőlem ez a pohár, hanem ki kell innom, legyen meg a te akaratod."</span> <span class="verse"><a name="43">43</a>Amikor visszament, ismét alva találta őket, mert elnehezült a szemük.</span> <span class="verse"><a name="44">44</a>Otthagyta őket, újra elment, harmadszor is imádkozott ugyanazokkal a szavakkal.</span> <span class="verse"><a name="45">45</a>Azután visszatért a tanítványokhoz, és így szólt hozzájuk: "Aludjatok tovább és pihenjetek! Íme, eljött az óra, és az Emberfia bűnösök kezébe adatik.</span> <span class="verse"><a name="46">46</a>Ébredjetek, menjünk! Íme, közel van az, aki engem elárul."</span> <span class="verse"><a name="47">47</a>Még beszélt, amikor megjött Júdás, egy a tizenkettő közül, és nagy sokaság jött vele kardokkal és botokkal a főpapoktól és a nép véneitől.</span> <span class="verse"><a name="48">48</a>Az árulója ezt az ismertetőjelet adta meg nekik: "Akit megcsókolok, az lesz ő, azt fogjátok el!"</span> <span class="verse"><a name="49">49</a>Majd egyenest Jézushoz menve így szólt: "Üdvözlégy, Mester!" - és megcsókolta őt.</span> <span class="verse"><a name="50">50</a>Jézus ezt mondta neki: "Barátom, hát ezért jöttél!" Akkor odamentek, rátették a kezüket, és elfogták.</span> <span class="verse"><a name="51">51</a>Egy pedig azok közül, akik Jézussal voltak, kardjához kapott, kirántotta, lecsapott a főpap szolgájára, és levágta a fülét.</span> <span class="verse"><a name="52">52</a>Ekkor így szólt hozzá Jézus: "Tedd vissza kardodat a helyére, mert akik kardot fognak, kard által vesznek el.</span> <span class="verse"><a name="53">53</a>Vagy azt gondolod, hogy nem kérhetném meg Atyámat, hogy adjon mellém most tizenkét sereg angyalnál is többet?</span> <span class="verse"><a name="54">54</a>De miképpen teljesednének be akkor az Írások, hogy ennek így kell történnie?"</span> <span class="verse"><a name="55">55</a>Abban az órában így szólt Jézus a sokasághoz: "Úgy vonultatok ki, mint valami rabló ellen, kardokkal és botokkal, hogy elfogjatok&#59; mindennap a templomban ültem és tanítottam, mégsem fogtatok el.</span> <span class="verse"><a name="56">56</a>Mindez pedig azért történt, hogy beteljesedjenek a próféták írásai." Akkor a tanítványok mind elhagyták őt, és elfutottak.</span> <span class="verse"><a name="57">57</a>Azok pedig, akik elfogták Jézust, elvitték Kajafáshoz, a főpaphoz, ahol összegyűltek az írástudók és a vének.</span> <span class="verse"><a name="58">58</a>Péter távolról követte őt egészen a főpap palotájának udvaráig, és bement, leült a szolgákkal, hogy lássa, mi lesz a dolog vége.</span> <span class="verse"><a name="59">59</a>A főpapok pedig az egész nagytanáccsal együtt igyekeztek hamis tanúvallomásra szert tenni Jézus ellen, hogy halálra adhassák,</span> <span class="verse"><a name="60">60</a>de nem találtak, pedig sok hamis tanú állt elő. Végül előálltak ketten,</span> <span class="verse"><a name="61">61</a>akik azt állították, hogy Jézus ezt mondta: "Le tudom rombolni az Isten templomát, és három nap alatt fel tudom építeni."</span> <span class="verse"><a name="62">62</a>A főpap felállt, és így szólt hozzá: "Semmit sem felelsz arra, amit ezek ellened vallanak?"</span> <span class="verse"><a name="63">63</a>Jézus azonban hallgatott. A főpap ekkor azt mondta neki: "Az élő Istenre kényszerítelek, mondd meg nekünk, vajon te vagy-e a Krisztus, az Isten Fia!"</span> <span class="verse"><a name="64">64</a>Jézus ekkor így felelt: "Te mondtad. Sőt azt mondom nektek: mostantól fogva meglátjátok az Emberfiát, amint a Hatalmas jobbján ül, és eljön az ég felhőin."</span> <span class="verse"><a name="65">65</a>A főpap erre megszaggatta ruháját, és így szólt: "Istent káromolta. Mi szükségünk van még tanúkra? Íme, most hallottátok az istenkáromlást.</span> <span class="verse"><a name="66">66</a>Mit gondoltok?" Azok így feleltek: "Méltó a halálra!"</span> <span class="verse"><a name="67">67</a>Azután szembeköpték, arcul ütötték, mások pedig bottal verték,</span> <span class="verse"><a name="68">68</a>és ezt mondták: "Prófétáld meg nekünk, Krisztus, ki ütött meg téged!"</span> <span class="verse"><a name="69">69</a>Péter ezalatt kinn ült az udvaron. Odament hozzá egy szolgálóleány, és így szólt: "Te is a galileai Jézussal voltál."</span> <span class="verse"><a name="70">70</a>Ő azonban tagadta mindenki előtt, és ezt mondta: "Nem tudom, mit beszélsz."</span> <span class="verse"><a name="71">71</a>Mikor pedig kiment a kapuba, meglátta őt egy másik szolgálóleány, és ezt mondta az ott levőknek: "Ez a názáreti Jézussal volt."</span> <span class="verse"><a name="72">72</a>Ő ismét tagadta, mégpedig esküvel: "Nem ismerem azt az embert."</span> <span class="verse"><a name="73">73</a>Kis idő múlva az ott álldogálók mentek oda, és így szóltak Péterhez: "Bizony, közülük való vagy te is, hiszen a kiejtésed is árulkodik rólad."</span> <span class="verse"><a name="74">74</a>Akkor átkozódni és esküdözni kezdett: "Nem ismerem azt az embert." És nyomban megszólalt a kakas.</span> <span class="verse"><a name="75">75</a>Péter visszaemlékezett Jézus szavára, aki azt mondta neki: "Mielőtt megszólal a kakas, háromszor tagadsz meg engem." Aztán kiment onnan, és keserves sírásra fakadt.</span> </p></div</div></div></body></html>