<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 16</strong></div><p><span class="verse"><a name="1">1</a>A farizeusok és a szadduceusok odamentek, hogy kísértsék őt: kérték, hogy mutasson mennyei jelt nekik.</span> <span class="verse"><a name="2">2</a>Ő azonban így válaszolt nekik: "(Amikor esteledik, ezt mondjátok: Szép idő lesz, mert vöröslik az ég!</span> <span class="verse"><a name="3">3</a>Reggel pedig: Ma zivatar lesz, mert vörös és borús az ég. Képmutatók! Az ég arcát meg tudjátok ítélni, az idők jeleit pedig nem tudjátok?)</span> <span class="verse"><a name="4">4</a>E gonosz és parázna nemzedék jelt követel, de nem adatik neki más jel, csak a Jónás próféta jele." Ezzel otthagyta őket, és elment.</span> <span class="verse"><a name="5">5</a>Amikor a tanítványok átmentek a túlsó partra, elfelejtettek kenyeret vinni magukkal.</span> <span class="verse"><a name="6">6</a>Jézus így szólt hozzájuk: "Vigyázzatok, és őrizkedjetek a farizeusok és szadduceusok kovászától!"</span> <span class="verse"><a name="7">7</a>Ők pedig így tanakodtak egymás közt: "Nem hoztunk kenyeret!"</span> <span class="verse"><a name="8">8</a>De Jézus észrevette, és így szólt hozzájuk: "Mit tanakodtok azon, kicsinyhitűek, hogy nincs kenyeretek?</span> <span class="verse"><a name="9">9</a>Még mindig nem értitek? Nem emlékeztek az ötezer ember öt kenyerére, és arra, hogy hány kosár maradékot szedtetek össze?</span> <span class="verse"><a name="10">10</a>A négyezer ember hét kenyerére sem emlékeztek, és arra sem, hogy hány kosár maradékot szedtetek össze?</span> <span class="verse"><a name="11">11</a>Miért nem értitek meg, hogy én nem kenyérről beszéltem nektek?! Őrizkedjetek a farizeusok és szadduceusok kovászától!"</span> <span class="verse"><a name="12">12</a>Ekkor értették meg, hogy nem azt mondta, hogy a kenyér kovászától óvakodjanak, hanem a farizeusok és szadduceusok tanításától.</span> <span class="verse"><a name="13">13</a>Amikor Jézus Cézárea Filippi területére ért, megkérdezte tanítványait: "Kinek mondják az emberek az Emberfiát?"</span> <span class="verse"><a name="14">14</a>Ők így válaszoltak: "Némelyek Keresztelő Jánosnak, mások Illésnek, megint mások pedig Jeremiásnak vagy valamelyik prófétának."</span> <span class="verse"><a name="15">15</a>Erre megkérdezte tőlük: "Hát ti kinek mondotok engem?"</span> <span class="verse"><a name="16">16</a>Simon Péter megszólalt, és így felelt: "Te vagy a Krisztus, az élő Isten Fia."</span> <span class="verse"><a name="17">17</a>Jézus így válaszolt neki: "Boldog vagy, Simon, Jóna fia, mert nem test és vér fedte fel ezt előtted, hanem az én mennyei Atyám.</span> <span class="verse"><a name="18">18</a>Én pedig ezt mondom neked: Te Péter vagy, és én ezen a kősziklán építem fel egyházamat, és a pokol kapui sem fognak diadalmaskodni rajta.</span> <span class="verse"><a name="19">19</a>Neked adom a mennyek országának kulcsait, és amit megkötsz a földön, kötve lesz az a mennyekben is, és amit feloldasz a földön, oldva lesz az a mennyekben is."</span> <span class="verse"><a name="20">20</a>Azután megparancsolta tanítványainak: ne mondják meg senkinek, hogy ő a Krisztus.</span> <span class="verse"><a name="21">21</a>Ettől fogva kezdte el Jézus Krisztus mondani tanítványainak, hogy Jeruzsálembe kell mennie, sokat kell szenvednie a vénektől, főpapoktól és írástudóktól, meg kell öletnie, de harmadnapon fel kell támadnia.</span> <span class="verse"><a name="22">22</a>Péter ekkor magához vonta őt, és feddeni kezdte: "Isten mentsen, Uram, ez nem történhet meg veled!"</span> <span class="verse"><a name="23">23</a>Ő pedig megfordult, és így szólt Péterhez: "Távozz tőlem, Sátán, botránkoztatsz engem, mert nem az Isten szerint gondolkozol, hanem az emberek szerint."</span> <span class="verse"><a name="24">24</a>Akkor Jézus ezt mondta tanítványainak: "Ha valaki én utánam akar jönni, tagadja meg magát, vegye fel a keresztjét, és kövessen engem.</span> <span class="verse"><a name="25">25</a>Mert aki meg akarja menteni az életét, elveszti, aki pedig elveszti az életét énértem, megtalálja.</span> <span class="verse"><a name="26">26</a>Mert mit használ az embernek, ha az egész világot megnyeri, lelkében pedig kárt vall? Vagy mit adhat az ember váltságdíjul a lelkéért?</span> <span class="verse"><a name="27">27</a>Mert eljön az Emberfia Atyja dicsőségében angyalaival együtt, és akkor megfizet mindenkinek cselekedetei szerint.</span> <span class="verse"><a name="28">28</a>Bizony, mondom néktek, hogy vannak az itt állók között némelyek, akik nem ízlelik meg a halált addig, amíg meg nem látják az Emberfiát, amint eljön az ő országával."</span> </p></div</div></div></body></html>