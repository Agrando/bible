<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 8</strong></div><p><span class="verse"><a name="1">1</a>Amikor lejött a hegyről, nagy sokaság követte őt,</span> <span class="verse"><a name="2">2</a>és íme, odament egy leprás, leborult előtte, és ezt mondta: "Uram, ha akarod, megtisztíthatsz."</span> <span class="verse"><a name="3">3</a>Jézus kinyújtotta a kezét, megérintette őt, és ezt mondta: "Akarom. Tisztulj meg!" És a lepra azonnal letisztult róla.</span> <span class="verse"><a name="4">4</a>Ekkor így szólt hozzá Jézus: "Vigyázz, senkinek se szólj, hanem menj el, mutasd meg magadat a papnak, és ajánld fel az áldozati ajándékot, amelyet Mózes elrendelt, bizonyságul nekik."</span> <span class="verse"><a name="5">5</a>Amikor Jézus Kapernaumba érkezett, odament hozzá egy százados, és kérte:</span> <span class="verse"><a name="6">6</a>"Uram, a szolgám bénán fekszik otthon, és szörnyű kínjai vannak."</span> <span class="verse"><a name="7">7</a>Jézus így szólt hozzá: "Elmegyek, és meggyógyítom."</span> <span class="verse"><a name="8">8</a>De a százados ezt felelte rá: "Uram, nem vagyok méltó arra, hogy hajlékomba jöjj, hanem csak egy szót szólj, és meggyógyul a szolgám.</span> <span class="verse"><a name="9">9</a>Mert én is hatalom alatt álló ember vagyok, és nekem is vannak alárendelt katonáim. Mondom az egyiknek: Menj el! - és elmegy, a másiknak: Jöjj ide! - és idejön, vagy szólok a szolgámnak: tedd meg ezt! - és megteszi."</span> <span class="verse"><a name="10">10</a>Amikor Jézus ezt hallotta, elcsodálkozott, és így szólt kísérőihez: "Bizony, mondom néktek, senkiben sem találtam ilyen nagy hitet Izráelben.</span> <span class="verse"><a name="11">11</a>De mondom néktek, hogy sokan eljönnek napkeletről és napnyugatról, és asztalhoz telepednek Ábrahámmal, Izsákkal és Jákóbbal a mennyek országában&#59;</span> <span class="verse"><a name="12">12</a>akik pedig Isten országa fiainak tartják magukat, kivettetnek a külső sötétségre, ott lesz majd sírás és fogcsikorgatás."</span> <span class="verse"><a name="13">13</a>A századosnak pedig ezt mondta Jézus: "Menj el, és legyen a te hited szerint." És meggyógyult a szolga még abban az órában.</span> <span class="verse"><a name="14">14</a>Amikor Jézus Péter házába ment, látta, hogy annak anyósa fekszik és lázas.</span> <span class="verse"><a name="15">15</a>Jézus megérintette a kezét, és elhagyta az asszonyt a láz, az pedig felkelt, és szolgált neki.</span> <span class="verse"><a name="16">16</a>Amikor este lett, sok megszállottat vittek hozzá, ő pedig szóval űzte ki a tisztátalan lelkeket, és minden beteget meggyógyított,</span> <span class="verse"><a name="17">17</a>hogy beteljesedjenek az Ézsaiás próféta által mondottak: "Erőtlenségünket ő vette el, és betegségeinket ő hordozta."</span> <span class="verse"><a name="18">18</a>Amikor Jézus meglátta maga körül a sokaságot, úgy rendelkezett, hogy keljenek át a túlsó partra.</span> <span class="verse"><a name="19">19</a>Egy írástudó odament, és így szólt hozzá: "Mester, követlek, akárhová mégy."</span> <span class="verse"><a name="20">20</a>Jézus így válaszolt: "A rókáknak van barlangjuk és az égi madaraknak van fészkük, de az Emberfiának nincs hova fejét lehajtania."</span> <span class="verse"><a name="21">21</a>Egy másik tanítvány pedig ezt mondta neki: "Uram, engedd meg, hogy előbb elmenjek, és eltemessem az apámat."</span> <span class="verse"><a name="22">22</a>De Jézus így szólt hozzá: "Kövess engem, és hagyd a halottakra, hogy eltemessék halottaikat!"</span> <span class="verse"><a name="23">23</a>Amikor beszállt a hajóba, követték őt a tanítványai.</span> <span class="verse"><a name="24">24</a>És íme, nagy vihar támadt a tengeren, úgyhogy a hajót elborították a hullámok. Ő pedig aludt.</span> <span class="verse"><a name="25">25</a>Tanítványai odamentek hozzá, felébresztették, és ezt mondták: "Uram, ments meg minket, elveszünk!"</span> <span class="verse"><a name="26">26</a>De ő így szólt hozzájuk: "Mit féltek, ti kicsinyhitűek?" Majd felkelt, ráparancsolt a szelekre és a tengerre, és nagy csend lett.</span> <span class="verse"><a name="27">27</a>Az emberek pedig elcsodálkoztak, és ezt mondták: "Ki ez, hogy a szelek is, a tenger is engedelmeskednek neki?"</span> <span class="verse"><a name="28">28</a>Amikor a túlsó partra, a gadaraiak földjére ért, két megszállott ment elé, akik a sírboltokból jöttek elő, és nagyon veszélyesek voltak&#59; annyira, hogy senki sem tudott miattuk végigmenni azon az úton.</span> <span class="verse"><a name="29">29</a>És egyszerre felkiáltottak: "Mi közünk hozzád, Isten Fia? Azért jöttél ide, hogy idő előtt meggyötörj minket?"</span> <span class="verse"><a name="30">30</a>Tőlük távolabbra volt egy legelésző disznónyáj,</span> <span class="verse"><a name="31">31</a>azért ezt kérték tőle az ördögök: "Ha kiűzöl minket, küldj a disznónyájba."</span> <span class="verse"><a name="32">32</a>Ő pedig ezt mondta nekik: "Menjetek!" Akkor azok előjöttek, és belementek a disznókba. És íme, a meredekről a tengerbe rohant az egész nyáj, és beleveszett a vízbe.</span> <span class="verse"><a name="33">33</a>A pásztorok pedig elfutottak, bementek a városba, és elhíreszteltek mindent, azt is, ami a megszállottakkal történt.</span> <span class="verse"><a name="34">34</a>Akkor azután az egész város kiment Jézus elé, és amikor meglátták, kérték, hogy távozzék el határukból.</span> </p></div</div></div></body></html>