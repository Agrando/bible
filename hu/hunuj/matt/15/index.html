<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 15</strong></div><p><span class="verse"><a name="1">1</a>Akkor farizeusok és írástudók mentek Jeruzsálemből Jézushoz, és ezt mondták:</span> <span class="verse"><a name="2">2</a>"Miért szegik meg tanítványaid az ősök hagyományát? Amikor ugyanis étkeznek, nem mossák meg a kezüket."</span> <span class="verse"><a name="3">3</a>Ő így válaszolt nekik: "Ti pedig miért szegitek meg a ti hagyományotokért az Isten parancsolatát?</span> <span class="verse"><a name="4">4</a>Mert Isten ezt mondta: Tiszteld apádat és anyádat, és aki gyalázza apját vagy anyját, halállal bűnhődjék.</span> <span class="verse"><a name="5">5</a>Ti pedig így tanítotok: Ha valaki ezt mondja apjának vagy anyjának: Áldozati ajándék az, amivel megsegíthetnélek, azt ebben az esetben nem köti a parancsolat, hogy tisztelje apját és anyját.</span> <span class="verse"><a name="6">6</a>Így tettétek érvénytelenné Isten igéjét a ti hagyományotokért.</span> <span class="verse"><a name="7">7</a>Képmutatók, találóan prófétált rólatok Ézsaiás:</span> <span class="verse"><a name="8">8</a>Ez a nép csak ajkával tisztel engem, a szíve azonban távol van tőlem.</span> <span class="verse"><a name="9">9</a>De hiába tisztelnek engem, ha olyan tanításokat tanítanak, amelyek emberek parancsolatai."</span> <span class="verse"><a name="10">10</a>Ekkor odahívta a sokaságot, és így szólt hozzájuk: "Halljátok, és értsétek meg!</span> <span class="verse"><a name="11">11</a>Nem az teszi tisztátalanná az embert, ami bemegy a száján, hanem ami kijön a szájából, az teszi tisztátalanná az embert."</span> <span class="verse"><a name="12">12</a>Tanítványai ekkor hozzá lépve megkérdezték tőle: "Tudod-e, hogy a farizeusok megbotránkoztak, amikor meghallották ezt a beszédet?"</span> <span class="verse"><a name="13">13</a>Ő pedig így válaszolt: "Minden palántát, amelyet nem az én mennyei Atyám ültetett, ki fognak gyomlálni.</span> <span class="verse"><a name="14">14</a>Hagyjátok őket, világtalanok vak vezetői! Ha pedig vak vezet világtalant, mind a ketten gödörbe esnek."</span> <span class="verse"><a name="15">15</a>Péter ekkor ezt kérte: "Magyarázd meg nekünk az előbbi példázatot."</span> <span class="verse"><a name="16">16</a>Ő pedig így szólt: "Még ti is értetlenek vagytok?</span> <span class="verse"><a name="17">17</a>Nem gondoltok arra, hogy minden, ami bemegy a szájon, a gyomorba jut, és az árnyékszékbe kerül?</span> <span class="verse"><a name="18">18</a>Ami azonban kijön a szájból, az a szívből származik, és az teszi tisztátalanná az embert.</span> <span class="verse"><a name="19">19</a>Mert a szívből származnak a gonosz gondolatok, gyilkosságok, házasságtörések, paráznaságok, lopások, hamis tanúskodások és az istenkáromlások.</span> <span class="verse"><a name="20">20</a>Ezek teszik tisztátalanná az embert. De az, hogy mosdatlan kézzel eszik, nem teszi tisztátalanná az embert."</span> <span class="verse"><a name="21">21</a>Jézus azután elment onnan, és visszavonult Tírusz és Szidón területére.</span> <span class="verse"><a name="22">22</a>És ekkor egy kánaáni asszony, aki arról a környékről jött, így kiáltott: "Uram, Dávid Fia! Könyörülj rajtam! Leányomat kegyetlenül gyötri a gonosz lélek!"</span> <span class="verse"><a name="23">23</a>Jézus azonban nem válaszolt neki egy szót sem. Erre odamentek hozzá tanítványai, és kérték: "Bocsásd el, mert utánunk kiáltozik."</span> <span class="verse"><a name="24">24</a>De ő így felelt: "Én nem küldettem máshoz, csak Izráel házának elveszett juhaihoz."</span> <span class="verse"><a name="25">25</a>Az asszony pedig odaérve leborult előtte, és ezt mondta: "Uram, segíts rajtam!"</span> <span class="verse"><a name="26">26</a>Jézus erre így válaszolt: "Nem jó elvenni a gyermekek kenyerét, és odadobni a kutyáknak."</span> <span class="verse"><a name="27">27</a>Az asszony azonban így felelt: "Úgy van, Uram! De hiszen a kutyák is esznek a morzsákból, amelyek uruk asztaláról hullanak."</span> <span class="verse"><a name="28">28</a>Ekkor így szólt hozzá Jézus: "Asszony, nagy a te hited, legyen úgy, amint kívánod!" És meggyógyult a leánya még abban az órában.</span> <span class="verse"><a name="29">29</a>Jézus azután eltávozott onnan, elment a Galileai tenger mellé, felment a hegyre, és ott leült.</span> <span class="verse"><a name="30">30</a>Nagy sokaság ment hozzá, és bénákat, nyomorékokat, vakokat, némákat és sok más beteget vittek magukkal. Ezeket Jézus lába elé tették, és ő meggyógyította őket.</span> <span class="verse"><a name="31">31</a>A sokaság pedig csodálkozott, amikor látta, hogy a némák beszélnek, a nyomorékok épek lesznek, a bénák járnak, a vakok pedig látnak, és dicsőítette Izráel Istenét.</span> <span class="verse"><a name="32">32</a>Jézus ekkor odahívta tanítványait, és így szólt: "Szánakozom a sokaságon, mert már három napja velem vannak, és nincs mit enniük&#59; éhesen pedig nem akarom őket elbocsátani, nehogy kidőljenek az úton."</span> <span class="verse"><a name="33">33</a>Tanítványai így válaszoltak: "Honnan volna itt a pusztában annyi kenyerünk, hogy jóllakassunk ekkora sokaságot?"</span> <span class="verse"><a name="34">34</a>Jézus megkérdezte tőlük: "Hány kenyeretek van?" Ők így feleltek: "Hét, és egy kevés halunk."</span> <span class="verse"><a name="35">35</a>Ekkor megparancsolta a sokaságnak, hogy telepedjenek le a földre,</span> <span class="verse"><a name="36">36</a>azután vette a hét kenyeret és a halakat, hálát adott, megtörte és a tanítványoknak adta, a tanítványok pedig a sokaságnak.</span> <span class="verse"><a name="37">37</a>Mindnyájan ettek, és jóllaktak, azután összeszedték a maradék darabokat hét tele kosárral.</span> <span class="verse"><a name="38">38</a>Négyezer férfi volt, aki evett, az asszonyokat és a gyermekeket nem számítva.</span> <span class="verse"><a name="39">39</a>Ezek után elbocsátotta a sokaságot, beszállt a hajóba, és lement Magadán vidékére.</span> </p></div</div></div></body></html>