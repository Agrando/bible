<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 18</strong></div><p><span class="verse"><a name="1">1</a>Abban az órában odamentek a tanítványok Jézushoz, és megkérdezték tőle: "Ki a nagyobb a mennyek országában?"</span> <span class="verse"><a name="2">2</a>Jézus odahívott egy kisgyermeket, közéjük állította,</span> <span class="verse"><a name="3">3</a>és ezt mondta: "Bizony, mondom néktek, ha meg nem tértek, és olyanok nem lesztek, mint a kisgyermekek, nem mentek be a mennyek országába.</span> <span class="verse"><a name="4">4</a>Aki tehát megalázza magát, mint ez a kisgyermek, az a nagyobb a mennyek országában.</span> <span class="verse"><a name="5">5</a>És aki befogad egy ilyen kisgyermeket az én nevemben, az engem fogad be.</span> <span class="verse"><a name="6">6</a>Aki pedig megbotránkoztat egyet e kicsinyek közül, akik hisznek bennem, jobb annak, ha malomkövet kötnek a nyakába, és a tenger mélyébe vetik.</span> <span class="verse"><a name="7">7</a>Jaj a világnak a botránkozások miatt! Mert szükséges, hogy botránkozások történjenek, de jaj annak az embernek, aki megbotránkoztat."</span> <span class="verse"><a name="8">8</a>"Ha a kezed vagy lábad botránkoztat meg téged, vágd le, és dobd el magadtól: jobb neked ha csonkán vagy sántán mégy be az életre, mint ha két kézzel vagy két lábbal vettetel az örök tűzre.</span> <span class="verse"><a name="9">9</a>Ha pedig a szemed botránkoztat meg téged, vájd ki, és dobd el magadtól: jobb neked, ha félszemmel mégy be az életre, mint ha két szemmel vettetel a gyehenna tüzére."</span> <span class="verse"><a name="10">10</a>"Vigyázzatok, hogy egyet se vessetek meg e kicsinyek közül, mert mondom nektek, hogy angyalaik mindenkor látják a mennyben az én mennyei Atyám arcát."</span> <span class="verse"><a name="11">11</a>("Mert az Emberfia azért jött, hogy megmentse, ami elveszett.)</span> <span class="verse"><a name="12">12</a>Mit gondoltok? Ha egy embernek száz juha van, és eltéved közülük egy, nem hagyja-e ott a kilencvenkilencet a hegyekben, és nem megy-e el megkeresni az eltévedtet?</span> <span class="verse"><a name="13">13</a>Ha azután megtalálja, bizony mondom néktek, jobban örül neki, mint annak a kilencvenkilencnek, amelyik nem tévedt el.</span> <span class="verse"><a name="14">14</a>Ugyanígy a ti mennyei Atyátok sem akarja, hogy elvesszen egy is e kicsinyek közül."</span> <span class="verse"><a name="15">15</a>"Ha vétkezik atyádfia, menj el hozzá, intsd meg négyszemközt: ha hallgat rád, megnyerted atyádfiát.</span> <span class="verse"><a name="16">16</a>Ha pedig nem hallgat rád, végy magad mellé még egy vagy két embert, hogy két vagy három tanú szava erősítsen meg minden vallomást.</span> <span class="verse"><a name="17">17</a>Ha nem hallgat rájuk, mondd meg a gyülekezetnek. Ha pedig a gyülekezetre sem hallgat, tekintsd olyannak, mint a pogányt vagy a vámszedőt.</span> <span class="verse"><a name="18">18</a>Bizony, mondom néktek: amit megköttök a földön, kötve lesz a mennyben is, amit pedig feloldotok a földön, oldva lesz a mennyben is.</span> <span class="verse"><a name="19">19</a>Bizony, mondom néktek azt is, hogy ha közületek ketten egyetértenek a földön mindabban, amit kérnek, azt mind megadja nekik az én mennyei Atyám.</span> <span class="verse"><a name="20">20</a>Mert ahol ketten vagy hárman összegyűlnek az én nevemben: ott vagyok közöttük."</span> <span class="verse"><a name="21">21</a>Akkor Péter odament hozzá, és ezt kérdezte tőle: "Uram, hányszor vétkezhet ellenem az én atyámfia úgy, hogy én megbocsássak neki? Még hétszer is?"</span> <span class="verse"><a name="22">22</a>Jézus így válaszolt: "Nem azt mondom neked, hogy hétszer, hanem még hetvenszer hétszer is.</span> <span class="verse"><a name="23">23</a>Ezért hasonló a mennyek országa egy királyhoz, aki számadást akart tartani szolgáival.</span> <span class="verse"><a name="24">24</a>Amikor hozzákezdett, vittek eléje egy szolgát, aki tízezer talentummal volt adósa.</span> <span class="verse"><a name="25">25</a>Mivel nem volt miből fizetnie, megparancsolta az úr, hogy adják el őt és feleségét, gyermekeit és mindenét, amije van, és fizessen.</span> <span class="verse"><a name="26">26</a>A szolga erre leborult előtte, és így esedezett: Légy türelemmel hozzám, és mindent megfizetek neked.</span> <span class="verse"><a name="27">27</a>Az úr pedig megszánta a szolgát, elbocsátotta, és elengedte az adósságát.</span> <span class="verse"><a name="28">28</a>Amikor azonban eltávozott az a szolga, összetalálkozott egyik szolgatársával, aki száz dénárral tartozott neki. Megragadta, fojtogatni kezdte, és ezt mondta neki: Fizesd meg, amivel tartozol!</span> <span class="verse"><a name="29">29</a>Szolgatársa ekkor leborult előtte, és így kérlelte: Légy türelemmel hozzám, és mindent megfizetek neked.</span> <span class="verse"><a name="30">30</a>De az nem engedett, hanem elmenve börtönbe vettette őt, amíg meg nem fizeti tartozását.</span> <span class="verse"><a name="31">31</a>Amikor szolgatársai látták, hogy mi történt, nagyon felháborodtak. Elmentek, és jelentették uruknak mindazt, ami történt.</span> <span class="verse"><a name="32">32</a>Akkor magához hívatta őt ura, és így szólt hozzá: Gonosz szolga, elengedtem minden tartozásodat, mivel könyörögtél nekem.</span> <span class="verse"><a name="33">33</a>Nem kellett volna-e neked is megkönyörülnöd szolgatársadon, amint én is megkönyörültem rajtad?</span> <span class="verse"><a name="34">34</a>Ekkor haragra lobbant ura, és átadta őt a hóhéroknak, amíg meg nem fizeti neki az egész tartozást.</span> <span class="verse"><a name="35">35</a>Így tesz majd az én mennyei Atyám is veletek, ha szívetekből meg nem bocsátotok, mindenki az ő atyjafiának."</span> </p></div</div></div></body></html>