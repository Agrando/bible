<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 23</strong></div><p><span class="verse"><a name="1">1</a>Akkor Jézus így szólt a sokasághoz és tanítványaihoz:</span> <span class="verse"><a name="2">2</a>"Az írástudók és farizeusok a Mózes székébe ültek.</span> <span class="verse"><a name="3">3</a>Tehát mindazt, amit mondanak, tegyétek meg és tartsátok meg, de cselekedeteiket ne kövessétek, mert beszélnek ugyan róla, de nem teszik.</span> <span class="verse"><a name="4">4</a>Súlyos és elhordozhatatlan terheket kötnek össze, és az emberek vállára rakják, de maguk az ujjukkal sem akarják azokat megmozdítani.</span> <span class="verse"><a name="5">5</a>Mindent csak azért tesznek, hogy feltűnjenek az embereknek: megszélesítik imaszíjaikat, és megnagyobbítják ruhájuk bojtjait&#59;</span> <span class="verse"><a name="6">6</a>a lakomákon az asztalfőn és a zsinagógákban a főhelyeken szeretnek ülni&#59;</span> <span class="verse"><a name="7">7</a>szeretik, ha köszöntik őket a tereken, és ha mesternek szólítják őket."</span> <span class="verse"><a name="8">8</a>"De ti ne hívassátok magatokat mesternek, mert egy a ti mesteretek, ti pedig mindnyájan testvérek vagytok.</span> <span class="verse"><a name="9">9</a>Atyátoknak se szólítsatok senkit a földön, mert egy a ti Atyátok, aki a mennyben van.</span> <span class="verse"><a name="10">10</a>Ne hívassátok magatokat tanítóknak se, mert egy a ti tanítótok: a Krisztus.</span> <span class="verse"><a name="11">11</a>Aki pedig a legnagyobb közöttetek, az legyen szolgátok!</span> <span class="verse"><a name="12">12</a>Mert aki felmagasztalja magát, megaláztatik, és aki megalázza magát, felmagasztaltatik."</span> <span class="verse"><a name="13">13</a>"Jaj nektek, képmutató írástudók és farizeusok, mert bezárjátok a mennyek országát az emberek előtt: ti magatok nem mentek be, és azokat sem engeditek be, akik be akarnak menni."</span> <span class="verse"><a name="14">14</a>("Jaj nektek, képmutató írástudók és farizeusok, mert felemésztitek az özvegyek házát, és színlelésből mégis hosszasan imádkoztok: ezzel súlyosabb ítéletet vontok magatokra.")</span> <span class="verse"><a name="15">15</a>"Jaj nektek, képmutató írástudók és farizeusok, mert bejárjátok a tengert és a szárazföldet, hogy egyetlen pogányt zsidó hitre térítsetek, és ha ez megtörtént, a gyehenna fiává teszitek, kétszerte inkább magatoknál."</span> <span class="verse"><a name="16">16</a>"Jaj nektek, vak vezetők, akik ezt mondjátok: ha valaki a templomra esküszik, az semmi, de ha valaki a templom aranyára esküszik, azt köti az eskü.</span> <span class="verse"><a name="17">17</a>Bolondok és vakok, mi a nagyobb: az arany vagy a templom, amely megszenteli az aranyat?</span> <span class="verse"><a name="18">18</a>Ezt is mondjátok: ha valaki az oltárra esküszik, az semmi, de ha valaki a rajta levő ajándékra esküszik, azt köti az eskü.</span> <span class="verse"><a name="19">19</a>Bolondok és vakok, mi a nagyobb: az ajándék vagy az oltár, amely megszenteli az ajándékot?</span> <span class="verse"><a name="20">20</a>Aki tehát az oltárra esküszik, az arra is esküszik, ami rajta van.</span> <span class="verse"><a name="21">21</a>Aki pedig a templomra esküszik, az arra is esküszik, aki benne lakik.</span> <span class="verse"><a name="22">22</a>Aki pedig az égre esküszik, az az Isten királyi székére esküszik, és arra is, aki azon ül."</span> <span class="verse"><a name="23">23</a>"Jaj nektek, képmutató írástudók és farizeusok, mert tizedet adtok a mentából, a kaporból és a köményből, de elhagytátok mindazt, ami a törvényben ezeknél fontosabb: az igazságos ítéletet, az irgalmasságot és a hűséget&#59; pedig ezeket kellene cselekedni, és azokat sem elhagyni.</span> <span class="verse"><a name="24">24</a>Vak vezetők: kiszűritek a szúnyogot, a tevét pedig lenyelitek."</span> <span class="verse"><a name="25">25</a>"Jaj nektek, képmutató írástudók és farizeusok, mert megtisztítjátok a pohár és a tál külsejét, belül pedig tele van rablásvággyal és féktelenséggel.</span> <span class="verse"><a name="26">26</a>Vak farizeus, tisztítsd meg először a pohár és a tál belsejét, hogy azután a külseje is tiszta legyen!"</span> <span class="verse"><a name="27">27</a>"Jaj nektek, képmutató írástudók és farizeusok, mert hasonlók vagytok a meszelt sírokhoz, amelyek kívülről szépnek látszanak, de belül tele vannak halottak csontjaival és mindenféle tisztátalansággal.</span> <span class="verse"><a name="28">28</a>Így kívülről ti is igaznak látszotok az emberek szemében, de belül tele vagytok képmutatással és törvényszegéssel."</span> <span class="verse"><a name="29">29</a>"Jaj nektek, képmutató írástudók és farizeusok, mert síremlékeket emeltek a prófétáknak, és felékesítitek az igazak sírköveit,</span> <span class="verse"><a name="30">30</a>és ezt mondjátok: Ha atyáink idejében éltünk volna, nem vettünk volna részt velük a próféták vérének kiontásában.</span> <span class="verse"><a name="31">31</a>Így magatok ellen tanúskodtok azzal, hogy fiai vagytok a próféták gyilkosainak.</span> <span class="verse"><a name="32">32</a>Éljetek csak ti is atyáitok mértéke szerint!</span> <span class="verse"><a name="33">33</a>Kígyók, viperák fajzata! Hogyan menekülhetnétek meg a gyehennával sújtó ítélettől?</span> <span class="verse"><a name="34">34</a>Ezért íme, küldök hozzátok prófétákat, bölcseket és írástudókat: egyeseket közülük megöltök és keresztre feszítetek majd, másokat megkorbácsoltok zsinagógáitokban, és városról városra üldöztök,</span> <span class="verse"><a name="35">35</a>hogy rátok szálljon minden igaz vér, amelyet kiontottak a földön, az igaz Ábel vérétől Zakariásnak, a Barakiás fiának véréig, akit a templom és az áldozati oltár között gyilkoltatok meg.</span> <span class="verse"><a name="36">36</a>Bizony, mondom néktek: mindez megtörténik ezzel a nemzedékkel."</span> <span class="verse"><a name="37">37</a>"Jeruzsálem, Jeruzsálem, aki megölöd a prófétákat, és megkövezed azokat, akik hozzád küldettek, hányszor akartam összegyűjteni gyermekeidet, ahogyan a tyúk szárnya alá gyűjti a csibéit, de ti nem akartátok!</span> <span class="verse"><a name="38">38</a>Íme, elhagyottá lesz a ti házatok.</span> <span class="verse"><a name="39">39</a>Mert mondom nektek: nem láttok engem mostantól fogva mindaddig, amíg azt nem mondjátok: Áldott, aki az Úr nevében jön!"</span> </p></div</div></div></body></html>