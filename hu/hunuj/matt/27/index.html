<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 27</strong></div><p><span class="verse"><a name="1">1</a>Amikor megvirradt, a főpapok és a nép vénei valamennyien azt a határozatot hozták Jézus ellen, hogy halálra juttatják.</span> <span class="verse"><a name="2">2</a>Azután megkötözték, elvitték és átadták Pilátusnak, a helytartónak.</span> <span class="verse"><a name="3">3</a>Amikor pedig Júdás, aki őt elárulta, látta, hogy elítélték, megbánta tettét, visszavitte a harminc ezüstöt a főpapoknak és a véneknek,</span> <span class="verse"><a name="4">4</a>és ezt mondta: "Vétkeztem, mert ártatlan vért árultam el." De azok ezt mondták: "Mi közünk hozzá? A te dolgod."</span> <span class="verse"><a name="5">5</a>Erre ő a templomba hajítva az ezüstöket, eltávozott, ment és felakasztotta magát.</span> <span class="verse"><a name="6">6</a>A főpapok pedig felszedték az ezüstöket, és így szóltak: "Nem szabad ezt a templom kincséhez tennünk, mert vérdíj."</span> <span class="verse"><a name="7">7</a>Aztán határozatot hoztak, és megvásárolták belőle a Fazekasmezőt, az idegenek számára temetőnek.</span> <span class="verse"><a name="8">8</a>Ezért hívják ezt a mezőt a mai napig is Vérmezőnek.</span> <span class="verse"><a name="9">9</a>Ekkor teljesedett be Jeremiás próféta mondása: "És vették a harminc ezüstöt, a felbecsültnek árát, akit Izráel fiai ennyire becsültek,</span> <span class="verse"><a name="10">10</a>és odaadták a Fazekasmezőért, ahogyan megparancsolta nekem az Úr."</span> <span class="verse"><a name="11">11</a>Jézust pedig a helytartó elé állították, aki ezt kérdezte tőle: "Te vagy a zsidók királya?" "Te mondod" - válaszolta neki Jézus.</span> <span class="verse"><a name="12">12</a>De mikor a főpapok és a vének vádolták, semmit sem válaszolt.</span> <span class="verse"><a name="13">13</a>Akkor így szólt hozzá Pilátus: "Nem hallod, mi mindent vallanak ellened?"</span> <span class="verse"><a name="14">14</a>Jézus azonban nem felelt egyetlen szavára sem, úgyhogy a helytartó nagyon elcsodálkozott.</span> <span class="verse"><a name="15">15</a>Ünnepenként a helytartó szabadon szokott bocsátani a sokaságnak egy foglyot, akit ők kívántak.</span> <span class="verse"><a name="16">16</a>Volt pedig akkor egy nevezetes foglyuk, akit Barabbásnak hívtak.</span> <span class="verse"><a name="17">17</a>Amikor tehát összegyűltek, Pilátus ezt kérdezte tőlük: "Mit akartok, melyiket bocsássam nektek szabadon: Barabbást vagy Jézust, akit Krisztusnak mondanak?"</span> <span class="verse"><a name="18">18</a>Tudta ugyanis, hogy Jézust irigységből szolgáltatták ki neki.</span> <span class="verse"><a name="19">19</a>Mikor pedig a bírói székben ült, felesége ezt üzente neki: "Ne avatkozz ennek az igaz embernek a dolgába, mert sokat szenvedtem ma álmomban miatta."</span> <span class="verse"><a name="20">20</a>A főpapok és a vének azonban rávették a sokaságot, hogy Barabbást kérjék ki, Jézust pedig veszítsék el.</span> <span class="verse"><a name="21">21</a>Erre a helytartó újra megkérdezte őket: "Mit kívántok, a kettő közül melyiket bocsássam nektek szabadon?" Azok ezt mondták: "Barabbást."</span> <span class="verse"><a name="22">22</a>Pilátus így szólt hozzájuk: "Mit tegyek akkor Jézussal, akit Krisztusnak mondanak?" Mindnyájan így kiáltották: "Feszíttessék meg!"</span> <span class="verse"><a name="23">23</a>Azután ezt kérdezte: "De mi rosszat tett?" Azok pedig még hangosabban kiáltoztak: "Feszíttessék meg!"</span> <span class="verse"><a name="24">24</a>Amikor Pilátus látta, hogy nem ér el semmit, sőt a forrongás még nagyobb lesz, vizet hozatott, megmosta kezét a sokaság szeme láttára, és így szólt: "Ártatlan vagyok ennek az igaz embernek a vérétől. Ám ti lássátok!"</span> <span class="verse"><a name="25">25</a>Az egész nép így kiáltott: "Szálljon ránk és gyermekeinkre az ő vére!"</span> <span class="verse"><a name="26">26</a>Akkor szabadon bocsátotta nekik Barabbást, Jézust pedig megostoroztatta, és kiszolgáltatta, hogy feszítsék meg.</span> <span class="verse"><a name="27">27</a>Akkor a helytartó katonái magukkal vitték Jézust a helytartóságra, és köré gyűjtötték az egész csapatot.</span> <span class="verse"><a name="28">28</a>Levetkőztették, bíborszínű köpenyt adtak rá,</span> <span class="verse"><a name="29">29</a>tövisből font koronát tettek a fejére, nádszálat adtak a jobb kezébe, és térdet hajtva gúnyolták őt: "Üdvözlégy, zsidók királya!"</span> <span class="verse"><a name="30">30</a>Azután leköpték, elvették tőle a nádszálat, és a fejéhez verték.</span> <span class="verse"><a name="31">31</a>Miután kigúnyolták, levették róla a köpenyt, felöltöztették a saját ruhájába, és elvitték, hogy keresztre feszítsék.</span> <span class="verse"><a name="32">32</a>Kifelé menet találkoztak egy cirénei emberrel, akinek Simon volt a neve: ezt arra kényszerítették, hogy vigye a keresztet.</span> <span class="verse"><a name="33">33</a>Amikor arra a helyre értek, amelyet Golgotának, azaz Koponya-helynek neveznek,</span> <span class="verse"><a name="34">34</a>epével kevert bort adtak neki inni. De amikor megízlelte, nem volt hajlandó meginni.</span> <span class="verse"><a name="35">35</a>Miután megfeszítették, sorsvetéssel megosztoztak ruháin&#59;</span> <span class="verse"><a name="36">36</a>azután leültek ott, és őrizték.</span> <span class="verse"><a name="37">37</a>Feje fölé fügesztették az ellene szóló vádat, amely így szólt: EZ JÉZUS, A ZSIDÓK KIRÁLYA.</span> <span class="verse"><a name="38">38</a>Vele együtt feszítettek keresztre két rablót is, az egyiket a jobb, a másikat a bal keze felől.</span> <span class="verse"><a name="39">39</a>Akik elmentek mellette, a fejüket csóválva káromolták,</span> <span class="verse"><a name="40">40</a>és ezt mondták: "Te, aki lerombolod a templomot, és három nap alatt felépíted, mentsd meg magadat, ha Isten Fia vagy, és szállj le a keresztről!"</span> <span class="verse"><a name="41">41</a>Hasonlóan a főpapok is gúnyolódva mondták az írástudókkal és a vénekkel együtt:</span> <span class="verse"><a name="42">42</a>"Másokat megmentett, magát nem tudja megmenteni. Ha Izráel királya, szálljon le most a keresztről, és hiszünk benne!</span> <span class="verse"><a name="43">43</a>Bízott az Istenben: szabadítsa meg most, ha akarja&#59; hiszen azt mondta: Isten Fia vagyok."</span> <span class="verse"><a name="44">44</a>A vele együtt megfeszített rablók is ugyanígy gyalázták.</span> <span class="verse"><a name="45">45</a>Tizenkét órától kezdve három óráig sötétség lett az egész földön.</span> <span class="verse"><a name="46">46</a>Három óra tájban Jézus hangosan felkiáltott: "Éli, éli, lamá sabaktáni!" azaz: "Én Istenem, én Istenem, miért hagytál el engemet?"</span> <span class="verse"><a name="47">47</a>Néhányan az ott állók közül, akik hallották ezt, így szóltak: "Illést hívja."</span> <span class="verse"><a name="48">48</a>Egy közülük azonnal elfutott, hozott egy szivacsot, megtöltötte ecettel, nádszálra tűzte, és inni adott neki.</span> <span class="verse"><a name="49">49</a>A többiek pedig ezt mondták: "Hadd lássuk, eljön-e Illés, hogy megmentse."</span> <span class="verse"><a name="50">50</a>Jézus pedig ismét hangosan felkiáltott, és kilehelte lelkét.</span> <span class="verse"><a name="51">51</a>És íme, a templom kárpitja felülről az aljáig kettéhasadt, a föld megrendült, és a sziklák meghasadtak.</span> <span class="verse"><a name="52">52</a>A sírok megnyíltak, és sok elhunyt szentnek feltámadt a teste.</span> <span class="verse"><a name="53">53</a>Ezek kijöttek a sírokból, és Jézus feltámadása után bementek a szent városba, és sokaknak megjelentek.</span> <span class="verse"><a name="54">54</a>Amikor pedig a százados és akik vele őrizték Jézust, látták a földrengést és a történteket, nagyon megrémültek, és így szóltak: "Bizony, Isten Fia volt ez!"</span> <span class="verse"><a name="55">55</a>Volt ott sok asszony is, akik távolról figyelték mindezt. Ezek Galileából követték Jézust, és szolgáltak neki.</span> <span class="verse"><a name="56">56</a>Köztük volt a magdalai Mária és Mária, a Jakab és József anyja, valamint a Zebedeus fiainak anyja.</span> <span class="verse"><a name="57">57</a>Amikor beesteledett, eljött egy Arimátiából való gazdag ember, név szerint József, aki maga is tanítványa volt Jézusnak.</span> <span class="verse"><a name="58">58</a>Ez elment Pilátushoz, és elkérte Jézus testét. Erre Pilátus megparancsolta, hogy adják ki neki.</span> <span class="verse"><a name="59">59</a>József elvitte a testet, tiszta gyolcsba göngyölte,</span> <span class="verse"><a name="60">60</a>és elhelyezte a maga új sírjába, amelyet a sziklába vágatott. A sír bejáratához egy nagy követ hengerített, és eltávozott.</span> <span class="verse"><a name="61">61</a>Ott volt pedig a magdalai Mária és a másik Mária, akik a sírral szemben ültek.</span> <span class="verse"><a name="62">62</a>Másnap, a péntekre következő napon, összegyűltek a főpapok és a farizeusok Pilátusnál,</span> <span class="verse"><a name="63">63</a>és így szóltak: "Uram, eszünkbe jutott, hogy ez a csaló még életében ezt mondta: Három nap múlva feltámadok!</span> <span class="verse"><a name="64">64</a>Ezért parancsold meg, hogy őrizzék a sírt a harmadik napig, nehogy tanítványai odamenjenek és ellopják őt, aztán azt mondják a népnek: Feltámadt a halottak közül! Ez az utóbbi csalás rosszabb lenne az előzőnél."</span> <span class="verse"><a name="65">65</a>Pilátus azonban ezt válaszolta: "Van őrségetek, menjetek, őriztessétek ti, ahogyan tudjátok."</span> <span class="verse"><a name="66">66</a>Erre ők elmentek, lepecsételték a követ, és őrséggel őriztették a sírt.</span> </p></div</div></div></body></html>