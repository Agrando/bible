<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 21</strong></div><p><span class="verse"><a name="1">1</a>Amikor közeledtek Jeruzsálemhez, és Betfagéba, az Olajfák hegyéhez értek, Jézus elküldött két tanítványt,</span> <span class="verse"><a name="2">2</a>és ezt mondta nekik: "Menjetek az előttetek fekvő faluba, és ott mindjárt találtok egy megkötött szamarat a csikójával együtt: oldjátok el, és vezessétek hozzám.</span> <span class="verse"><a name="3">3</a>Ha valaki szól nektek valamit, mondjátok meg, hogy az Úrnak van szüksége rájuk, és azonnal elengedi azokat."</span> <span class="verse"><a name="4">4</a>Mindez pedig azért történt, hogy beteljesedjék a próféta mondása:</span> <span class="verse"><a name="5">5</a>"Mondjátok meg Sion leányának: Íme, királyod jön hozzád, szelíden és szamáron ülve, igavonó állat csikóján."</span> <span class="verse"><a name="6">6</a>A tanítványok elmentek, és úgy cselekedtek, ahogy Jézus parancsolta nekik:</span> <span class="verse"><a name="7">7</a>odavezették a szamarat a csikójával együtt, ráterítették felsőruhájukat, Jézus pedig ráült.</span> <span class="verse"><a name="8">8</a>A sokaság legnagyobb része az útra terítette felsőruháját, mások ágakat vagdaltak a fákról, és az útra szórták.</span> <span class="verse"><a name="9">9</a>Az előtte és utána menő sokaság pedig ezt kiáltotta: "Hozsánna a Dávid Fiának! Áldott, aki jön az Úr nevében! Hozsánna a magasságban."</span> <span class="verse"><a name="10">10</a>Amint beért Jeruzsálembe, felbolydult az egész város, és ezt kérdezgették: "Ki ez?"</span> <span class="verse"><a name="11">11</a>A sokaság ezt mondta: "Ez Jézus, a galileai Názáretből való próféta."</span> <span class="verse"><a name="12">12</a>Azután bement Jézus a templomba, és kiűzte mindazokat, akik a templomban árusítottak és vásároltak, a pénzváltók asztalait és a galambárusok székeit pedig felborította,</span> <span class="verse"><a name="13">13</a>és ezt mondta nekik: "Meg van írva: Az én házamat imádság házának nevezik: ti pedig rablók barlangjává teszitek."</span> <span class="verse"><a name="14">14</a>Azután vakok és bénák mentek hozzá a templomba, és meggyógyította őket.</span> <span class="verse"><a name="15">15</a>Amikor pedig a főpapok és az írástudók látták azokat a csodákat, amelyeket tett, és a gyermekeket, akik a templomban ezt kiáltották: "Hozsánna a Dávid Fiának!" - haragra lobbantak,</span> <span class="verse"><a name="16">16</a>és így szóltak hozzá: "Hallod, mit mondanak ezek?" Jézus pedig így válaszolt nekik: "Hallom. Sohasem olvastátok: Gyermekek és csecsemők szája által szereztél dicséretet?"</span> <span class="verse"><a name="17">17</a>Erre otthagyva őket kiment a városból Betániába, és ott töltötte az éjszakát.</span> <span class="verse"><a name="18">18</a>Amikor korán reggel a város felé ment, megéhezett.</span> <span class="verse"><a name="19">19</a>Meglátott egy fügefát az út mellett, odament, de semmit sem talált rajta, csak levelet. Ekkor így szólt hozzá: "Ne teremjen rajtad gyümölcs soha többé!" És hirtelen elszáradt a fügefa.</span> <span class="verse"><a name="20">20</a>Amikor látták ezt a tanítványok, elcsodálkoztak, és azt kérdezték: "Hogyan száradt el ez a fügefa ilyen hirtelen?"</span> <span class="verse"><a name="21">21</a>Jézus így válaszolt nekik: "Bizony, mondom néktek, ha van hitetek, és nem kételkedtek, nem csak a fügefával tehetitek meg ezt, hanem ha ennek a hegynek azt mondjátok: Emelkedj fel, és vesd magad a tengerbe! - az is meglesz.</span> <span class="verse"><a name="22">22</a>És mindazt, amit imádságban hittel kértek, megkapjátok."</span> <span class="verse"><a name="23">23</a>Azután bement a templomba, és miközben tanított, a főpapok a nép véneivel együtt odamentek hozzá, és azt kérdezték tőle: "Milyen hatalommal teszed ezeket, és ki adta neked ezt a hatalmat?"</span> <span class="verse"><a name="24">24</a>Jézus így válaszolt nekik: "Én is kérdezek tőletek valamit, és ha megfeleltek rá, én is megmondom nektek, milyen hatalommal teszem ezeket.</span> <span class="verse"><a name="25">25</a>Honnan való volt a János keresztsége: mennyből vagy emberektől?" Ők pedig így tanakodtak egymás között: "Ha azt mondjuk: mennyből, azt fogja mondani nekünk: Akkor miért nem hittetek neki?</span> <span class="verse"><a name="26">26</a>Ha pedig azt mondjuk: emberektől, akkor félnünk kell a sokaságtól, mert Jánost mindenki prófétának tartja."</span> <span class="verse"><a name="27">27</a>Ezért ezt felelték Jézusnak: "Nem tudjuk." Ő pedig így válaszolt nekik: "Én sem mondom meg nektek, milyen hatalommal teszem ezeket."</span> <span class="verse"><a name="28">28</a>"De mi a véleményetek erről? Egy embernek két fia volt, és az elsőhöz fordulva ezt mondta: Fiam, menj, dolgozz ma a szőlőben.</span> <span class="verse"><a name="29">29</a>Ő így felelt: Nem akarok&#59; később azonban meggondolta magát, és elment.</span> <span class="verse"><a name="30">30</a>Azután a másikhoz fordulva annak is ugyanezt mondta. Ő azonban így felelt: Megyek, uram - de nem ment el.</span> <span class="verse"><a name="31">31</a>Ki teljesítette a kettő közül az apja akaratát?" "Az első" - felelték. Jézus erre ezt mondta nekik: "Bizony, mondom néktek: a vámszedők és a parázna nők megelőznek titeket az Isten országában.</span> <span class="verse"><a name="32">32</a>Mert eljött hozzátok János az igazság útján, de nem hittetek neki, a vámszedők és a parázna nők pedig hittek neki. Ti azonban ezt látva még később sem gondoltátok meg magatokat, hogy higgyetek neki."</span> <span class="verse"><a name="33">33</a>"Hallgassatok meg egy másik példázatot. Volt egy gazda, aki szőlőt ültetett, kerítéssel vette körül, borsajtót készített, és őrtornyot épített benne, azután bérbe adta munkásoknak, és idegenbe távozott.</span> <span class="verse"><a name="34">34</a>Amikor elérkezett a szüret ideje, elküldte szolgáit a munkásokhoz, hogy vegyék át a neki járó termést.</span> <span class="verse"><a name="35">35</a>A munkások megfogták szolgáit, és kit megvertek, kit megöltek, kit pedig megköveztek közülük.</span> <span class="verse"><a name="36">36</a>Aztán ismét küldött szolgákat, többet, mint először, de ugyanígy bántak azokkal is.</span> <span class="verse"><a name="37">37</a>Utoljára pedig fiát küldte el hozzájuk, mert úgy gondolta: A fiamat meg fogják becsülni.</span> <span class="verse"><a name="38">38</a>De amikor a munkások meglátták a fiát, így szóltak maguk között: Ez az örökös: gyertek, öljük meg, és azután mienk lesz az öröksége.</span> <span class="verse"><a name="39">39</a>Majd megfogták, kidobták a szőlőn kívülre, és megölték.</span> <span class="verse"><a name="40">40</a>Vajon majd ha megjön a szőlő ura, mit tesz ezekkel a munkásokkal?"</span> <span class="verse"><a name="41">41</a>Ezt felelték neki: "Mivel gonoszak, ő is gonoszul veszti el őket, a szőlőt pedig más munkásoknak adja ki, akik megadják a termést a maga idejében."</span> <span class="verse"><a name="42">42</a>Erre megkérdezte tőlük Jézus: "Sohasem olvastátok az Írásokban: Az a kő, amelyet az építők megvetettek, az lett a sarokkő, az Úrtól lett ez, és csodálatos a mi szemünkben.</span> <span class="verse"><a name="43">43</a>Ezért mondom nektek, hogy elvétetik tőletek az Isten országa, és olyan népnek adatik, amely megtermi annak gyümölcsét.</span> <span class="verse"><a name="44">44</a>És aki erre a kőre esik, összezúzza magát, akire pedig ez a kő ráesik, azt szétmorzsolja."</span> <span class="verse"><a name="45">45</a>Amikor a főpapok hallották példázatait, megértették, hogy róluk beszél.</span> <span class="verse"><a name="46">46</a>Szerették volna elfogni, de féltek a sokaságtól, mert az prófétának tartotta.</span> </p></div</div></div></body></html>