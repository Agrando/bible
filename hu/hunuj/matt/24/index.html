<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 24</strong></div><p><span class="verse"><a name="1">1</a>Amikor Jézus kijött a templomból, és tovább akart menni, odaléptek hozzá tanítványai, hogy megmutassák neki a templom épületeit.</span> <span class="verse"><a name="2">2</a>Ő azonban így szólt hozzájuk: "Hát nem látjátok mindezt? Bizony, mondom néktek: nem marad itt kő kövön, amit le ne rombolnának."</span> <span class="verse"><a name="3">3</a>Amikor Jézus az Olajfák hegyén ült, odamentek hozzá tanítványai külön, és ezt kérdezték: "Mondd meg nekünk: mikor lesz ez, és mi lesz a jele a te eljövetelednek és a világ végének?"</span> <span class="verse"><a name="4">4</a>Jézus így válaszolt nekik: "Vigyázzatok, hogy meg ne tévesszen valaki titeket!</span> <span class="verse"><a name="5">5</a>Mert sokan jönnek majd az én nevemben, és ezt mondják: Én vagyok a Krisztus! - és sokakat megtévesztenek.</span> <span class="verse"><a name="6">6</a>Fogtok hallani háborúkról, és hallotok háborús híreket. Vigyázzatok, meg ne rémüljetek, mert ennek meg kell lennie, de ez még nem a vég.</span> <span class="verse"><a name="7">7</a>Mert nemzet nemzet ellen és ország ország ellen támad, éhínségek és földrengések lesznek mindenfelé.</span> <span class="verse"><a name="8">8</a>De mindez a vajúdás kínjainak kezdete!</span> <span class="verse"><a name="9">9</a>Akkor átadnak titeket kínvallatásra, megölnek benneteket, és gyűlöl titeket minden nép az én nevemért.</span> <span class="verse"><a name="10">10</a>Akkor sokan eltántorodnak, elárulják és meggyűlölik egymást.</span> <span class="verse"><a name="11">11</a>Sok hamis próféta támad, és sokakat megtévesztenek.</span> <span class="verse"><a name="12">12</a>Mivel pedig megsokasodik a gonoszság, a szeretet sokakban meghidegül.</span> <span class="verse"><a name="13">13</a>De aki mindvégig kitart, az üdvözül.</span> <span class="verse"><a name="14">14</a>Isten országának ezt az evangéliumát pedig hirdetik majd az egész világon, bizonyságul minden népnek&#59; és akkor jön el a vég."</span> <span class="verse"><a name="15">15</a>"Amikor pedig meglátjátok a pusztító utálatosságot, ahogy Dániel próféta megmondta, ott állni a szent helyen - aki olvassa, értse meg! -,</span> <span class="verse"><a name="16">16</a>akkor azok, akik Júdeában vannak, meneküljenek a hegyekbe,</span> <span class="verse"><a name="17">17</a>aki a ház tetején van, ne szálljon le, hogy kihozzon valamit,</span> <span class="verse"><a name="18">18</a>és aki a mezőn van, ne térjen vissza, hogy elhozza felsőruháját.</span> <span class="verse"><a name="19">19</a>Jaj a terhes és a szoptató anyáknak azokban a napokban!</span> <span class="verse"><a name="20">20</a>Imádkozzatok, hogy ne kelljen télen, sem szombaton menekülnötök.</span> <span class="verse"><a name="21">21</a>Mert olyan nagy nyomorúság lesz akkor, amilyen nem volt a világ kezdete óta mostanáig, és nem is lesz soha.</span> <span class="verse"><a name="22">22</a>Ha nem rövidülnének meg azok a napok, nem menekülne meg egyetlen halandó sem, de a választottakért megrövidülnek azok a napok."</span> <span class="verse"><a name="23">23</a>"Akkor, ha valaki ezt mondja nektek: Íme, itt a Krisztus, vagy amott: ne higgyétek!</span> <span class="verse"><a name="24">24</a>Mert hamis krisztusok és hamis próféták állnak majd elő, jeleket és csodákat tesznek, hogy megtévesszék - ha lehet - a választottakat is.</span> <span class="verse"><a name="25">25</a>Íme, előre megmondtam nektek!</span> <span class="verse"><a name="26">26</a>Ha tehát azt mondják nektek: Íme, a pusztában van, ne menjetek ki! Íme, a belső szobákban, ne higgyétek!</span> <span class="verse"><a name="27">27</a>Mert ahogyan a villámlás keletről támad, és ellátszik nyugatig, úgy lesz az Emberfiának az eljövetele is.</span> <span class="verse"><a name="28">28</a>Ahol a tetem, oda gyűlnek a saskeselyűk."</span> <span class="verse"><a name="29">29</a>"Közvetlenül ama napok nyomorúsága után pedig a nap elsötétedik, a hold nem fénylik, a csillagok lehullanak az égről, és az egek tartóerői megrendülnek.</span> <span class="verse"><a name="30">30</a>És akkor feltűnik az Emberfiának jele az égen, akkor jajgat a föld minden népe, és meglátják az Emberfiát eljönni az ég felhőin nagy hatalommal és dicsőséggel.</span> <span class="verse"><a name="31">31</a>És elküldi angyalait nagy harsonaszóval, és összegyűjtik az ő választottait a négy égtáj felől, az ég egyik sarkától a másik sarkáig."</span> <span class="verse"><a name="32">32</a>"Okuljatok a fügefa példáján: amikor már zsendül az ága, és levelet hajt, tudjátok, hogy közel van a nyár.</span> <span class="verse"><a name="33">33</a>Így ti is, amikor mindezt látjátok, vegyétek észre, hogy közel van ő, az ajtó előtt.</span> <span class="verse"><a name="34">34</a>Bizony, mondom néktek, hogy nem múlik el ez a nemzedék addig, amíg mindez meg nem történik.</span> <span class="verse"><a name="35">35</a>Az ég és a föld elmúlik, de az én beszédeim nem múlnak el."</span> <span class="verse"><a name="36">36</a>"Azt a napot viszont, vagy azt az órát senki nem tudja: sem az ég angyalai, sem a Fiú, hanem csak az Atya egyedül.</span> <span class="verse"><a name="37">37</a>Ahogyan Nóé napjaiban történt, úgy lesz az Emberfia eljövetele is.</span> <span class="verse"><a name="38">38</a>Mert amiképpen azokban a napokban, az özönvíz előtt, ettek, ittak, házasodtak és férjhez mentek egészen addig a napig, amelyen Nóé bement a bárkába,</span> <span class="verse"><a name="39">39</a>és semmit sem sejtettek, míg el nem jött az özönvíz, és mindnyájukat el nem sodorta, úgy lesz az Emberfiának eljövetele is.</span> <span class="verse"><a name="40">40</a>Akkor ketten lesznek a mezőn: az egyik felvétetik, a másik otthagyatik,</span> <span class="verse"><a name="41">41</a>két asszony őröl a kézimalommal: az egyik felvétetik, a másik otthagyatik.</span> <span class="verse"><a name="42">42</a>Vigyázzatok tehát, mert nem tudjátok, hogy melyik órában jön el a ti Uratok!"</span> <span class="verse"><a name="43">43</a>"Azt pedig jegyezzétek meg: ha tudná a ház ura, hogy melyik őrváltáskor jön a tolvaj, virrasztana, és nem hagyná betörni a házába.</span> <span class="verse"><a name="44">44</a>Ezért legyetek ti is készen, mert abban az órában jön el az Emberfia, amelyikben nem is gondoljátok!"</span> <span class="verse"><a name="45">45</a>"Ki tehát a hű és okos szolga, akit azért rendelt szolgái fölé az úr, hogy kiadja nekik az eledelt idejében?</span> <span class="verse"><a name="46">46</a>Boldog az a szolga, akit ilyen munkában talál ura, amikor megjön!</span> <span class="verse"><a name="47">47</a>Bizony, mondom néktek, hogy egész vagyona fölé rendeli őt.</span> <span class="verse"><a name="48">48</a>Ha pedig a gonosz szolga így szólna szívében: Késik az én uram,</span> <span class="verse"><a name="49">49</a>és szolgatársait verni kezdené, és együtt enne és inna a részegekkel:</span> <span class="verse"><a name="50">50</a>megjön annak a szolgának ura azon a napon, amelyen nem várja, és abban az órában, amelyben nem is gondolja&#59;</span> <span class="verse"><a name="51">51</a>akkor kettévágatja, és a képmutatók sorsára juttatja: ott lesz majd sírás és fogcsikorgatás."</span> </p></div</div></div></body></html>