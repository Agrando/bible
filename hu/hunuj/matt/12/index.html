<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 12</strong></div><p><span class="verse"><a name="1">1</a>Abban az időben Jézus gabonaföldeken ment át szombaton, tanítványai pedig megéheztek, és elkezdtek kalászokat tépdesni és enni.</span> <span class="verse"><a name="2">2</a>Amikor ezt meglátták a farizeusok, szóltak neki: "Íme, tanítványaid olyat tesznek, amit nem szabad tenni szombaton."</span> <span class="verse"><a name="3">3</a>Ő pedig ezt válaszolta nekik: "Nem olvastátok, hogy mit tett Dávid, amikor kíséretével együtt megéhezett?</span> <span class="verse"><a name="4">4</a>Bement az Isten házába, és a szent kenyereket ették meg, amelyeket nem lett volna szabad megennie sem neki, sem az ő kíséretének, hanem csak a papoknak.</span> <span class="verse"><a name="5">5</a>Vagy nem olvastátok a törvényben, hogy szombaton a papok a templomban megszegik a szombatot, mégsem vétkeznek?</span> <span class="verse"><a name="6">6</a>De mondom nektek, hogy még a templomnál is nagyobb van itt.</span> <span class="verse"><a name="7">7</a>Ha pedig értenétek, mit jelent ez: Irgalmasságot akarok, nem áldozatot, - nem ítéltétek volna el azokat, akik nem vétkeztek.</span> <span class="verse"><a name="8">8</a>Mert az Emberfia ura a szombatnak."</span> <span class="verse"><a name="9">9</a>Onnan eltávozva bement a zsinagógába,</span> <span class="verse"><a name="10">10</a>ahol volt egy sorvadt kezű ember. Megkérdezték Jézustól: "Szabad-e szombaton gyógyítani?" - hogy vádat emeljenek ellene.</span> <span class="verse"><a name="11">11</a>Ő pedig ezt mondta nekik: "Ki az az ember közületek, akinek ha egy juha van, és az verembe esik szombaton, nem ragadja meg, és nem húzza ki?</span> <span class="verse"><a name="12">12</a>Az ember pedig mennyivel többet ér a juhnál! Szabad tehát jót tenni szombaton!"</span> <span class="verse"><a name="13">13</a>Ekkor így szólt ahhoz az emberhez: "Nyújtsd ki a kezedet!" Az kinyújtotta, és meggyógyult a keze: ugyanolyan ép lett, mint a másik.</span> <span class="verse"><a name="14">14</a>A farizeusok pedig kimentek, és elhatározták, hogy végeznek vele.</span> <span class="verse"><a name="15">15</a>Amikor Jézus ezt megtudta, eltávozott onnan. Sokan követték&#59; ő meggyógyította mindnyájukat,</span> <span class="verse"><a name="16">16</a>és meghagyta nekik: ne fedjék fel, kicsoda ő,</span> <span class="verse"><a name="17">17</a>hogy beteljesedjék, amit Ézsiás prófétált:</span> <span class="verse"><a name="18">18</a>"Íme, az én szolgám, akit kiválasztottam, akit én szeretek, akit kedvel a lelkem! Lelkemet adom neki, és igaz ítéletet hirdet a népeknek.</span> <span class="verse"><a name="19">19</a>Nem szít viszályt, és nem kiáltoz, senki sem hallja hangját az utcákon.</span> <span class="verse"><a name="20">20</a>Megrepedt nádszálat nem tör el, és füstölgő mécsest nem olt ki, míg győzelemre nem viszi az igaz ítéletet.</span> <span class="verse"><a name="21">21</a>És az ő nevében reménykednek majd a népek."</span> <span class="verse"><a name="22">22</a>Akkor odavittek hozzá egy vak és néma megszállottat, és ő meggyógyította, úgyhogy a néma beszélt és látott.</span> <span class="verse"><a name="23">23</a>Az egész sokaság elcsodálkozott ezen, és ezt mondta: "Csak nem ez a Dávid Fia?"</span> <span class="verse"><a name="24">24</a>A farizeusok azonban, amikor ezt meghallották, kijelentették: "Ez nem űzheti ki az ördögöket másként, csak Belzebubnak, az ördögök fejedelmének a segítségével."</span> <span class="verse"><a name="25">25</a>Ő pedig, ismerve gondolataikat, ezt mondta nekik: "Minden ország, amely meghasonlik önmagával, elpusztul, és egyetlen város vagy ház sem maradhat fenn, amely meghasonlik önmagával.</span> <span class="verse"><a name="26">26</a>Ha pedig a Sátán a Sátánt űzi ki, meghasonlott önmagával, és akkor hogyan maradhat fenn az országa?</span> <span class="verse"><a name="27">27</a>És ha én Belzebubbal űzöm ki az ördögöket, a ti fiaitok kivel űzik ki? Ezért ők lesznek a ti bíráitok!</span> <span class="verse"><a name="28">28</a>Ha viszont én Isten Lelkével űzöm ki az ördögöket, akkor bizony elérkezett hozzátok az Isten országa.</span> <span class="verse"><a name="29">29</a>Vagy hogyan mehetne be valaki egy erős ember házába, és hogyan rabolhatná el annak javait, ha előbb meg nem kötözi azt az erős embert? Akkor azonban kirabolhatja a házát.</span> <span class="verse"><a name="30">30</a>Aki nincs velem, ellenem van, és aki nem velem gyűjt, tékozol."</span> <span class="verse"><a name="31">31</a>"Ezért mondom nektek: minden bűn és káromlás meg fog bocsáttatni az embereknek, de a Lélek káromlása nem bocsáttatik meg.</span> <span class="verse"><a name="32">32</a>Még ha valaki az Emberfia ellen szól, annak is megbocsáttatik, de aki a Szentlélek ellen szól, annak nem bocsáttatik meg sem ebben a világban, sem az eljövendőben."</span> <span class="verse"><a name="33">33</a>"Ha jó a fa, jó a gyümölcse is, ha rossz a fa, rossz a gyümölcse is. Mert gyümölcséről lehet megismerni a fát.</span> <span class="verse"><a name="34">34</a>Viperák fajzata! Hogyan szólhatnátok jót gonosz létetekre? Mert amivel csordultig van a szív, azt szólja a száj.</span> <span class="verse"><a name="35">35</a>A jó ember jó kincséből hoz elő jót, a gonosz ember gonosz kincséből hoz elő gonoszt.</span> <span class="verse"><a name="36">36</a>De mondom nektek, hogy minden haszontalan szóról, amelyet kimondanak az emberek, számot fognak adni az ítélet napján:</span> <span class="verse"><a name="37">37</a>mert szavaid alapján mentenek fel, és szavaid alapján marasztalnak el téged."</span> <span class="verse"><a name="38">38</a>"Akkor újra megszólították néhányan az írástudók és a farizeusok közül: "Mester, jelt akarunk látni tőled."</span> <span class="verse"><a name="39">39</a>Ő pedig így válaszolt nekik: "Ez a gonosz és parázna nemzedék jelt követel, de nem adatik neki más jel, csak a Jónás próféta jele.</span> <span class="verse"><a name="40">40</a>Mert ahogyan Jónás három nap és három éjjel volt a hal gyomrában, úgy lesz az Emberfia is a föld belsejében három nap és három éjjel.</span> <span class="verse"><a name="41">41</a>A ninivei férfiak feltámadnak az ítéletkor ezzel a nemzedékkel együtt, és elítélik ezt a nemzedéket, mert ők megtértek Jónás prédikálására&#59; ámde itt nagyobb van Jónásnál!</span> <span class="verse"><a name="42">42</a>Dél királynője feltámad az ítéletkor ezzel a nemzedékkel együtt, és elítéli ezt a nemzedéket, mert ő eljött a föld végső határairól, hogy meghallgassa Salamon bölcsességét&#59; ámde itt nagyobb van Salamonnál!"</span> <span class="verse"><a name="43">43</a>"Amikor a tisztátalan lélek kimegy az emberből, víz nélküli helyeken bolyong, nyugalmat keres, de nem talál.</span> <span class="verse"><a name="44">44</a>Akkor így szól: Visszatérek házamba, ahonnan kijöttem. Amikor odaér, gazdátlanul, kiseperve és felékesítve találja az</span> <span class="verse"><a name="45">45</a>Akkor elmegy, vesz maga mellé másik hét magánál is gonoszabb lelket&#59; bemennek, és ott laknak, és annak az embernek az utóbbi állapota rosszabb lesz az előbbinél. Ez történik majd ezzel a gonosz nemzedékkel is."</span> <span class="verse"><a name="46">46</a>Még beszélt a sokasághoz, amikor íme, anyja és testvérei megálltak odakint, mert beszélni akartak vele.</span> <span class="verse"><a name="47">47</a>Valaki szólt neki: "Íme, anyád és testvéreid odakint állnak, és beszélni akarnak veled."</span> <span class="verse"><a name="48">48</a>Ő azonban így felelt annak, aki szólt neki: "Ki az én anyám, és kik az én testvéreim?"</span> <span class="verse"><a name="49">49</a>Erre kinyújtotta kezét tanítványai felé, és így szólt: "Íme, az én anyám és az én testvéreim!</span> <span class="verse"><a name="50">50</a>Mert aki cselekszi az én mennyei Atyám akaratát, az az én fivérem, nővérem és az én anyám."</span> </p></div</div></div></body></html>