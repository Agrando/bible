<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 25</strong></div><p><span class="verse"><a name="1">1</a>"Akkor hasonló lesz a mennyek országa a tíz szűzhöz, akik fogták lámpásukat, és kimentek a vőlegény fogadására.</span> <span class="verse"><a name="2">2</a>Öt közülük balga volt, öt pedig okos.</span> <span class="verse"><a name="3">3</a>A balgák ugyanis amikor magukhoz vették lámpásukat, nem vittek magukkal olajat,</span> <span class="verse"><a name="4">4</a>az okosak viszont lámpásukkal együtt olajat is vittek korsóikban.</span> <span class="verse"><a name="5">5</a>Mivel pedig a vőlegény késett, mindnyájan elálmosodtak, és elaludtak.</span> <span class="verse"><a name="6">6</a>Éjfélkor aztán kiáltás hangzott: Íme, a vőlegény! Jöjjetek a fogadására!</span> <span class="verse"><a name="7">7</a>Ekkor felébredtek a szüzek mind, és rendbe hozták lámpásukat.</span> <span class="verse"><a name="8">8</a>A balgák így szóltak az okosakhoz: Adjatok nekünk az olajotokból, mert lámpásunk kialszik.</span> <span class="verse"><a name="9">9</a>Az okosak így válaszoltak: Hátha nem lesz elég nekünk is meg nektek is: menjetek inkább a kereskedőkhöz, és vegyetek magatoknak.</span> <span class="verse"><a name="10">10</a>Amíg azok távol voltak vásárolni, megjött a vőlegény, és akik készen voltak, bementek vele a menyegzőre. Azután bezárták az ajtót.</span> <span class="verse"><a name="11">11</a>Később megérkezett a többi szűz is, és így szóltak: Uram, uram, nyiss ajtót nekünk!</span> <span class="verse"><a name="12">12</a>Ő azonban így válaszolt: Bizony, mondom nektek, nem ismerlek titeket."</span> <span class="verse"><a name="13">13</a>"Vigyázzatok tehát, mert sem a napot, sem az órát nem tudjátok!"</span> <span class="verse"><a name="14">14</a>"Mert úgy van ez, mint amikor egy idegenbe készülő ember hívatta szolgáit, és átadta nekik vagyonát.</span> <span class="verse"><a name="15">15</a>Az egyiknek adott öt talentumot, a másiknak kettőt, a harmadiknak pedig egyet, kinek-kinek képessége szerint, és elment idegenbe.</span> <span class="verse"><a name="16">16</a>Az, aki az öt talentumot kapta, azonnal elindult, vállalkozásba fogott velük, és nyert másik ötöt.</span> <span class="verse"><a name="17">17</a>Ugyanígy az is, aki a kettőt kapta, nyert másik kettőt.</span> <span class="verse"><a name="18">18</a>Aki pedig az egyet kapta, elment, gödröt ásott a földbe, és elrejtette ura pénzét.</span> <span class="verse"><a name="19">19</a>Hosszú idő múlva aztán megjött ezeknek a szolgáknak az ura, és számadást tartott velük.</span> <span class="verse"><a name="20">20</a>Eljött az, aki az öt talentumot kapta, odavitte a másik öt talentumot, és így szólt: Uram, öt talentumot adtál át nekem: nézd, másik öt talentumot nyertem.</span> <span class="verse"><a name="21">21</a>Ura így szólt hozzá: Jól van, jó és hű szolgám, a kevésen hű voltál, sokat bízok rád ezután, menj be urad ünnepi lakomájára!</span> <span class="verse"><a name="22">22</a>Odament az is, aki a két talentumot kapta, és ezt mondta: Uram, két talentumot adtál át nekem: nézd, másik két talentumot nyertem.</span> <span class="verse"><a name="23">23</a>Ura így szólt hozzá: Jól van, jó és hű szolgám, a kevésen hű voltál, sokat bízok rád ezután, menj be urad ünnepi lakomájára!</span> <span class="verse"><a name="24">24</a>Odament hozzá az is, aki az egy talentumot kapta, és ezt mondta: Uram, tudtam, hogy kérlelhetetlen ember vagy, aki ott is aratsz, ahol nem vetettél, és onnan is gyűjtesz, ahová nem szórtál.</span> <span class="verse"><a name="25">25</a>Félelmemben elmentem tehát, és elástam a talentumodat a földbe: nézd, itt van, ami a tied.</span> <span class="verse"><a name="26">26</a>Ura így válaszolt neki: Te, gonosz és rest szolga, tudtad, hogy ott is aratok, ahol nem vetettem, és onnan is gyűjtök, ahova nem szórtam?</span> <span class="verse"><a name="27">27</a>Ezért el kellett volna vinned a pénzemet a pénzváltókhoz, és amikor megjöttem, kamattal kaptam volna vissza azt, ami az enyém.</span> <span class="verse"><a name="28">28</a>Vegyétek el tőle a talentumot, és adjátok annak, akinek tíz talentuma van!</span> <span class="verse"><a name="29">29</a>Mert mindenkinek, akinek van, adatik, és bővelkedni fog&#59; attól pedig, akinek nincs, még az is elvétetik, amije van.</span> <span class="verse"><a name="30">30</a>A haszontalan szolgát pedig vessétek ki a külső sötétségre: ott lesz majd sírás és fogcsikorgatás."</span> <span class="verse"><a name="31">31</a>"Amikor pedig az Emberfia eljön az ő dicsőségében, és vele az angyalok mind, akkor odaül dicsősége trónjára.</span> <span class="verse"><a name="32">32</a>Összegyűjtenek eléje minden népet, ő pedig elválasztja őket egymástól, ahogyan a pásztor elválasztja a juhokat a kecskéktől.</span> <span class="verse"><a name="33">33</a>A juhokat jobb keze felől, a kecskéket pedig bal keze felől állítja."</span> <span class="verse"><a name="34">34</a>"Akkor így szól a király a jobb keze felől állókhoz: Jöjjetek, Atyám áldottai, örököljétek a világ kezdete óta számotokra elkészített országot.</span> <span class="verse"><a name="35">35</a>Mert éheztem, és ennem adtatok, szomjaztam, és innom adtatok, jövevény voltam, és befogadtatok,</span> <span class="verse"><a name="36">36</a>mezítelen voltam, és felruháztatok, beteg voltam, és meglátogattatok, börtönben voltam, és eljöttetek hozzám.</span> <span class="verse"><a name="37">37</a>Akkor így válaszolnak neki az igazak: Uram, mikor láttunk téged éhezni, hogy enned adtunk volna, vagy szomjazni, hogy innod adtunk volna?</span> <span class="verse"><a name="38">38</a>Mikor láttunk jövevénynek, hogy befogadtunk volna, vagy mezítelennek, hogy felruháztunk volna?</span> <span class="verse"><a name="39">39</a>Mikor láttunk betegen vagy börtönben, hogy elmentünk volna hozzád?</span> <span class="verse"><a name="40">40</a>A király így felel majd nekik: Bizony, mondom néktek, amikor megtettétek ezeket akárcsak eggyel is a legkisebb atyámfiai közül, velem tettétek meg."</span> <span class="verse"><a name="41">41</a>"Akkor szól a bal keze felől állókhoz is: Menjetek előlem, átkozottak, az ördögnek és angyalainak elkészített örök tűzre.</span> <span class="verse"><a name="42">42</a>Mert éheztem, és nem adtatok ennem, szomjaztam, és nem adtatok innom,</span> <span class="verse"><a name="43">43</a>jövevény voltam, és nem fogadtatok be, mezítelen voltam, és nem ruháztatok fel, beteg voltam, börtönben voltam, és nem látogattatok meg.</span> <span class="verse"><a name="44">44</a>Akkor ezek is így válaszolnak neki: Uram, mikor láttunk téged éhezni vagy szomjazni, jövevénynek vagy mezítelennek, betegen vagy börtönben, amikor nem szolgáltunk neked?</span> <span class="verse"><a name="45">45</a>Akkor így felel nekik: Bizony, mondom néktek, amikor nem tettétek meg ezeket eggyel a legkisebbek közül, velem nem tettétek meg.</span> <span class="verse"><a name="46">46</a>És ezek elmennek az örök büntetésre, az igazak pedig az örök életre."</span> </p></div</div></div></body></html>