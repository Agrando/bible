<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 17</strong></div><p><span class="verse"><a name="1">1</a>Hat nap múlva Jézus maga mellé vette Pétert, Jakabot és testvérét, Jánost, és felvitte őket külön egy magas hegyre.</span> <span class="verse"><a name="2">2</a>És szemük láttára elváltozott: arca fénylett, mint a nap, ruhája pedig fehéren ragyogott, mint a fény.</span> <span class="verse"><a name="3">3</a>És íme, megjelent előttük Mózes és Illés, és beszélgettek Jézussal.</span> <span class="verse"><a name="4">4</a>Péter ekkor megszólalt, és ezt mondta Jézusnak: "Uram, jó nekünk itt lennünk. Ha akarod, készítek itt három sátrat: egyet neked, egyet Mózesnek és egyet Illésnek."</span> <span class="verse"><a name="5">5</a>Még beszélt, amikor íme, fényes felhő árnyékolta be őket, és hang hallatszott a felhőből: "Ez az én szeretett Fiam, akiben gyönyörködöm, reá hallgassatok!"</span> <span class="verse"><a name="6">6</a>Amikor a tanítványok ezt hallották, arcra borultak, és nagy félelem fogta el őket.</span> <span class="verse"><a name="7">7</a>Ekkor Jézus odament, megérintette őket, és így szólt hozzájuk: "Keljetek fel, és ne féljetek!"</span> <span class="verse"><a name="8">8</a>Amikor föltekintettek, senkit sem láttak, csak Jézust egyedül.</span> <span class="verse"><a name="9">9</a>Miközben jöttek lefelé a hegyről, megparancsolta nekik Jézus: "Senkinek se mondjátok el ezt a látomást, amíg fel nem támad az Emberfia a halottak közül."</span> <span class="verse"><a name="10">10</a>Erre megkérdezték tőle tanítványai: "Miért mondják akkor az írástudók, hogy Illésnek kell előbb eljönnie?"</span> <span class="verse"><a name="11">11</a>Ő így válaszolt: "Illés valóban eljön, és helyreállít mindent.</span> <span class="verse"><a name="12">12</a>Mondom nektek, hogy Illés már eljött, de nem ismerték fel, hanem azt tették vele, amit csak akartak: így fog szenvedni tőlük az Emberfia is."</span> <span class="verse"><a name="13">13</a>Ekkor megértették a tanítványok, hogy Keresztelő Jánosról beszélt nekik.</span> <span class="verse"><a name="14">14</a>Amikor a sokasághoz értek, odament hozzá egy ember, térdre borult előtte,</span> <span class="verse"><a name="15">15</a>és ezt mondta: "Uram, könyörülj a fiamon, mert holdkóros, és nagyon szenved, mert gyakran esik a tűzbe, gyakran a vízbe is.</span> <span class="verse"><a name="16">16</a>Elhoztam őt tanítványaidhoz, de nem tudták meggyógyítani."</span> <span class="verse"><a name="17">17</a>Jézus erre így válaszolt: "Ó, hitetlen és elfajult nemzedék, meddig leszek még veletek? Meddig szenvedlek még titeket? Hozzátok őt ide!"</span> <span class="verse"><a name="18">18</a>Ekkor Jézus rákiáltott, és kiment abból az ördög, a gyermek pedig meggyógyult még abban az órában.</span> <span class="verse"><a name="19">19</a>Akkor a tanítványok külön odamentek Jézushoz, és megkérdezték: "Mi miért nem tudtuk kiűzni?"</span> <span class="verse"><a name="20">20</a>Ő így válaszolt: "Kishitűségetek miatt. Bizony mondom néktek: ha akkora hitetek volna, mint egy mustármag, és azt mondanátok ennek a hegynek: Menj innen oda! - odamenne, és semmi sem volna nektek lehetetlen.</span> <span class="verse"><a name="21">21</a>(Ez a fajta pedig nem távozik el, csak imádságra és böjtölésre.)"</span> <span class="verse"><a name="22">22</a>Amikor újra együtt voltak Galileában, így szólt hozzájuk Jézus: "Az Emberfia emberek kezébe adatik,</span> <span class="verse"><a name="23">23</a>megölik, de a harmadik napon feltámad." Ekkor igen elszomorodtak.</span> <span class="verse"><a name="24">24</a>Amikor Kapernaumba értek, odamentek Péterhez azok, akik a templomadót szedték, és megkérdezték tőle: "A ti mesteretek nem fizet templomadót?"</span> <span class="verse"><a name="25">25</a>"De igen" - felelte. Amikor bement a házba, Jézus megelőzte, és így szólt: "Mit gondolsz, Simon, a földi királyok kiktől szednek vámot vagy adót: fiaiktól-e vagy az idegenektől?"</span> <span class="verse"><a name="26">26</a>Miután így felelt: "Az idegenektől", Jézus ezt mondta neki: "Akkor tehát a fiak szabadok.</span> <span class="verse"><a name="27">27</a>De hogy ne botránkoztassuk meg őket, menj a tengerhez, vesd be a horgot, és fogd ki az első halat, amely ráakad. Amikor felnyitod a száját, találsz benne egy ezüstpénzt, vedd ki, és add oda nekik értem és érted."</span> </p></div</div></div></body></html>