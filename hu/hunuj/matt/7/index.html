<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/matt">Matthew</a> &gt <strong>Chapter 7</strong></div><p><span class="verse"><a name="1">1</a>"Ne ítéljetek, hogy ne ítéltessetek!</span> <span class="verse"><a name="2">2</a>Mert amilyen ítélettel ítéltek, olyannal ítéltettek&#59; és amilyen mértékkel mértek, nektek is olyannal mérnek.</span> <span class="verse"><a name="3">3</a>Miért nézed a szálkát atyádfia szemében, a magad szemében pedig miért nem veszed észre még a gerendát sem?</span> <span class="verse"><a name="4">4</a>Vagy hogyan mondhatod akkor atyádfiának: Hadd vegyem ki szemedből a szálkát! - mikor a magad szemében ott a gerenda.</span> <span class="verse"><a name="5">5</a>Képmutató, vedd ki előbb saját szemedből a gerendát, és akkor majd jól fogsz látni ahhoz, hogy kivehesd atyádfia szeméből a szálkát."</span> <span class="verse"><a name="6">6</a>"Ne adjátok oda a kutyáknak azt, ami szent, gyöngyeiteket se dobjátok oda a disznók elé, nehogy lábukkal széttapossák azokat, majd megfordulva széttépjenek titeket."</span> <span class="verse"><a name="7">7</a>"Kérjetek, és adatik nektek, keressetek, és találtok, zörgessetek, és megnyittatik nektek.</span> <span class="verse"><a name="8">8</a>Mert aki kér, mind kap, aki keres, talál, és a zörgetőnek megnyittatik.</span> <span class="verse"><a name="9">9</a>Ugyan ki az közöttetek, aki ha kenyeret kér a fia, követ ad neki,</span> <span class="verse"><a name="10">10</a>vagy ha halat kér, kígyót ad neki?</span> <span class="verse"><a name="11">11</a>Ha tehát ti gonosz létetekre tudtok jó ajándékokat adni gyermekeiteknek, mennyivel inkább ad jókat a ti mennyei Atyátok azoknak, akik kérik tőle?"</span> <span class="verse"><a name="12">12</a>"Amit tehát szeretnétek, hogy az emberek veletek cselekedjenek, ti is ugyanazt cselekedjétek velük, mert ez a törvény, és ezt tanítják a próféták."</span> <span class="verse"><a name="13">13</a>"Menjetek be a szoros kapun! Mert tágas az a kapu, és széles az az út, amely a kárhozatba visz, és sokan vannak, akik azon járnak.</span> <span class="verse"><a name="14">14</a>Mert szoros az a kapu, és keskeny az az út, amely az életre visz, és kevesen vannak, akik azt megtalálják."</span> <span class="verse"><a name="15">15</a>"Óvakodjatok a hamis prófétáktól, akik juhok ruhájában jönnek hozzátok, de belül ragadozó farkasok.</span> <span class="verse"><a name="16">16</a>Gyümölcseikről ismeritek meg őket. Tüskebokorról szednek-e szőlőt, vagy bogáncskóróról fügét?</span> <span class="verse"><a name="17">17</a>Tehát minden jó fa jó gyümölcsöt terem, a rossz fa pedig rossz gyümölcsöt terem.</span> <span class="verse"><a name="18">18</a>Nem hozhat a jó fa rossz gyümölcsöt, rossz fa sem hozhat jó gyümölcsöt.</span> <span class="verse"><a name="19">19</a>Amelyik fa nem terem jó gyümölcsöt, azt kivágják, és tűzre vetik.</span> <span class="verse"><a name="20">20</a>Tehát gyümölcseikről ismeritek meg őket."</span> <span class="verse"><a name="21">21</a>"Nem mindenki megy be a mennyek országába, aki ezt mondja nekem: URam, URam, hanem csak az, aki cselekszi az én mennyei Atyám akaratát.</span> <span class="verse"><a name="22">22</a>Sokan mondják majd nekem ama napon: Uram, Uram, nem a te nevedben prófétáltunk-e, nem a te nevedben űztünk-e ki ördögöket, és nem a te nevedben tettünk-e sok csodát?</span> <span class="verse"><a name="23">23</a>És akkor kijelentem nekik: Sohasem ismertelek titeket, távozzatok tőlem, ti gonosztevők!"</span> <span class="verse"><a name="24">24</a>"Aki tehát hallja tőlem ezeket a beszédeket, és cselekszi azokat, hasonló lesz az okos emberhez, aki kősziklára építette a házát.</span> <span class="verse"><a name="25">25</a>És ömlött a zápor, és jöttek az árvizek, feltámadtak a szelek, és nekidőltek annak a háznak, de nem omlott össze, mert kősziklára volt alapozva.</span> <span class="verse"><a name="26">26</a>Aki pedig hallja tőlem ezeket a beszédeket, de nem cselekszi, hasonló lesz a bolond emberhez, aki homokra építette a házát.</span> <span class="verse"><a name="27">27</a>És ömlött a zápor, és jöttek az árvizek, feltámadtak a szelek, és beleütköztek abba a házba&#59; az összeomlott, és teljesen elpusztult."</span> <span class="verse"><a name="28">28</a>Amikor Jézus befejezte ezeket a beszédeket, a sokaság álmélkodott tanításán,</span> <span class="verse"><a name="29">29</a>mert úgy tanította őket, mint akinek hatalma van, és nem úgy, mint az írástudóik.</span> </p></div</div></div></body></html>