<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Amikor megöregedett Sámuel, a fiait tette Izráel bíráivá.</span> <span class="verse"><a name="2">2</a>Elsőszülött fiának Jóél volt a neve, a másodiknak Abijjá. Beérsebában bíráskodtak.</span> <span class="verse"><a name="3">3</a>Fiai azonban nem az ő útján jártak, hanem a maguk hasznát keresték&#59; megvesztegetésre szánt ajándékot fogadtak el, és elferdítették az igazságot.</span> <span class="verse"><a name="4">4</a>Összegyűltek azért Izráel vénei, és elmentek Sámuelhez Rámába.</span> <span class="verse"><a name="5">5</a>Ezt mondták neki: Te már megöregedtél, fiaid pedig nem a te utadon járnak. Tégy valakit királyunkká, hogy ő bíráskodjék fölöttünk, ahogyan az minden népnél szokás!</span> <span class="verse"><a name="6">6</a>Sámuel azonban rosszallotta, hogy ezt mondták: Adj nekünk királyt, hogy bíráskodjék fölöttünk! És imádkozott Sámuel az ÚRhoz.</span> <span class="verse"><a name="7">7</a>Az ÚR pedig ezt mondta Sámuelnek: Hallgass a nép szavára mindenben, amit mondanak, mert nem téged vetettek meg, hanem engem vetettek meg, hogy ne legyek a királyuk.</span> <span class="verse"><a name="8">8</a>Veled is ugyanúgy cselekszenek, ahogyan velem cselekedtek, mióta kihoztam őket Egyiptomból, mindmáig: elhagytak, és más isteneknek szolgáltak.</span> <span class="verse"><a name="9">9</a>Hallgass tehát a szavukra, de szigorúan figyelmeztesd őket, és mondd meg nekik, hogy mi lesz a király joga, aki uralkodni fog felettük.</span> <span class="verse"><a name="10">10</a>Ekkor Sámuel elmondta az ÚR minden szavát a népnek, amely királyt kért tőle.</span> <span class="verse"><a name="11">11</a>Ez lesz a királynak a joga - mondta -, aki uralkodni fog fölöttetek. Fiaitokat elveszi, harci kocsijaihoz meg lovasaihoz osztja be őket, és futnak harci kocsija előtt.</span> <span class="verse"><a name="12">12</a>Parancsnokokká teszi őket ezer ember felett, és parancsnokokká ötven ember felett. Velük szántatja szántóföldjét, és velük végezteti aratását, velük készítteti hadifölszerelését és a harci kocsik fölszerelését.</span> <span class="verse"><a name="13">13</a>Leányaitokat meg elviszi kenőcskészítőknek, szakácsnőknek és sütőnőknek.</span> <span class="verse"><a name="14">14</a>Legjobb szántóföldjeiteket, szőlőiteket és olajfa-kertjeiteket elveszi, és hivatalnokainak adja.</span> <span class="verse"><a name="15">15</a>Vetéseitekből és szőlőitekből tizedet szed, és udvari embereinek meg hivatalnokainak adja.</span> <span class="verse"><a name="16">16</a>Szolgáitokat és szolgálóitokat, legszebb ifjaitokat, még a szamaraitokat is elveszi, és a maga munkáját végezteti velük.</span> <span class="verse"><a name="17">17</a>Nyájaitokból tizedet szed, ti pedig a szolgái lesztek.</span> <span class="verse"><a name="18">18</a>Akkor majd panaszkodtok királyotok miatt, akit magatoknak választottatok, de akkor már nem válaszol az ÚR.</span> <span class="verse"><a name="19">19</a>A nép azonban nem akart Sámuel szavára hallgatni, hanem ezt mondták neki: Mégis legyen királyunk!</span> <span class="verse"><a name="20">20</a>Olyanok akarunk lenni, mint minden más nép: királyunk bíráskodjék fölöttünk, ő vonuljon előttünk, és vezesse harcainkat.</span> <span class="verse"><a name="21">21</a>Sámuel végighallgatta a nép beszédét, és elmondta az ÚRnak.</span> <span class="verse"><a name="22">22</a>Az ÚR pedig így felelt Sámuelnek: Hallgass a szavukra, és válassz nekik királyt! Sámuel ezt mondta az izráeli férfiaknak: Menjen mindenki a maga városába!</span> </p></div</div></div></body></html>