<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Legyetek tehát Isten követői, mint szeretett gyermekei,</span> <span class="verse"><a name="2">2</a>és éljetek szeretetben, ahogyan a Krisztus is szeretett minket, és önmagát adta értünk "áldozati ajándékul, az Istennek kedves illatként."</span> <span class="verse"><a name="3">3</a>Ellenben paráznaság, bármiféle tisztátalanság vagy nyerészkedés még szóba se kerüljön közöttetek, ahogyan ez szentekhez méltó&#59;</span> <span class="verse"><a name="4">4</a>se szemérmetlenség, se ostoba beszéd vagy kétértelműség: ami nem illik, hanem inkább a hálaadás.</span> <span class="verse"><a name="5">5</a>Hiszen jól tudjátok, hogy egyetlen paráznának, tisztátalannak vagy nyerészkedőnek, azaz bálványimádónak sincs öröksége a Krisztus és az Isten országában.</span> <span class="verse"><a name="6">6</a>Senki meg ne tévesszen titeket üres beszédével, hiszen éppen ezekért sújtja Isten haragja az engedetlenség fiait.</span> <span class="verse"><a name="7">7</a>Ne vegyetek tehát részt ezekben.</span> <span class="verse"><a name="8">8</a>Mert egykor sötétség voltatok, most azonban világosság vagytok az Úrban: éljetek úgy, mint a világosság gyermekei.</span> <span class="verse"><a name="9">9</a>A világosság gyümölcse ugyanis csupa jóság, igazság és egyenesség.</span> <span class="verse"><a name="10">10</a>Ítéljétek meg tehát, mi kedves az Úrnak,</span> <span class="verse"><a name="11">11</a>és ne vegyetek részt a sötétség haszontalan cselekedeteiben, hanem inkább leplezzétek le ezeket.</span> <span class="verse"><a name="12">12</a>Mert amiket titokban tesznek, azokról még beszélni is szégyen,</span> <span class="verse"><a name="13">13</a>de mindaz, amit a világosság leleplez, nyilvánvalóvá lesz.</span> <span class="verse"><a name="14">14</a>Mert minden, ami nyilvánvalóvá lett, az világos. Ezért mondja: "Ébredj fel, aki alszol, támadj fel a halálból, és felragyog neked a Krisztus."</span> <span class="verse"><a name="15">15</a>Jól vigyázzatok tehát, hogyan éltek&#59; ne esztelenül, hanem bölcsen,</span> <span class="verse"><a name="16">16</a>kihasználva az alkalmas időt, mert az idők gonoszak.</span> <span class="verse"><a name="17">17</a>Éppen azért: ne legyetek meggondolatlanok, hanem értsétek meg, mi az Úr akarata.</span> <span class="verse"><a name="18">18</a>Ne részegeskedjetek, mert a borral léhaság jár együtt, hanem teljetek meg Lélekkel,</span> <span class="verse"><a name="19">19</a>mondjatok egymásnak zsoltárokat, dicséreteket és lelki énekeket&#59; énekeljetek és mondjatok dicséretet szívetekben az Úrnak,</span> <span class="verse"><a name="20">20</a>és adjatok hálát az Istennek, az Atyának mindenkor mindenért, a mi Urunk Jézus Krisztus nevében.</span> <span class="verse"><a name="21">21</a>Engedelmeskedjetek egymásnak, Krisztus félelmében.</span> <span class="verse"><a name="22">22</a>Az asszonyok engedelmeskedjenek férjüknek, mint az Úrnak&#59;</span> <span class="verse"><a name="23">23</a>mert a férfi feje a feleségnek, ahogyan Krisztus is feje az egyháznak, és ő a test üdvözítője is.</span> <span class="verse"><a name="24">24</a>De amint az egyház engedelmeskedik Krisztusnak, úgy engedelmeskedjenek az asszonyok is a férjüknek mindenben.</span> <span class="verse"><a name="25">25</a>Férfiak! Úgy szeressétek feleségeteket, ahogyan Krisztus is szerette az egyházat, és önmagát adta érte,</span> <span class="verse"><a name="26">26</a>hogy a víz fürdőjével az ige által megtisztítva megszentelje,</span> <span class="verse"><a name="27">27</a>így állítja maga elé az egyházat dicsőségben, hogy ne legyen rajta folt, vagy ránc, vagy bármi hasonló, hanem hogy szent és feddhetetlen legyen.</span> <span class="verse"><a name="28">28</a>Hasonlóképpen a férfiak is szeressék a feleségüket, mint a saját testüket. Aki szereti a feleségét az önmagát szereti.</span> <span class="verse"><a name="29">29</a>Mert a maga testét soha senki nem gyűlölte, hanem táplálja és gondozza, ahogyan Krisztus is az egyházat,</span> <span class="verse"><a name="30">30</a>minthogy tagjai vagyunk testének.</span> <span class="verse"><a name="31">31</a>"A férfi ezért elhagyja apját és anyját, és ragaszkodik feleségéhez, és lesznek ketten egy testté."</span> <span class="verse"><a name="32">32</a>Nagy titok ez, én pedig ezt Krisztusról és az egyházról mondom.</span> <span class="verse"><a name="33">33</a>De ti is, mindenki egyenként úgy szeresse a feleségét, mint önmagát, az asszony pedig tisztelje a férjét.</span> </p></div</div></div></body></html>