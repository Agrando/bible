<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Kérlek tehát titeket én, aki fogoly vagyok az Úrért: éljetek méltón ahhoz az elhívatáshoz, amellyel elhívattatok,</span> <span class="verse"><a name="2">2</a>teljes alázatossággal, szelídséggel és türelemmel&#59; viseljétek el egymást szeretettel,</span> <span class="verse"><a name="3">3</a>igyekezzetek megtartani a Lélek egységét a békesség kötelékével.</span> <span class="verse"><a name="4">4</a>Egy a test, és egy a Lélek, aminthogy egy reménységre kaptatok elhívást is:</span> <span class="verse"><a name="5">5</a>egy az Úr, egy a hit, egy a keresztség,</span> <span class="verse"><a name="6">6</a>egy az Istene és Atyja mindeneknek&#59; ő van mindenek felett, és mindenek által, és mindenekben.</span> <span class="verse"><a name="7">7</a>A kegyelem pedig mindegyikünknek a Krisztus ajándékának mértéke szerint adatott.</span> <span class="verse"><a name="8">8</a>Ezért mondja az Írás: "Felment a magasságba, foglyokat vitt magával, ajándékot adott az embereknek."</span> <span class="verse"><a name="9">9</a>Az pedig, hogy "felment", mi mást jelent, mint azt, hogy le is szállt erre a földre.</span> <span class="verse"><a name="10">10</a>Aki leszállt, az "fel is ment", feljebb minden égnél, hogy betöltse a mindenséget.</span> <span class="verse"><a name="11">11</a>És ő "adott" némelyeket apostolokul, másokat prófétákul, ismét másokat evangélistákul, vagy pásztorokul és tanítókul,</span> <span class="verse"><a name="12">12</a>hogy felkészítse a szenteket a szolgálat végzésére, a Krisztus testének építésére,</span> <span class="verse"><a name="13">13</a>míg eljutunk mindnyájan a hitnek és az Isten Fia megismerésének egységére, a felnőttkorra, a Krisztus teljességét elérő nagykorúságra,</span> <span class="verse"><a name="14">14</a>hogy többé ne legyünk kiskorúak, akik mindenféle tanítás szelében ide-oda hányódnak és sodródnak az emberek csalásától, tévútra csábító ravaszságától&#59;</span> <span class="verse"><a name="15">15</a>hanem az igazsághoz ragaszkodva növekedjünk fel szeretetben mindenestől őhozzá, aki a fej, a Krisztus.</span> <span class="verse"><a name="16">16</a>Az egész test pedig az ő hatására egybeilleszkedve és összefogva, a különféle kapcsolatok segítségével, és minden egyes rész saját adottságának megfelelően működve gondoskodik önmaga növekedéséről, hogy épüljön szeretetben.</span> <span class="verse"><a name="17">17</a>Mondom tehát, és tanúsítom az Úr nevében, hogy többé nem élhettek úgy, ahogyan a pogányok élnek hiábavaló gondolkodásuk szerint.</span> <span class="verse"><a name="18">18</a>Az ő elméjükre sötétség borult, és elidegenedtek az Istennek tetsző élettől, mert megmaradtak tévelygésükben, és megkeményedett a szívük.</span> <span class="verse"><a name="19">19</a>Ezért erkölcsi érzékükben eltompulva, gátlástalanul mindenféle tisztátalan tevékenységre vetemedtek nyereségvágyukban.</span> <span class="verse"><a name="20">20</a>Ti azonban nem így tanultátok a Krisztust&#59;</span> <span class="verse"><a name="21">21</a>ha valóban úgy hallottatok róla, és kaptatok felőle tanítást, ahogyan az megvalósult Jézusban.</span> <span class="verse"><a name="22">22</a>Vessétek le a régi élet szerint való óembert, aki csalárd és gonosz kívánságok miatt megromlott&#59;</span> <span class="verse"><a name="23">23</a>újuljatok meg lelketekben és elmétekben,</span> <span class="verse"><a name="24">24</a>öltsétek fel az új embert, aki Isten tetszése szerint valóságos igazságban és szentségben teremtetett.</span> <span class="verse"><a name="25">25</a>Ezért tehát vessétek le a hazugságot, és mondjatok igazat, mindenki a felebarátjának, mivelhogy tagjai vagyunk egymásnak.</span> <span class="verse"><a name="26">26</a>"Ha haragusztok is, ne vétkezzetek": a nap ne menjen le a ti haragotokkal,</span> <span class="verse"><a name="27">27</a>helyet se adjatok az ördögnek.</span> <span class="verse"><a name="28">28</a>Aki lopni szokott, többé ne lopjon, hanem inkább dolgozzék, és saját keze munkájával szerezze meg a javakat, hogy legyen mit adnia a szűkölködőknek.</span> <span class="verse"><a name="29">29</a>Semmiféle bomlasztó beszéd ne jöjjön ki a szátokon, hanem csak akkor szóljatok, ha az jó a szükséges építésre, hogy áldást hozzon azokra, akik hallják.</span> <span class="verse"><a name="30">30</a>És ne szomorítsátok meg az Isten Szentlelkét, aki által el vagytok pecsételve a megváltás napjára.</span> <span class="verse"><a name="31">31</a>Minden keserűség, indulat, harag, kiabálás és istenkáromlás legyen távol tőletek minden gonoszsággal együtt.</span> <span class="verse"><a name="32">32</a>Viszont legyetek egymáshoz jóságosak, irgalmasak, bocsássatok meg egymásnak, ahogyan Isten is megbocsátott nektek a Krisztusban.</span> </p></div</div></div></body></html>