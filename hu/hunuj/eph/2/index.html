<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Titeket is életre keltett, akik halottak voltatok vétkeitek és bűneitek miatt,</span> <span class="verse"><a name="2">2</a>amelyekben egykor éltetek e világ életmódja szerint&#59; igazodva a levegő birodalmának fejedelméhez, ahhoz a lélekhez, amely most az engedetlenség fiaiban működik.</span> <span class="verse"><a name="3">3</a>Egykor mi is mindnyájan közöttük éltünk testünk kívánságaival, követtük a test és az érzékek hajlamait, és a harag fiai voltunk emberi természetünk szerint, éppenúgy, mint a többiek.</span> <span class="verse"><a name="4">4</a>De Isten, gazdag lévén irgalomban, az ő nagy szeretetéért, amellyel minket szeretett,</span> <span class="verse"><a name="5">5</a>minket is, akik halottak voltunk a vétkek miatt, életre keltett a Krisztussal együtt - kegyelemből van üdvösségetek! -</span> <span class="verse"><a name="6">6</a>és vele együtt feltámasztott, és a mennyeiek világába ültetett Krisztus Jézusért,</span> <span class="verse"><a name="7">7</a>hogy megmutassa az eljövendő korszakokban kegyelmének mérhetetlen gazdagságát irántunk való jóságából Krisztus Jézusban.</span> <span class="verse"><a name="8">8</a>Hiszen kegyelemből van üdvösségetek a hit által, és ez nem tőletek van: Isten ajándéka ez&#59;</span> <span class="verse"><a name="9">9</a>nem cselekedetekért, hogy senki se dicsekedjék.</span> <span class="verse"><a name="10">10</a>Mert az ő alkotása vagyunk, akiket Krisztus Jézusban jó cselekedetekre teremtett, amelyeket előre elkészített Isten, hogy azok szerint éljünk.</span> <span class="verse"><a name="11">11</a>Emlékezzetek tehát arra, hogy ti egykor pogányok voltatok, úgynevezett körülmetéletlenek a körülmetéltek szerint, akik viszont azért nevezik magukat így, mert testükön emberkéz által körül vannak metélve.</span> <span class="verse"><a name="12">12</a>Ti abban az időben Krisztus nélkül éltetek, Izráel közösségétől elkülönítve, és mint az ígéret szövetségein kívül álló idegenek, reménység nélkül és Isten nélkül éltetek a világban.</span> <span class="verse"><a name="13">13</a>Most pedig Krisztus Jézusban ti, akik egykor "távol" voltatok, "közel" kerültetek a Krisztus vére által.</span> <span class="verse"><a name="14">14</a>Mert ő a mi békességünk, aki a két nemzetséget eggyé tette, és az ő testében lebontotta az elválasztó falat, az ellenségeskedést,</span> <span class="verse"><a name="15">15</a>miután a tételes parancsolatokból álló törvényt érvénytelenné tette, hogy békességet szerezve, a kettőt egy új emberré teremtse önmagában.</span> <span class="verse"><a name="16">16</a>Megbékéltette mindkettőt egy testben az Istennel, miután a kereszt által megölte az ellenségeskedést önmagában,</span> <span class="verse"><a name="17">17</a>és eljött, és "békességet hirdetett nektek, a távoliaknak, és békességet a közelieknek".</span> <span class="verse"><a name="18">18</a>Mert általa van szabad utunk mindkettőnknek egy Lélekben az Atyához.</span> <span class="verse"><a name="19">19</a>Ezért tehát nem vagytok többé idegenek és jövevények, hanem polgártársai a szenteknek és háza népe Istennek.</span> <span class="verse"><a name="20">20</a>Mert ráépültetek az apostolok és a próféták alapjára, a sarokkő pedig maga Krisztus Jézus,</span> <span class="verse"><a name="21">21</a>akiben az egész épület egybeilleszkedik, és szent templommá növekszik az Úrban,</span> <span class="verse"><a name="22">22</a>és akiben ti is együtt épültök az Isten hajlékává a Lélek által.</span> </p></div</div></div></body></html>