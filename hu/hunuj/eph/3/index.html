<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eph">Ephesians</a> &gt <strong>Chapter 3</strong></div><p><span class="verse"><a name="1">1</a>Ezért vagyok én, Pál, a Krisztus Jézus foglya értetek, a pogányokért.</span> <span class="verse"><a name="2">2</a>Ha ugyan hallottatok az Isten kegyelme megbízásáról, amelyet nekem adott a ti javatokra,</span> <span class="verse"><a name="3">3</a>amikor kijelentésével ismertette meg velem a titkot, ahogy előbb röviden megírtam.</span> <span class="verse"><a name="4">4</a>Ha elolvassátok, megtudhatjátok belőle, hogyan értem én a Krisztus titkát,</span> <span class="verse"><a name="5">5</a>amely más nemzedékek idején nem vált ismertté az emberek fiai előtt úgy, ahogyan most kijelentette szent apostolainak és prófétáinak a Lélek által:</span> <span class="verse"><a name="6">6</a>hogy tudniillik a pogányok örököstársaink, velünk egy test, és velünk együtt részesek az ígéretben is Krisztus Jézusért az evangélium által.</span> <span class="verse"><a name="7">7</a>Ennek lettem szolgájává az Isten kegyelmének ajándékából, amelyben hatalmának ereje által részesített engem.</span> <span class="verse"><a name="8">8</a>Nekem, minden szent között a legkisebbnek adatott az a kegyelem, hogy a pogányoknak hirdessem a Krisztus mérhetetlen gazdagságát,</span> <span class="verse"><a name="9">9</a>és hogy világossá tegyem mindenki előtt, mi ama titok megvalósulásának a rendje, amely el volt rejtve öröktől fogva Istenben, mindenek teremtőjében&#59;</span> <span class="verse"><a name="10">10</a>és hogy ismertté legyen most az egyház által a mennyei fejedelemségek és hatalmasságok előtt az Isten sokféle bölcsessége.</span> <span class="verse"><a name="11">11</a>Ez felel meg örök végzésének, amelyet megvalósított Krisztus Jézusban, a mi Urunkban:</span> <span class="verse"><a name="12">12</a>őbenne van bátorságunk és szabad utunk bizodalommal a benne való hit által.</span> <span class="verse"><a name="13">13</a>Kérlek tehát titeket, ne csüggedjetek el az értetek szenvedett megpróbáltatásaim miatt, hiszen számotokra dicsőség ez.</span> <span class="verse"><a name="14">14</a>Ezért meghajtom térdemet az Atya előtt,</span> <span class="verse"><a name="15">15</a>akiről nevét kapja minden nemzetség mennyen és földön:</span> <span class="verse"><a name="16">16</a>adja meg nektek dicsőségének gazdagsága szerint, hogy hatalmasan megerősödjék bennetek a belső ember az ő Lelke által&#59;</span> <span class="verse"><a name="17">17</a>hogy a Krisztus lakjék szívetekben a hit által, a szeretetben meggyökerezve és megalapozva</span> <span class="verse"><a name="18">18</a>képesek legyetek felfogni minden szenttel együtt: mi a szélesség és hosszúság, magasság és mélység&#59;</span> <span class="verse"><a name="19">19</a>és így megismerjétek Krisztusnak minden ismeretet meghaladó szeretetét, hogy teljességre jussatok, az Isten mindent átfogó teljességéig.</span> <span class="verse"><a name="20">20</a>Aki pedig mindent megtehet sokkal bőségesebben, mint ahogy mi kérjük vagy gondoljuk, a bennünk munkálkodó erő szerint:</span> <span class="verse"><a name="21">21</a>azé a dicsőség az egyházban Krisztus Jézus által nemzedékről nemzedékre, örökkön-örökké. Ámen.</span> </p></div</div></div></body></html>