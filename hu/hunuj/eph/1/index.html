<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Pál, Isten akaratából Jézus Krisztus apostola, az Efezusban élő szenteknek és a Krisztus Jézusban hívőknek:</span> <span class="verse"><a name="2">2</a>kegyelem néktek és békesség Istentől, a mi Atyánktól, és az Úr Jézus Krisztustól.</span> <span class="verse"><a name="3">3</a>Áldott a mi Urunk Jézus Krisztus Istene és Atyja, aki megáldott minket mennyei világának minden lelki áldásával a Krisztusban.</span> <span class="verse"><a name="4">4</a>Mert őbenne kiválasztott minket magának már a világ teremtése előtt, hogy szentek és feddhetetlenek legyünk előtte szeretetben.</span> <span class="verse"><a name="5">5</a>Előre el is határozta, hogy fiaivá fogad minket Jézus Krisztus által, akarata és tetszése szerint,</span> <span class="verse"><a name="6">6</a>hogy magasztaljuk dicsőséges kegyelmét, amellyel megajándékozott minket szeretett Fiában.</span> <span class="verse"><a name="7">7</a>Őbenne van - az ő vére által - a mi megváltásunk, bűneink bocsánata is&#59; kegyelme gazdagságából,</span> <span class="verse"><a name="8">8</a>amelyet kiárasztott ránk teljes bölcsességgel és értelemmel.</span> <span class="verse"><a name="9">9</a>Mert úgy tetszett neki, hogy megismertesse velünk az ő akaratának titkát, amelyet kijelentett őbenne</span> <span class="verse"><a name="10">10</a>az idők teljességének arról a rendjéről, hogy a Krisztusban egybefoglal mindeneket, azt is, ami a mennyben, és azt is, ami a földön van.</span> <span class="verse"><a name="11">11</a>Őbenne lettünk örököseivé is, mivel eleve elrendeltettünk erre annak kijelentett végzése szerint, aki mindent saját akarata és elhatározása szerint cselekszik&#59;</span> <span class="verse"><a name="12">12</a>hogy dicsőségének magasztalására legyünk, mint akik előre reménykedünk a Krisztusban.</span> <span class="verse"><a name="13">13</a>Őbenne pedig titeket is - miután hallottátok az igazság igéjét, üdvösségetek evangéliumát, és hívőkké lettetek - eljegyzett pecsétjével, a megígért Szentlélekkel,</span> <span class="verse"><a name="14">14</a>örökségünk zálogával, hogy megváltsa tulajdon népét az ő dicsőségének magasztalására.</span> <span class="verse"><a name="15">15</a>Én tehát, miután hallottam az Úr Jézusba vetett hitetekről és a bennetek minden szent iránt megnyilvánuló szeretetről,</span> <span class="verse"><a name="16">16</a>szüntelenül hálát adok értetek, amikor megemlékezem rólatok imádságaimban&#59;</span> <span class="verse"><a name="17">17</a>és kérem, hogy a mi Urunk Jézus Krisztus Istene, a dicsőség Atyja adja meg nektek a bölcsesség és a kinyilatkoztatás Lelkét, hogy megismerjétek őt&#59;</span> <span class="verse"><a name="18">18</a>és világosítsa meg lelki szemeteket, hogy meglássátok: milyen reménységre hívott el minket, milyen gazdag az ő örökségének dicsősége a szentek között,</span> <span class="verse"><a name="19">19</a>és milyen mérhetetlenül nagy az ő hatalma rajtunk, hívőkön. Minthogy hatalmának ezzel az erejével</span> <span class="verse"><a name="20">20</a>munkálkodik a Krisztusban, miután feltámasztotta őt a halálból, és jobbjára ültette a mennyekben,</span> <span class="verse"><a name="21">21</a>feljebb minden méltóságnál és hatalmasságnál, minden erőnél és uralomnál, sőt minden névnél is, amelyet segítségül hívnak, nemcsak ebben a világban, hanem az eljövendőben is.</span> <span class="verse"><a name="22">22</a>"Az ő lábai alá vetett mindent", és őt tette mindenek felett való fővé az egyházban,</span> <span class="verse"><a name="23">23</a>amely az ő teste, és teljessége annak, aki teljessé tesz mindent mindenekben.</span> </p></div</div></div></body></html>