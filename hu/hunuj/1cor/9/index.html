<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Nem vagyok szabad? Nem vagyok apostol? Nem láttam Jézust, a mi Urunkat? Nem az én munkám eredménye vagytok-e ti az Úrban?</span> <span class="verse"><a name="2">2</a>Ha másoknak nem volnék is apostola, nektek bizony az vagyok, mert apostolságom pecsétje ti vagytok az Úrban.</span> <span class="verse"><a name="3">3</a>Ez az én védekezésem azokkal szemben, akik engem bírálgatnak.</span> <span class="verse"><a name="4">4</a>Vajon nincs-e szabadságunk arra, hogy együnk és igyunk?</span> <span class="verse"><a name="5">5</a>Nincs-e szabadságunk arra, hogy keresztyén feleségünket magunkkal vigyük, mint a többi apostol, meg az Úr testvérei és Kéfás?</span> <span class="verse"><a name="6">6</a>Vagy csak nekem és Barnabásnak nincs szabadságunk arra, hogy ne dolgozzunk?</span> <span class="verse"><a name="7">7</a>Ki katonáskodott valaha is a saját zsoldján? Ki ültet szőlőt úgy, hogy nem eszik a termésből? Vagy ki az, aki nyájat legeltet, és nem iszik a nyáj tejéből?</span> <span class="verse"><a name="8">8</a>Vajon csak emberi módon mondom-e ezeket, vagy nem ugyanezt mondja-e a törvény is?</span> <span class="verse"><a name="9">9</a>Mert Mózes törvényében meg van írva: "A nyomtató ökör száját ne kösd be." Vajon az ökörről gondoskodik-e így az Isten?</span> <span class="verse"><a name="10">10</a>Nem teljes egészében értünk mondja ezt? Bizony, értünk íratott meg, hogy aki szánt, reménységgel kell szántania, és aki csépel, azzal a reménységgel csépeljen, hogy részesedik a termésből.</span> <span class="verse"><a name="11">11</a>Ha mi nektek a lelki javakat vetettük, nagy dolog-e az, ha földi javaitokból fogunk aratni?</span> <span class="verse"><a name="12">12</a>Ha mások részesedhetnek ezekből, miért nem inkább mi? De mi nem éltünk ezzel a szabadsággal, hanem mindent elviselünk, hogy semmi akadályt ne gördítsünk a Krisztus evangéliuma elé.</span> <span class="verse"><a name="13">13</a>Nem tudjátok, hogy akik a templomi szolgálatokat végzik, a szenthelyből származó eledellel élnek, és akik az oltár körül forgolódnak, az oltárra vitt adományokból részesednek?</span> <span class="verse"><a name="14">14</a>Így rendelte az Úr is, hogy akik az evangéliumot hirdetik, az evangéliumból éljenek.</span> <span class="verse"><a name="15">15</a>Én azonban ezek közül egyikkel sem éltem. De nem azért írtam nektek ezeket, hogy velem is így történjék ezután, mert jobb meghalnom, minthogy valaki dicsekedésemet félremagyarázza.</span> <span class="verse"><a name="16">16</a>Mert ha az evangéliumot hirdetem, azzal nincs mit dicsekednem, mivel kényszer nehezedik rám. Jaj nekem ugyanis, ha nem hirdetem az evangéliumot!</span> <span class="verse"><a name="17">17</a>Mert ha önként teszem ezt, jutalmat kapok, ha pedig nem önként, sáfársággal vagyok megbízva.</span> <span class="verse"><a name="18">18</a>Mi tehát a jutalmam? Az, hogy prédikálásommal ingyenessé teszem a Krisztus evangéliumát anélkül, hogy élnék az evangélium hirdetésével együtt járó szabadságommal.</span> <span class="verse"><a name="19">19</a>Mert bár én mindenkivel szemben szabad vagyok, magamat mégis mindenkinek szolgájává tettem, hogy minél többeket megnyerjek.</span> <span class="verse"><a name="20">20</a>A zsidóknak olyanná lettem, mint aki zsidó, hogy megnyerjem a zsidókat&#59; a törvény uralma alatt levőknek, mint a törvény uralma alatt levő - pedig én magam nem vagyok a törvény uralma alatt -, hogy megnyerjem a törvény uralma alatt levőket.</span> <span class="verse"><a name="21">21</a>A törvény nélkülieknek törvény nélkülivé lettem - pedig nem vagyok Isten törvénye nélkül, hanem Krisztus törvénye szerint élek -, hogy megnyerjem a törvény nélkülieket.</span> <span class="verse"><a name="22">22</a>Az erőtleneknek erőtlenné lettem, hogy megnyerjem az erőtleneket: mindenkinek mindenné lettem, hogy mindenképpen megmentsek némelyeket.</span> <span class="verse"><a name="23">23</a>Mindezt pedig az evangéliumért teszem, hogy én is részestárs legyek abban.</span> <span class="verse"><a name="24">24</a>Nem tudjátok-e, hogy akik versenypályán futnak, mindnyájan futnak ugyan, de csak egy nyeri el a versenydíjat? Úgy fussatok, hogy elnyerjétek.</span> <span class="verse"><a name="25">25</a>Aki pedig versenyben vesz részt, mindenben önmegtartoztató: azok azért, hogy elhervadó koszorút nyerjenek, mi pedig azért, hogy hervadhatatlant.</span> <span class="verse"><a name="26">26</a>Én tehát úgy futok, mint aki előtt nem bizonytalan a cél, úgy öklözök, mint aki nem a levegőbe vág,</span> <span class="verse"><a name="27">27</a>hanem megsanyargatom és szolgává teszem a testemet, hogy amíg másoknak prédikálok, magam ne legyek alkalmatlanná a küzdelemre.</span> </p></div</div></div></body></html>