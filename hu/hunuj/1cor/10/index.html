<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Nem szeretném, ha nem tudnátok, testvéreim, hogy atyáink mindnyájan a felhő alatt voltak, és mindnyájan a tengeren mentek át,</span> <span class="verse"><a name="2">2</a>és mindnyájan megkeresztelkedtek Mózesre a felhőben és a tengerben.</span> <span class="verse"><a name="3">3</a>Mindnyájan ugyanazt a lelki eledelt ették,</span> <span class="verse"><a name="4">4</a>és mindnyájan ugyanazt a lelki italt itták, mert a lelki kősziklából ittak, amely velük ment. Az a kőszikla pedig a Krisztus volt.</span> <span class="verse"><a name="5">5</a>De többségükben nem lelte kedvét az Isten, úgyhogy elhullottak a pusztában.</span> <span class="verse"><a name="6">6</a>Mindez példává lett a számunkra, hogy ne kívánjunk gonosz dolgokat, amint ők kívántak.</span> <span class="verse"><a name="7">7</a>Bálványimádók se legyetek, mint közülük némelyek, amint meg van írva: "Leült a nép enni, inni, és felkelt játszani."</span> <span class="verse"><a name="8">8</a>De ne is paráználkodjunk, mint ahogy közülük némelyek paráználkodtak, és elestek egyetlen napon huszonháromezren.</span> <span class="verse"><a name="9">9</a>Krisztust se kísértsük, ahogyan közülük némelyek kísértették, és elpusztultak a kígyóktól.</span> <span class="verse"><a name="10">10</a>De ne is zúgolódjatok, mint ahogyan közülük némelyek zúgolódtak, és elveszítette őket a pusztító angyal.</span> <span class="verse"><a name="11">11</a>Mindez pedig példaképpen történt velük, figyelmeztetésül íratott meg nekünk, akik az utolsó időkben élünk.</span> <span class="verse"><a name="12">12</a>Aki tehát azt gondolja, hogy áll, vigyázzon, hogy el ne essék!</span> <span class="verse"><a name="13">13</a>Emberi erőt meghaladó kísértés még nem ért titeket. Isten pedig hűséges, és nem hagy titeket erőtökön felül kísérteni&#59; sőt a kísértéssel együtt el fogja készíteni a szabadulás útját is, hogy el bírjátok azt viselni.</span> <span class="verse"><a name="14">14</a>Ezért, szeretteim, kerüljétek a bálványimádást!</span> <span class="verse"><a name="15">15</a>Úgy beszélek hozzátok, mint értelmes emberekhez: ítéljétek meg magatok, amit mondok.</span> <span class="verse"><a name="16">16</a>Az áldás pohara, amelyet megáldunk, nem a Krisztus vérével való közösségünk-e? A kenyér, amelyet megtörünk, nem a Krisztus testével való közösségünk-e?</span> <span class="verse"><a name="17">17</a>Mert egy a kenyér, egy test vagyunk mindannyian, akik az egy kenyérből részesedünk.</span> <span class="verse"><a name="18">18</a>Nézzétek a test szerinti Izráelt! Akik az áldozatokat eszik, nincsenek-e közösségben az oltárral?</span> <span class="verse"><a name="19">19</a>De mit mondok ezzel? Talán azt, hogy a bálványáldozat vagy a bálvány ér valamit?</span> <span class="verse"><a name="20">20</a>Sőt inkább azt, hogy amit a pogányok áldoznak, azt ördögöknek áldozzák és nem Istennek: azt pedig nem szeretném, ha ti az ördögökkel lennétek közösségben.</span> <span class="verse"><a name="21">21</a>Nem ihattok az Úr poharából is, meg az ördögök poharából is, nem lehettek részesei az Úr asztalának is, meg az ördögök asztalának is.</span> <span class="verse"><a name="22">22</a>Vagy haragra ingereljük az Urat? Talán erősebbek vagyunk nála?</span> <span class="verse"><a name="23">23</a>Minden szabad, de nem minden használ. Minden szabad, de nem minden épít.</span> <span class="verse"><a name="24">24</a>Ne keresse senki a maga javát, hanem a másét.</span> <span class="verse"><a name="25">25</a>Mindazt, amit a húspiacon árulnak, megehetitek, ne kérdezgessetek semmit lelkiismereti okokból,</span> <span class="verse"><a name="26">26</a>mert "az Úré a föld és annak teljessége".</span> <span class="verse"><a name="27">27</a>Ha meghív titeket a hitetlenek közül valaki, és el akartok menni, mindent megehettek, amit elétek tesznek&#59; ne kérdezgessetek semmit lelkiismereti okokból.</span> <span class="verse"><a name="28">28</a>De ha valaki azt mondja nektek: "Ez bálványáldozati hús", ne egyétek meg: amiatt, aki erre figyelmeztetett, és a lelkiismeret miatt.</span> <span class="verse"><a name="29">29</a>Lelkiismeretről beszélek, de nem a sajátunkról, hanem a másikéról. Mert miért vádolja az én szabadságomat a másik lelkiismerete?</span> <span class="verse"><a name="30">30</a>Ha én hálával eszem, miért kárhoztatnának engem azért, amiért én hálát adok?</span> <span class="verse"><a name="31">31</a>Akár esztek tehát, akár isztok, bármi mást cselekesztek, mindent Isten dicsőségére tegyetek!</span> <span class="verse"><a name="32">32</a>Megütközésre ne adjatok okot sem a zsidóknak, sem a görögöknek, sem az Isten egyházának&#59;</span> <span class="verse"><a name="33">33</a>mint ahogyan én is mindenben mindenkinek igyekszem kedvére lenni, nem a magam hasznát keresve, hanem a többiekét, hogy üdvözüljenek.</span> </p></div</div></div></body></html>