<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Hogyan merészel közületek valaki, akinek a másikkal peres ügye van, a hitetlenek, s nem a szentek előtt törvénykezni?</span> <span class="verse"><a name="2">2</a>Vagy nem tudjátok, hogy a szentek a világ felett fognak ítélkezni? És ha ti ítélkeztek a világ felett, arra talán méltatlanok vagytok, hogy jelentéktelen ügyekben ítélkezzetek?</span> <span class="verse"><a name="3">3</a>Vagy nem tudjátok, hogy angyalok fölött is ítélkezünk majd? Akkor mennyivel inkább ítélkezhetünk a mindennapi élet dolgaiban!</span> <span class="verse"><a name="4">4</a>Ha tehát hétköznapi ügyekben pereskedtek, akkor azokat ültetitek a bírói székbe, akik semmit sem számítanak a gyülekezet előtt?</span> <span class="verse"><a name="5">5</a>Megszégyenítésül mondom nektek! Ennyire nincs közöttetek egyetlen bölcs sem, aki igazságot tudna tenni testvérei között?</span> <span class="verse"><a name="6">6</a>Sőt testvér a testvérrel pereskedik, méghozzá hitetlenek előtt.</span> <span class="verse"><a name="7">7</a>Egyáltalán már az is nagy gyarlóság bennetek, hogy pereskedtek egymással. Miért nem szenveditek el inkább a sérelmet? Miért nem tűritek el inkább a kárt?</span> <span class="verse"><a name="8">8</a>Sőt ti okoztok sérelmet és kárt, mégpedig testvéreknek!</span> <span class="verse"><a name="9">9</a>Vagy nem tudjátok, hogy igazságtalanok nem örökölhetik Isten országát? Ne tévelyegjetek: sem paráznák, sem bálványimádók, sem házasságtörők, sem bujálkodók, sem fajtalanok,</span> <span class="verse"><a name="10">10</a>sem tolvajok, sem nyerészkedők, sem részegesek, sem rágalmazók, sem harácsolók nem fogják örökölni Isten országát.</span> <span class="verse"><a name="11">11</a>Pedig ilyenek voltak közületek némelyek: de megmosattatok, megszentelődtetek, és meg is igazultatok az Úr Jézus Krisztus nevében és a mi Istenünk Lelke által.</span> <span class="verse"><a name="12">12</a>Minden szabad nekem, de nem minden használ. Minden szabad nekem, de ne váljak semminek a rabjává.</span> <span class="verse"><a name="13">13</a>Az eledel a gyomorért van, a gyomor meg az eledelért, de Isten ezt is, amazt is meg fogja semmisíteni. A test azonban nem a paráznaságért van, hanem az Úrért, az Úr pedig a testért.</span> <span class="verse"><a name="14">14</a>Isten ugyanis feltámasztotta az Urat, és hatalmával minket is fel fog támasztani.</span> <span class="verse"><a name="15">15</a>Vagy nem tudjátok, hogy a ti testetek a Krisztus tagja? Most tehát azok, akik a Krisztus tagjai, parázna nő tagjaivá legyenek? Szó sem lehet róla!</span> <span class="verse"><a name="16">16</a>Vagy nem tudjátok, hogy aki parázna nővel egyesül, egy testté lesz vele? Mert - amint az Írás mondja - "lesznek ketten egy testté."</span> <span class="verse"><a name="17">17</a>Aki pedig az Úrral egyesül, egy Lélek ővele.</span> <span class="verse"><a name="18">18</a>Kerüljétek a paráznaságot! Minden más bűn, amit elkövet az ember, kívül van a testén, de aki paráználkodik, a saját teste ellen vétkezik.</span> <span class="verse"><a name="19">19</a>Vagy nem tudjátok, hogy testetek, amit Istentől kaptatok, a bennetek levő Szentlélek temploma, és ezért nem a magatokéi vagytok?</span> <span class="verse"><a name="20">20</a>Mert áron vétettetek meg: dicsőítsétek tehát Istent testetekben.</span> </p></div</div></div></body></html>