<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Úgy tekintsen minket minden ember, mint Krisztus szolgáit és Isten titkainak sáfárait.</span> <span class="verse"><a name="2">2</a>Márpedig a sáfároktól elsősorban azt követelik, hogy mindegyikük hűségesnek bizonyuljon.</span> <span class="verse"><a name="3">3</a>Én pedig a legkevésbé sem törődöm azzal, hogy ti hogyan ítélkeztek felettem, vagy más emberek hogyan ítélkeznek egy napon&#59; sőt magam sem ítélkezem önmagam felett.</span> <span class="verse"><a name="4">4</a>Mert semmi vádat nem tudok önmagamra mondani, de nem ez tesz igazzá, mert aki felettem ítélkezik, az Úr az.</span> <span class="verse"><a name="5">5</a>Egyáltalában ne ítéljetek azért addig, míg el nem jön az Úr. Ő majd megvilágítja a sötétség titkait, és nyilvánvalóvá teszi a szívek szándékait, és akkor mindenki Istentől kapja meg a dicséretet.</span> <span class="verse"><a name="6">6</a>Mindezeket pedig, testvéreim, értetek alkalmaztam magamra és Apollósra, hogy a mi példánkon tanuljátok meg: ahhoz tartsa magát az ember, ami meg van írva, és senki se fuvalkodjék fel az egyik tanítóval dicsekedve a másik ellen.</span> <span class="verse"><a name="7">7</a>Mert ki tesz téged különbbé? Mid van, amit nem kaptál? Ha pedig kaptad, mit dicsekszel, mintha nem kaptad volna?</span> <span class="verse"><a name="8">8</a>Ti már jóllaktatok, már meggazdagodtatok, nélkülünk uralomra jutottatok&#59; bár csakugyan uralomra is jutottatok volna, hogy veletek együtt mi is uralkodhatnánk.</span> <span class="verse"><a name="9">9</a>Mert úgy gondolom, hogy Isten minket, apostolokat, utolsókul állított, mint akiket halálra szántak, mert látványossággá lettünk a világnak, az angyaloknak és az embereknek.</span> <span class="verse"><a name="10">10</a>Mi bolondok vagyunk a Krisztusért, ti pedig okosak a Krisztusban, mi erőtlenek, ti pedig erősek, ti megbecsültek, mi pedig megvetettek.</span> <span class="verse"><a name="11">11</a>Mind ez ideig éhezünk és szomjazunk, ruhátlanok vagyunk, és bántalmakat szenvedünk, otthontalanul bujdosunk,</span> <span class="verse"><a name="12">12</a>és tulajdon kezünkkel dolgozva fáradozunk. Amikor gyaláznak, áldást mondunk, amikor üldöznek, tűrünk,</span> <span class="verse"><a name="13">13</a>amikor rágalmaznak, jó szóval válaszolunk&#59; szinte a világ szemétjévé lettünk, és mindenki söpredékévé mind ez ideig.</span> <span class="verse"><a name="14">14</a>Nem azért írom ezeket, hogy megszégyenítselek titeket, hanem azért, hogy intselek, mint szeretett gyermekeimet.</span> <span class="verse"><a name="15">15</a>Ha tanítómesteretek sok ezer volna is a Krisztusban, atyátok azonban nincs sok: mert az evangélium által én vagyok a ti atyátok a Krisztus Jézusban.</span> <span class="verse"><a name="16">16</a>Kérlek tehát titeket: legyetek az én követőim.</span> <span class="verse"><a name="17">17</a>Ezért küldtem el hozzátok Timóteust, aki szeretett és hű gyermekem az Úrban, aki emlékeztetni fog titeket arra: hogyan élek Krisztus Jézusban, és hogyan tanítok minden gyülekezetben.</span> <span class="verse"><a name="18">18</a>Egyesek azonban úgy felfuvalkodtak, mintha nem készülnénk hozzátok.</span> <span class="verse"><a name="19">19</a>Pedig ha az Úr akarja, hamarosan elmegyek, és meg fogom ismerni a felfuvalkodottaknak nem a beszédét, hanem az erejét.</span> <span class="verse"><a name="20">20</a>Mert nem beszédben áll az Isten országa, hanem erőben.</span> <span class="verse"><a name="21">21</a>Mit akartok? Bottal menjek hozzátok, vagy szeretettel és szelíd lélekkel?</span> </p></div</div></div></body></html>