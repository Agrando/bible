<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Eszetekbe juttatom, testvéreim, az evangéliumot, amelyet hirdettem nektek, amelyet be is fogadtatok, amelyben meg is maradtatok.</span> <span class="verse"><a name="2">2</a>Általa üdvözültök is, ha megtartjátok úgy, ahogy én hirdettem is nektek, hacsak nem elhamarkodottan lettetek hívőkké.</span> <span class="verse"><a name="3">3</a>Mert én elsősorban azt adtam át nektek, amit én magam is kaptam&#59; hogy tudniillik Krisztus meghalt a mi bűneinkért az Írások szerint.</span> <span class="verse"><a name="4">4</a>Eltemették, és - ugyancsak az Írások szerint - feltámadt a harmadik napon,</span> <span class="verse"><a name="5">5</a>és megjelent Kéfásnak, majd a tizenkettőnek.</span> <span class="verse"><a name="6">6</a>Azután megjelent több, mint ötszáz testvérnek egyszerre, akik közül a legtöbben még mindig élnek, néhányan azonban elhunytak.</span> <span class="verse"><a name="7">7</a>Azután megjelent Jakabnak, majd valamennyi apostolnak.</span> <span class="verse"><a name="8">8</a>Legutoljára pedig, mint egy torzszülöttnek, megjelent nekem is.</span> <span class="verse"><a name="9">9</a>Mert én a legkisebb vagyok az apostolok között, aki arra sem vagyok méltó, hogy apostolnak neveztessem, mert üldöztem Isten egyházát.</span> <span class="verse"><a name="10">10</a>De Isten kegyelméből vagyok, ami vagyok, és hozzám való kegyelme nem lett hiábavaló, sőt többet fáradoztam, mint ők mindnyájan&#59; de nem én, hanem az Istennek velem való kegyelme.</span> <span class="verse"><a name="11">11</a>Azért akár én, akár ők: így prédikálunk, és ti így lettetek hívőkké.</span> <span class="verse"><a name="12">12</a>Ha pedig Krisztusról azt hirdetjük, hogy feltámadt a halottak közül, hogyan mondhatják közületek némelyek, hogy nincs halottak feltámadása?</span> <span class="verse"><a name="13">13</a>Hiszen ha nincs a halottak feltámadása, akkor Krisztus sem támadt fel.</span> <span class="verse"><a name="14">14</a>Ha pedig Krisztus nem támadt fel, akkor hiábavaló a mi igehirdetésünk, de hiábavaló a ti hitetek is.</span> <span class="verse"><a name="15">15</a>Sőt Isten hamis tanúinak is bizonyulunk, mert akkor Istennel szemben arról tanúskodtunk, hogy feltámasztotta a Krisztust, akit azonban nem támasztott fel, ha csakugyan nem támadnak fel a halottak.</span> <span class="verse"><a name="16">16</a>Mert ha a halottak nem támadnak fel, Krisztus sem támadt fel.</span> <span class="verse"><a name="17">17</a>Ha pedig Krisztus nem támadt fel, semmit sem ér a ti hitetek, még bűneitekben vagytok.</span> <span class="verse"><a name="18">18</a>Sőt akkor azok is elvesztek, akik Krisztusban hunytak el.</span> <span class="verse"><a name="19">19</a>Ha csak ebben az életben reménykedünk a Krisztusban, minden embernél nyomorultabbak vagyunk.</span> <span class="verse"><a name="20">20</a>Ámde Krisztus feltámadt a halottak közül, mint az elhunytak zsengéje.</span> <span class="verse"><a name="21">21</a>Mert ember által van a halál, ember által van a halottak feltámadása is.</span> <span class="verse"><a name="22">22</a>Mert ahogyan Ádámban mindnyájan meghalnak, úgy a Krisztusban is mindnyájan életre kelnek.</span> <span class="verse"><a name="23">23</a>Mindenki a maga rendje szerint: első zsengeként támadt fel Krisztus, azután az ő eljövetelekor következnek azok, akik a Krisztuséi.</span> <span class="verse"><a name="24">24</a>Azután jön a vég, amikor átadja az az uralmat Istennek és Atyának, amikor eltöröl minden fejedelemséget, minden hatalmat és erőt.</span> <span class="verse"><a name="25">25</a>Mert addig kell uralkodnia, míg lába alá nem veti valamennyi ellenségét.</span> <span class="verse"><a name="26">26</a>Mint utolsó ellenség töröltetik el a halál.</span> <span class="verse"><a name="27">27</a>Mert Isten mindent az ő lába alá vetett. Amikor pedig azt mondja, hogy minden alá van vetve, nyilvánvaló, hogy annak kivételével, aki neki alávetett mindent.</span> <span class="verse"><a name="28">28</a>Amikor pedig majd alávettetett neki minden, akkor maga a Fiú is aláveti magát annak, aki alávetett neki mindent, hogy Isten legyen minden mindenekben.</span> <span class="verse"><a name="29">29</a>Különben mi értelme van annak, hogy a halottakért megkeresztelkednek? Ha a halottak egyáltalán nem támadnak fel, miért keresztelkednek meg értük?</span> <span class="verse"><a name="30">30</a>Miért vállalunk veszedelmet mi is minden percben?</span> <span class="verse"><a name="31">31</a>Naponként a halállal nézünk szembe, oly igaz ez, testvéreim, mint a veletek való dicsekvésem a Krisztus Jézusban, a mi Urunkban.</span> <span class="verse"><a name="32">32</a>Ha csak emberi módon küzdöttem a vadállatokkal Efezusban, mi hasznom belőle? Ha a halottak nem támadnak fel, akkor "együnk és igyunk, mert holnap úgyis meghalunk".</span> <span class="verse"><a name="33">33</a>Ne tévelyegjetek: "A jó erkölcsöt megrontja a rossz társaság!"</span> <span class="verse"><a name="34">34</a>Legyetek valóban józanok, és ne vétkezzetek, mert némelyek nem ismerik az Istent: megszégyenítésetekre mondom ezt.</span> <span class="verse"><a name="35">35</a>De megkérdezhetné valaki: hogyan támadnak fel a halottak? Milyen testben jelennek meg?</span> <span class="verse"><a name="36">36</a>Esztelen! Amit vetsz, nem kel életre, míg előbb el nem rothad,</span> <span class="verse"><a name="37">37</a>és amit elvetsz, azzal nem a leendő testet veted el, hanem csak a magot, talán búzáét vagy valami másét.</span> <span class="verse"><a name="38">38</a>De Isten olyan testet ad annak, amilyet elhatározott, mégpedig minden egyes magnak a neki megfelelő testet.</span> <span class="verse"><a name="39">39</a>Nem minden test egyforma, hanem más az embereké, más az állatoké, más a madaraké, és más a halaké.</span> <span class="verse"><a name="40">40</a>Vannak mennyei testek, és vannak földi testek, de más a mennyeiek fényessége, és más a földieké.</span> <span class="verse"><a name="41">41</a>Más a nap fényessége, más a hold fényessége, és más a csillagok fényessége: mert egyik csillag fényességben különbözik a másik csillagtól.</span> <span class="verse"><a name="42">42</a>Így van a halottak feltámadása is. Elvettetik romlandóságban, feltámasztatik romolhatatlanságban&#59;</span> <span class="verse"><a name="43">43</a>elvettetik gyalázatban, feltámasztatik dicsőségben&#59; elvettetik erőtlenségben, feltámasztatik erőben.</span> <span class="verse"><a name="44">44</a>Elvettetik érzéki test, feltámasztatik lelki test. Ha van érzéki test, van lelki test is.</span> <span class="verse"><a name="45">45</a>Így is van megírva: "Az első ember, Ádám, élőlénnyé lett, az utolsó Ádám pedig megelevenítő Lélekké."</span> <span class="verse"><a name="46">46</a>De nem a lelki az első, hanem a földi, azután a lelki.</span> <span class="verse"><a name="47">47</a>Az első ember földből, porból való, a második ember mennyből való.</span> <span class="verse"><a name="48">48</a>Amilyen a földből való, olyanok a földiek is, és amilyen a mennyből való, olyanok a mennyeiek is.</span> <span class="verse"><a name="49">49</a>És amint viseltük a földinek a képét, úgy fogjuk viselni a mennyeinek a képét is.</span> <span class="verse"><a name="50">50</a>Azt pedig állítom, testvéreim, hogy test és vér nem örökölheti Isten országát, a romlandóság nem örökli a romolhatatlanságot.</span> <span class="verse"><a name="51">51</a>Íme, titkot mondok nektek: nem fogunk ugyan mindnyájan elhunyni, de mindnyájan el fogunk változni.</span> <span class="verse"><a name="52">52</a>Hirtelen egy szempillantás alatt, az utolsó harsonaszóra&#59; mert meg fog szólalni a harsona, és a halottak feltámadnak romolhatatlanságban, mi pedig elváltozunk.</span> <span class="verse"><a name="53">53</a>Mert e romlandó testnek romolhatatlanságba kell öltöznie, és e halandónak halhatatlanságba.</span> <span class="verse"><a name="54">54</a>Amikor pedig (ez a romlandó romolhatatlanságba öltözik, és) ez a halandó halhatatlanságba öltözik, akkor teljesül be, ami meg van írva: "Teljes a diadal a halál fölött!</span> <span class="verse"><a name="55">55</a>Halál, hol a te diadalod? Halál, hol a te fullánkod?"</span> <span class="verse"><a name="56">56</a>A halál fullánkja a bűn, a bűn ereje pedig a törvény.</span> <span class="verse"><a name="57">57</a>De hála az Istennek, aki a diadalt adja nekünk a mi Urunk Jézus Krisztus által!</span> <span class="verse"><a name="58">58</a>Ezért, szeretett testvéreim, legyetek szilárdak, rendíthetetlenek, buzgólkodjatok mindenkor az Úr munkájában, hiszen tudjátok, hogy fáradozásotok nem hiábavaló az Úrban.</span> </p></div</div></div></body></html>