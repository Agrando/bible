<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Ami a szentek javára folyó gyűjtést illeti, ti is úgy cselekedjetek, ahogyan azt Galácia gyülekezeteinek rendeltem.</span> <span class="verse"><a name="2">2</a>A hét első napján mindegyikőtök tegye félre és gyűjtse össze azt, ami telik tőle, nehogy akkor történjék a gyűjtés, amikor odamegyek.</span> <span class="verse"><a name="3">3</a>Amikor pedig megérkezem, azokat, akiket ti alkalmasnak találtok, elküldöm ajánlólevéllel, hogy adományotokat elvigyék Jeruzsálembe.</span> <span class="verse"><a name="4">4</a>Ha pedig érdemes lesz, hogy én is elmenjek, velem együtt fognak jönni.</span> <span class="verse"><a name="5">5</a>Hozzátok pedig akkor megyek, ha végigmentem Macedónián. Mert Macedónián átutazom,</span> <span class="verse"><a name="6">6</a>de nálatok talán ott is maradok, vagy át is telelek, hogy ti indítsatok útnak, ahova majd megyek.</span> <span class="verse"><a name="7">7</a>Mert nemcsak átutazóban akarlak meglátogatni titeket, hanem remélem, hogy egy ideig ott is maradok nálatok, ha az Úr megengedi.</span> <span class="verse"><a name="8">8</a>Efezusban pünkösdig maradok,</span> <span class="verse"><a name="9">9</a>mert nagy és sokat ígérő kapu nyílt ott előttem, de az ellenfél is sok.</span> <span class="verse"><a name="10">10</a>Ha pedig megérkezik Timóteus, legyen gondotok rá, hogy félelem nélkül tartózkodhasson nálatok, mert az Úr munkáját végzi ő is, akárcsak én.</span> <span class="verse"><a name="11">11</a>Senki se nézze le tehát, hanem indítsátok útnak békességgel, hogy eljöjjön hozzám, mert várom őt a testvérekkel együtt.</span> <span class="verse"><a name="12">12</a>Ami pedig Apollós testvért illeti, nagyon kértem, hogy menjen el hozzátok a testvérekkel együtt, de semmiképpen sem akarta az Isten, hogy most elmenjen. De el fog menni, mihelyt alkalma lesz rá.</span> <span class="verse"><a name="13">13</a>Vigyázzatok, álljatok meg a hitben, legyetek férfiak, legyetek erősek!</span> <span class="verse"><a name="14">14</a>Minden dolgotok szeretetben menjen végbe!</span> <span class="verse"><a name="15">15</a>Kérlek titeket, testvéreim: tudjátok Sztefanász házanépéről, hogy ők Akhája zsengéje, és a szentek szolgálatára szánták magukat:</span> <span class="verse"><a name="16">16</a>ti is engedelmeskedjetek az ilyeneknek, és mindazoknak, akik velük együtt szolgálnak és fáradoznak.</span> <span class="verse"><a name="17">17</a>Örülök Sztefanász, Fortunátusz és Akhaikosz megérkezésének, mert ők távollétetekben pótolnak majd benneteket.</span> <span class="verse"><a name="18">18</a>Mert felüdítették mind az én lelkemet, mind a tieteket. Becsüljétek meg tehát az ilyeneket!</span> <span class="verse"><a name="19">19</a>Köszöntenek titeket Ázsia gyülekezetei. Sokszor köszönt titeket az Úrban Akvila és Priszka a házuknál levő gyülekezettel együtt.</span> <span class="verse"><a name="20">20</a>Köszöntenek titeket a testvérek mindnyájan. Köszöntsétek egymást szent csókkal.</span> <span class="verse"><a name="21">21</a>Köszöntésemet saját kezemmel írom: Pál.</span> <span class="verse"><a name="22">22</a>Ha valaki nem szereti az Urat, legyen átkozott! Marana tha!</span> <span class="verse"><a name="23">23</a>Az Úr Jézus kegyelme veletek!</span> <span class="verse"><a name="24">24</a>Az én szeretetem mindnyájatokkal a Krisztus Jézusban! Ámen.</span> </p></div</div></div></body></html>