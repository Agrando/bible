<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Én tehát, testvéreim, nem szólhattam hozzátok úgy, mint lelkiekhez, hanem csak úgy, mint testiekhez, mint a Krisztusban kiskorúakhoz.</span> <span class="verse"><a name="2">2</a>Tejjel tápláltalak titeket, nem kemény eledellel, mert még nem bírtátok volna el. Sőt még most sem bírjátok el,</span> <span class="verse"><a name="3">3</a>mert még testiek vagytok. Amikor ugyanis irigység és viszálykodás van közöttetek, nem testiek vagytok-e, és nem emberi módon viselkedtek-e?</span> <span class="verse"><a name="4">4</a>Ha az egyik ezt mondja: "Én Pálé vagyok", a másik pedig azt: "Én Apollósé", nem emberi módon beszéltek-e?</span> <span class="verse"><a name="5">5</a>Hát ki az az Apollós, és ki az a Pál? Szolgák csupán, akik által hívővé lettetek&#59; mégpedig ki-ki úgy szolgál, ahogy megadta neki az Úr.</span> <span class="verse"><a name="6">6</a>Én ültettem, Apollós öntözte, de a növekedést az Isten adta.</span> <span class="verse"><a name="7">7</a>Úgyhogy az sem számít, aki ültet, az sem, aki öntöz, hanem csak Isten, aki a növekedést adja.</span> <span class="verse"><a name="8">8</a>Aki ültet, és aki öntöz: egyek, és mindegyik majd a maga jutalmát kapja fáradozásához méltóan.</span> <span class="verse"><a name="9">9</a>Mert mi Isten munkatársai vagyunk, ti pedig Isten szántóföldje, Isten épülete vagytok.</span> <span class="verse"><a name="10">10</a>Az Istentől nekem adott kegyelem szerint, mint bölcs építőmester, alapot vetettem, de más épít rá. Vigyázzon azonban mindenki, hogyan épít rá.</span> <span class="verse"><a name="11">11</a>Mert más alapot senki sem vethet a meglevőn kívül, amely a Jézus Krisztus.</span> <span class="verse"><a name="12">12</a>Azt pedig, hogy ki mit épít erre az alapra: aranyat, ezüstöt, drágakövet, fát, szénát, szalmát&#59;</span> <span class="verse"><a name="13">13</a>az a nap fogja világossá tenni, mivel tűzben jelenik meg, és akkor mindenkinek a munkája nyilvánvalóvá lesz&#59; és hogy kinek mit ér a munkája, azt a tűz fogja kipróbálni.</span> <span class="verse"><a name="14">14</a>Ha valakinek a munkája, amelyet ráépített, megmarad, jutalmat fog kapni&#59;</span> <span class="verse"><a name="15">15</a>de ha valakinek a munkája megég, kárt vall. Ő maga megmenekül ugyan, de úgy, mint aki tűzön ment át.</span> <span class="verse"><a name="16">16</a>Nem tudjátok, hogy ti Isten temploma vagytok, és az Isten Lelke bennetek lakik?</span> <span class="verse"><a name="17">17</a>Ha valaki az Isten templomát megrontja, azt megrontja Isten, mert az Isten temploma szent, és ez a templom ti vagytok.</span> <span class="verse"><a name="18">18</a>Senki meg ne csalja önmagát! Ha valaki bölcsnek gondolja magát közöttetek ebben a világban, legyen bolonddá, hogy bölccsé lehessen.</span> <span class="verse"><a name="19">19</a>E világ bölcsessége ugyanis bolondság az Isten előtt. Mert meg van írva: "Megfogja a bölcseket ravaszságukban",</span> <span class="verse"><a name="20">20</a>aztán ez is: "Az Úr tudja, hogy a bölcsek gondolatai hiábavalók."</span> <span class="verse"><a name="21">21</a>Azért senki ne dicsekedjék emberekkel, mert minden a tietek&#59;</span> <span class="verse"><a name="22">22</a>akár Pál, akár Apollós, akár Kéfás, akár a világ, akár az élet, akár a halál, akár a jelenvalók, akár az eljövendők: minden a tietek.</span> <span class="verse"><a name="23">23</a>Ti viszont a Krisztuséi vagytok, Krisztus pedig Istené.</span> </p></div</div></div></body></html>