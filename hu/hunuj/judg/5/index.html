<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/judg">Judges</a> &gt <strong>Chapter 5</strong></div><p><span class="verse"><a name="1">1</a>Azon a napon így énekelt Debóra és Bárák, Abínóam fia:</span> <span class="verse"><a name="2">2</a>Feltámadt az életkedv Izráelben, önként fölkelt a nép, áldjátok hát az URat!</span> <span class="verse"><a name="3">3</a>Halljátok, királyok, figyeljetek, fejedelmek! Én most az ÚRnak éneket mondok, zsoltárt zengek az ÚRnak, Izráel Istenének.</span> <span class="verse"><a name="4">4</a>Amikor Széírből kijöttél, URam, amikor Edóm mezején lépdeltél, rengett a föld, csepegett az ég is, vizet csepegtettek a fellegek is.</span> <span class="verse"><a name="5">5</a>Remegtek a hegyek az ÚR színe előtt, még a Sinai is, Izráel Istenének, az ÚRnak színe előtt.</span> <span class="verse"><a name="6">6</a>Anát fia, Samgar idejében, Jáél idejében kihaltak az ösvények&#59; akik útra keltek, rejtett ösvényeken jártak.</span> <span class="verse"><a name="7">7</a>Hiányzott a vezetés, hiányzott Izráelből, mígnem fölkeltem én, Debóra, fölkeltem én, Izráel anyjaként.</span> <span class="verse"><a name="8">8</a>Új isteneket választottak, de aztán folyt is a harc a kapuknál, ám pajzs meg dárda nem volt látható a negyvenezernél Izráelben.</span> <span class="verse"><a name="9">9</a>Szívem Izráel vezetőié, akik önként keltek föl a népből. Áldjátok az URat!</span> <span class="verse"><a name="10">10</a>Akik fehér szamarakon nyargaltok, akik szőnyegeken ültök, vagy úton jártok, emlegessétek!</span> <span class="verse"><a name="11">11</a>Pásztorok hangján az itatóvályúknál, ott csendülnek fel az ÚR igaz tettei, vezetésének igaz tettei Izráelben. Így vonult a kapukhoz az ÚR népe.</span> <span class="verse"><a name="12">12</a>Serkenj, serkenj föl, Debóra, serkenj, serkenj, mondj éneket! Kelj föl Bárák, fogd foglyaidat, Abínóam fia!</span> <span class="verse"><a name="13">13</a>Így jött a dicső maradék, jött az ÚR népe a hősökkel hozzám:</span> <span class="verse"><a name="14">14</a>Az Amálékban gyökeret vert Efraimból valók, utánad Benjámin, a te népeddel együtt&#59; Mákírból jöttek a vezetők, Zebulónból a vezéri pálcát hordók,</span> <span class="verse"><a name="15">15</a>Issakár vezérei, a Debórával tartók. Issakár meg Bárák a völgybe vonult gyalogságával. Rúben tartományaiban nagy fontolgatások voltak.</span> <span class="verse"><a name="16">16</a>Mért maradtál mégis ülve a karámok között, hallgatva a pásztorfurulyát? Rúben tartományaiban nagy fontolgatások voltak.</span> <span class="verse"><a name="17">17</a>Gileád a Jordánon túl tanyázik. És Dán mért időzik a hajóknál? Ásér ülve maradt a tenger partján, ott tanyázik öbleinél.</span> <span class="verse"><a name="18">18</a>De Zebulón halált megvető bátorságú nép, meg Naftáli is a mezőség magaslatain.</span> <span class="verse"><a name="19">19</a>Királyok jöttek, harcoltak, ugyancsak harcoltak Kánaán királyai Taanaknál, Megiddó vizénél, de egy darab ezüstöt se vehettek el.</span> <span class="verse"><a name="20">20</a>Az égből harcoltak a csillagok, pályájukról harcoltak Siserával.</span> <span class="verse"><a name="21">21</a>A Kísón patakja elsodorta őket, az ősi patak, Kísón patakja. Folytasd lelkem, teljes erővel!</span> <span class="verse"><a name="22">22</a>Hogy csattogtak a lovak patái, amikor vágtattak vágtató csődörei!</span> <span class="verse"><a name="23">23</a>Átkozzátok Mérózt - mondta az ÚR angyala -, átkozva átkozzátok lakóit, mivel nem jöttek el segíteni az ÚRnak, segíteni az ÚRnak a hősök közt!</span> <span class="verse"><a name="24">24</a>De áldott asszony Jáél, a kéni Heber felesége, legáldottabb a sátorlakó asszonyok közt.</span> <span class="verse"><a name="25">25</a>Vizet kértek, s ő tejet adott, díszes csészében tejszínt hozott.</span> <span class="verse"><a name="26">26</a>Kezével a cövekért nyúlt, jobbjával a sulykoló szerszámért. Ütötte Siserát, szétzúzta a fejét, betörte, átfúrta halántékát.</span> <span class="verse"><a name="27">27</a>Lába elé roskadt, elesett, elterült, lába elé roskadt, elesett&#59; ahová leroskadt, ott esett el élettelenül.</span> <span class="verse"><a name="28">28</a>Az ablakon át kinézett, jajgatott Sisera anyja a rostélyon át: Miért késik annyit, mért nem jön harci kocsija? Mért gurulnak oly lassan hadi szekerei?</span> <span class="verse"><a name="29">29</a>Legbölcsebb udvarhölgye válaszol, ő meg ismétli magában szavait:</span> <span class="verse"><a name="30">30</a>Talán zsákmányt leltek, s osztozkodnak rajta, egy vagy két rabnő is jut minden férfinak! Tarka ruha a Sisera zsákmánya, tarka ruha a zsákmánya, egy vagy két tarka, festett kendőt hoz a nyakamra zsákmányul!</span> <span class="verse"><a name="31">31</a>Így vesszen el, URam, minden ellenséged! De akik szeretnek, legyenek olyanok, mint a kelő nap az ő erejében. És béke lett az országban negyven esztendeig.</span> </p></div</div></div></body></html>