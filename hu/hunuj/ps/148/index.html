<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 148</strong></div><p><span class="verse"><a name="1">1</a>Dicsérjétek az URat! Dicsérjétek az URat, ti mennyeiek, dicsérjétek a magasságban!</span> <span class="verse"><a name="2">2</a>Dicsérjétek őt, ti angyalai mind, dicsérje őt minden serege!</span> <span class="verse"><a name="3">3</a>Dicsérje őt a nap és a hold, dicsérje minden fényes csillag!</span> <span class="verse"><a name="4">4</a>Dicsérjék őt az egek egei, még a vizek is ott fönn az égben!</span> <span class="verse"><a name="5">5</a>Dicsérjék az ÚR nevét, mert ő parancsolt, és azok létre jöttek,</span> <span class="verse"><a name="6">6</a>mindörökre helyükre állította őket, rendelkezést adott, melytől nem térnek el.</span> <span class="verse"><a name="7">7</a>Dicsérjétek az URat, ti földiek, ti tengeri szörnyek, az egész óceán!</span> <span class="verse"><a name="8">8</a>Tűz és jégeső, hó és köd, parancsát teljesítő szélvihar,</span> <span class="verse"><a name="9">9</a>ti hegyek és halmok mindnyájan, gyümölcsfák és cédrusok,</span> <span class="verse"><a name="10">10</a>vadak és egyéb állatok, csúszómászók és szárnyaló madarak,</span> <span class="verse"><a name="11">11</a>ti földi királyok és minden nemzet, vezérek és a földnek bírái,</span> <span class="verse"><a name="12">12</a>ti ifjak a leányokkal, öregek a fiatalokkal együtt</span> <span class="verse"><a name="13">13</a>dicsérjétek az ÚR nevét! Mert csak az ő neve magasztos, fensége a föld és az ég fölé emelkedik.</span> <span class="verse"><a name="14">14</a>Megnöveli népe hatalmát, dicsővé teszi minden hívét, Izráel fiait, a hozzá közel álló népet. Dicsérjétek az URat!</span> </p></div</div></div></body></html>