<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 88</strong></div><p><span class="verse"><a name="1">1</a>Kórah fiainak zsoltáréneke. A karmesternek: A "Betegség" kezdetű ének dallamára éneklendő. Az ezráhi Hémán tanítókölteménye. URam, szabadító Istenem, hozzád kiáltok éjjel-nappal.</span> <span class="verse"><a name="2">2</a>Jusson hozzád imádságom, figyelj esedezésemre!</span> <span class="verse"><a name="3">3</a>Mert tele van bajokkal a lelkem, életem közel került a holtak hazájához.</span> <span class="verse"><a name="4">4</a>A sírba roskadók közé sorolnak, olyan lettem, mint egy erőtlen férfi.</span> <span class="verse"><a name="5">5</a>A halottak közé kerülök, mint azok, akik leterítve fekszenek a sírban, akikre nem gondolsz többé, és kikerültek a kezedből.</span> <span class="verse"><a name="6">6</a>A sír mélyére juttattál már, mélységes sötétségbe.</span> <span class="verse"><a name="7">7</a>Rám nehezedett haragod, örvényeid mind lehúznak engem. (Szela.)</span> <span class="verse"><a name="8">8</a>Elszakítottad tőlem ismerőseimet, utálatossá tettél előttük. Fogoly vagyok, nem szabadulhatok,</span> <span class="verse"><a name="9">9</a>szemem elbágyadt a nyomorúságtól. Hívtalak, URam, minden nap, kitártam feléd kezemet.</span> <span class="verse"><a name="10">10</a>Teszel-e csodát a halottakkal? Fölkelnek-e az árnyak, hogy magasztaljanak téged? (Szela.)</span> <span class="verse"><a name="11">11</a>Beszélnek-e a sírban szeretetedről, hűségedről az enyészet helyén?</span> <span class="verse"><a name="12">12</a>Ismeretesek-e csodáid a sötétségben, igazságod a feledés földjén?</span> <span class="verse"><a name="13">13</a>De én hozzád fohászkodom, URam, már reggel hozzád száll imádságom.</span> <span class="verse"><a name="14">14</a>Miért taszítasz el engem, URam, miért rejted el orcádat előlem?</span> <span class="verse"><a name="15">15</a>Nyomorult és beteg vagyok ifjúságom óta, rettegek tőled, tanácstalan vagyok.</span> <span class="verse"><a name="16">16</a>Rám zúdult izzó haragod, rettentő csapásaid megsemmisítenek.</span> <span class="verse"><a name="17">17</a>Körülvesznek minden nap, mint az árvíz, teljesen bekerítenek engem.</span> <span class="verse"><a name="18">18</a>Elszakítottad tőlem jóbarátaimat, már csak a sötétség ismer engem.</span> </p></div</div></div></body></html>