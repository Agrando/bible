<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 25</strong></div><p><span class="verse"><a name="1">1</a>Dávidé. URam, hozzád emelkedem lélekben!</span> <span class="verse"><a name="2">2</a>Benned bízom, Istenem, ne szégyenüljek meg, ne nevessenek ki ellenségeim!</span> <span class="verse"><a name="3">3</a>Senki se szégyenüljön meg, aki benned reménykedik, azok szégyenüljenek meg, akik ok nélkül elpártolnak tőled!</span> <span class="verse"><a name="4">4</a>Utaidat, URam, ismertesd meg velem, ösvényeidre taníts meg engem!</span> <span class="verse"><a name="5">5</a>Vezess hűségesen, és taníts engem, mert te vagy szabadító Istenem, mindig benned reménykedem.</span> <span class="verse"><a name="6">6</a>Gondolj, URam, irgalmadra és kegyelmedre, melyek öröktől fogva vannak.</span> <span class="verse"><a name="7">7</a>Ifjúkorom vétkeire és bűneimre ne emlékezz! Kegyelmesen gondolj rám, mert te jóságos vagy, URam!</span> <span class="verse"><a name="8">8</a>Jó és igaz az ÚR, ezért megmutatja a vétkeseknek a jó utat.</span> <span class="verse"><a name="9">9</a>Az alázatosakat igazságosan vezeti, és az ő útjára tanítja az alázatosakat.</span> <span class="verse"><a name="10">10</a>Az ÚR minden ösvénye szeretet és hűség azoknak, akik megtartják szövetségét és intelmeit.</span> <span class="verse"><a name="11">11</a>A te nevedért, ó URam, bocsásd meg bűneimet, mert sok van!</span> <span class="verse"><a name="12">12</a>Azt az embert, aki féli az URat, oktatja ő, hogy melyik utat válassza.</span> <span class="verse"><a name="13">13</a>Élete boldog marad, és utódai öröklik a földet.</span> <span class="verse"><a name="14">14</a>Közösségben van az ÚR az őt félőkkel, szövetségére tanítja őket.</span> <span class="verse"><a name="15">15</a>Szemem állandóan az ÚRra néz, mert ő szabadítja ki lábamat a csapdából.</span> <span class="verse"><a name="16">16</a>Fordulj felém, és könyörülj rajtam, mert magányos és nyomorult vagyok.</span> <span class="verse"><a name="17">17</a>Enyhítsd szívem szorongását, szorult helyzetemből szabadíts ki!</span> <span class="verse"><a name="18">18</a>Lásd meg nyomorúságomat és gyötrődésemet, és bocsásd meg minden vétkemet!</span> <span class="verse"><a name="19">19</a>Nézd, mennyi ellenségem van! Gyűlölnek kegyetlen gyűlölettel.</span> <span class="verse"><a name="20">20</a>Tartsd meg életemet, ments meg, ne szégyenüljek meg, mert hozzád menekültem!</span> <span class="verse"><a name="21">21</a>Feddhetetlen becsület őrizzen engem, mert benned reménykedem.</span> <span class="verse"><a name="22">22</a>Szabadítsd ki, ó Isten, Izráelt minden nyomorúságából!</span> </p></div</div></div></body></html>