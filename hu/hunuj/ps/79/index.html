<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 79</strong></div><p><span class="verse"><a name="1">1</a>Ászáf zsoltára. Ó Isten! Pogányok törtek örökségedre, meggyalázták szent templomodat, romhalmazzá tették Jeruzsálemet.</span> <span class="verse"><a name="2">2</a>Szolgáid holttestét az ég madarainak adták eledelül, híveid testét a föld vadjainak.</span> <span class="verse"><a name="3">3</a>Úgy ontották vérüket Jeruzsálem körül, mint a vizet, és nem temette el őket senki.</span> <span class="verse"><a name="4">4</a>Csúffá lettünk szomszédaink előtt, környezetünk gúnyol és kinevet.</span> <span class="verse"><a name="5">5</a>URam, meddig tart még haragod? Meddig lobog tűzként indulatod?</span> <span class="verse"><a name="6">6</a>Töltsd ki lángoló haragodat a pogányokon, akik nem ismernek téged, az országokon, ahol nevedet nem hívják segítségül!</span> <span class="verse"><a name="7">7</a>Mert megemésztették Jákóbot, és lakóhelyét elpusztították.</span> <span class="verse"><a name="8">8</a>Ne ródd fel nekünk az elődök bűneit, siess felénk irgalmasan, mert igen elesettek vagyunk!</span> <span class="verse"><a name="9">9</a>Segíts meg bennünket, szabadító Istenünk, a te neved dicsőségéért! Ments meg minket, és nevedért bocsásd meg vétkeinket!</span> <span class="verse"><a name="10">10</a>Ne mondhassák a pogányok: Hol van az ő Istenük? Legyen nyilvánvalóvá előttünk, hogy bosszút állsz a pogányokon szolgáid kiontott véréért!</span> <span class="verse"><a name="11">11</a>Jusson eléd a foglyok sóhajtása, tartsd meg a halálraítélteket, mert hatalmas a te karod!</span> <span class="verse"><a name="12">12</a>Hétszeresen fizesd vissza szomszédainknak a gyalázatot, mellyel téged illettek, Uram!</span> <span class="verse"><a name="13">13</a>Mi pedig, a te néped, legelődnek nyája, örökké magasztalunk téged. Nemzedékről nemzedékre mondunk dicséretet neked.</span> </p></div</div></div></body></html>