<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 31</strong></div><p><span class="verse"><a name="1">1</a>A karmesternek: Dávid zsoltára. Hozzád menekülök, URam, ne szégyenüljek meg soha! Ments meg engem irgalmasan!</span> <span class="verse"><a name="2">2</a>Fordítsd felém füledet, siess, ments meg engem! Légy erős kősziklám, erős váram, segíts rajtam!</span> <span class="verse"><a name="3">3</a>Mert te vagy az én sziklaváram&#59; vezess, és terelgess engem nevedért!</span> <span class="verse"><a name="4">4</a>Szabadíts ki a hálóból, amelyet titkon vetettek nekem, mert te vagy az erősségem.</span> <span class="verse"><a name="5">5</a>Kezedre bízom lelkemet, te váltasz meg engem, URam, igaz Isten!</span> <span class="verse"><a name="6">6</a>Gyűlölöm a hazug bálványok híveit, mert én csak az ÚRban bízom.</span> <span class="verse"><a name="7">7</a>Ujjongva örülök hűségednek, mert látod nyomorúságomat, ismered lelkem szorongásait.</span> <span class="verse"><a name="8">8</a>Nem adtál ellenség kezébe, hanem tágas térre állítottad lábamat.</span> <span class="verse"><a name="9">9</a>Légy kegyelmes, URam, mert bajban vagyok, szemem elhomályosodott a bánattól, odavan testem-lelkem.</span> <span class="verse"><a name="10">10</a>A gond miatt vége lesz életemnek, a sóhajtozás miatt esztendeimnek. Bűnöm miatt megrokkant az erőm, csontjaim sorvadoznak.</span> <span class="verse"><a name="11">11</a>Minden ellenségem gyaláz engem, szomszédaim félnek, ismerőseim megrettennek, ha látnak az utcán, elfutnak előlem.</span> <span class="verse"><a name="12">12</a>Elfelejtettek, mintha meghaltam volna, olyan lettem, mint egy kallódó tárgy.</span> <span class="verse"><a name="13">13</a>Mert hallom sokak suttogását: Iszonyú baj van vele! Rólam tanácskoznak egymás közt, el akarják venni az életemet.</span> <span class="verse"><a name="14">14</a>De én bízom benned, URam, vallom: Te vagy Istenem!</span> <span class="verse"><a name="15">15</a>Kezedben van sorsom, ments meg ellenségeim és üldözőim kezéből!</span> <span class="verse"><a name="16">16</a>Ragyogjon rá orcád szolgádra, segíts rajtam hűségesen!</span> <span class="verse"><a name="17">17</a>URam, ne szégyenüljek meg, ha hívlak téged! Szégyenüljenek meg a bűnösök, tűnjenek el a holtak hazájában!</span> <span class="verse"><a name="18">18</a>Némuljanak el a hazug ajkak, amelyek kihívóan, gőgösen és megvetően beszélnek az igazról!</span> <span class="verse"><a name="19">19</a>Milyen nagy a te jóságod, melyet a téged félőknek tartogatsz! Ebben részesíted a hozzád menekülőket minden ember szeme láttára.</span> <span class="verse"><a name="20">20</a>Jól elrejted őket magadnál az emberek áskálódása elől. Megőrzöd őket sátradban a perlekedő nyelvektől.</span> <span class="verse"><a name="21">21</a>Áldott az ÚR, aki csodálatos hűséggel bánt velem az ostromlott városban!</span> <span class="verse"><a name="22">22</a>Én már azt gondoltam ijedtemben, hogy eltaszítottál magadtól. De te meghallgattad könyörgő szavamat, amikor hozzád kiáltottam segítségért.</span> <span class="verse"><a name="23">23</a>Szeressétek az URat, ti hívei mind! Az állhatatosokat megtartja az ÚR, de kamatostul megfizet a gőgösöknek.</span> <span class="verse"><a name="24">24</a>Legyetek erősek és bátor szívűek mind, akik az ÚRban reménykedtek!</span> </p></div</div></div></body></html>