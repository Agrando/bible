<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 90</strong></div><p><span class="verse"><a name="1">1</a>Mózesnek, Isten emberének imádsága. Uram, te voltál hajlékunk nemzedékről nemzedékre.</span> <span class="verse"><a name="2">2</a>Mielőtt hegyek születtek, mielőtt a föld és a világ létrejött, öröktől fogva mindörökké vagy te, ó Isten!</span> <span class="verse"><a name="3">3</a>A halandót visszatéríted a porba, és ezt mondod: Térjetek vissza, emberek!</span> <span class="verse"><a name="4">4</a>Mert ezer esztendő előtted annyi, mint a tegnapi nap, amely elmúlt, mint egy őrváltásnyi idő éjjel.</span> <span class="verse"><a name="5">5</a>Elragadod őket, olyanok lesznek, mint reggelre az álom, mint a növekvő fű:</span> <span class="verse"><a name="6">6</a>reggel virágzik és növekszik, estére megfonnyad és elszárad.</span> <span class="verse"><a name="7">7</a>Bizony, elmúlunk haragod miatt, indulatod miatt megsemmisülünk,</span> <span class="verse"><a name="8">8</a>ha magad elé állítod bűneinket, titkolt vétkeinket orcád világossága elé.</span> <span class="verse"><a name="9">9</a>Elmúlik minden napunk haragod miatt, úgy elmúlnak esztendeink, mint egy sóhajtás.</span> <span class="verse"><a name="10">10</a>Életünk ideje hetven esztendő, vagy ha több, nyolcvan esztendő, és nagyobb részük hiábavaló fáradság, olyan gyorsan eltűnik, mintha repülnénk.</span> <span class="verse"><a name="11">11</a>Ki tudja, milyen erős haragod, és milyen félelmetes felháborodásod?</span> <span class="verse"><a name="12">12</a>Taníts úgy számlálni napjainkat, hogy bölcs szívhez jussunk!</span> <span class="verse"><a name="13">13</a>Fordulj hozzánk, URam! Meddig késel? Könyörülj szolgáidon!</span> <span class="verse"><a name="14">14</a>Áraszd ránk kegyelmedet reggelenként, hogy vígadjunk és örüljünk egész életünkben!</span> <span class="verse"><a name="15">15</a>Örvendeztess meg bennünket annyi napon át, ahányon át megaláztál, annyi éven át, ahányban rossz sorsunk volt!</span> <span class="verse"><a name="16">16</a>Legyenek láthatóvá tetteid szolgáidon, és méltóságod fiaikon!</span> <span class="verse"><a name="17">17</a>Legyen velünk Istenünknek, az Úrnak jóindulata! Kezeink munkáját tedd maradandóvá, kezeink munkáját tedd maradandóvá!</span> </p></div</div></div></body></html>