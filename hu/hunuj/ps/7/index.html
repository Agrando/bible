<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 7</strong></div><p><span class="verse"><a name="1">1</a>Dávid éneke, amelyet a benjámini Kús miatt énekelt az ÚRnak. URam, Istenem, hozzád menekülök! Szabadíts meg üldözőimtől, és ments meg engem,</span> <span class="verse"><a name="2">2</a>hogy szét ne tépjenek, mint az oroszlán, szét ne szaggassanak menthetetlenül.</span> <span class="verse"><a name="3">3</a>URam, Istenem, ha ilyeneket tettem: ha álnokságot követtem el,</span> <span class="verse"><a name="4">4</a>ha rosszul bántam jóakarómmal, ha kifosztottam, aki ok nélkül bántott,</span> <span class="verse"><a name="5">5</a>akkor ellenség üldözzön, és érjen utol engem, tiporja földre életemet, tapossa porba dicsőségemet! (Szela.)</span> <span class="verse"><a name="6">6</a>URam, lépj elő haragodban, szállj szembe dühös ellenségeimmel! Kelj föl, szolgáltass igazságot nekem!</span> <span class="verse"><a name="7">7</a>Gyülekezzenek köréd a népek, te pedig foglalj helyet fölöttük a magasban!</span> <span class="verse"><a name="8">8</a>Az ÚR ítéletet tart a népek fölött. Adj nekem igazat, URam, hiszen igaz és feddhetetlen vagyok!</span> <span class="verse"><a name="9">9</a>Vess véget a bűnösök gazságának, és bátorítsd az igazat, szívek és vesék vizsgálója, igazságos Isten!</span> <span class="verse"><a name="10">10</a>Az én pajzsom az Isten, aki megszabadítja a tiszta szívűeket.</span> <span class="verse"><a name="11">11</a>Igaz bíró az Isten, olyan Isten, aki mindennap büntethet.</span> <span class="verse"><a name="12">12</a>Már megint kardját élesíti a gonosz, íját feszíti, és céloz.</span> <span class="verse"><a name="13">13</a>Pedig őt találja el a halálos fegyver, a tüzes nyilak, amelyeket készít.</span> <span class="verse"><a name="14">14</a>Ha rosszakarat fogamzik meg benne, nyomorúságot hordoz, és csalódást szül!</span> <span class="verse"><a name="15">15</a>Vermet ás, jó mélyet, de maga esik a gödörbe, melyet készített.</span> <span class="verse"><a name="16">16</a>Visszahárul fejére a nyomorúság, erőszakossága saját fejére száll.</span> <span class="verse"><a name="17">17</a>Hálát adok az ÚRnak, mert igaz ő, zengem a felséges ÚR nevét.</span> </p></div</div></div></body></html>