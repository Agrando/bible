<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 72</strong></div><p><span class="verse"><a name="1">1</a>Salamoné. Isten! Add törvényeidet a királynak, és igazságodat a király fiának,</span> <span class="verse"><a name="2">2</a>hogy igazságosan ítélje népedet, és törvényesen a nyomorultakat.</span> <span class="verse"><a name="3">3</a>Teremjenek a hegyek békét a népnek, és a halmok igazságot!</span> <span class="verse"><a name="4">4</a>Szolgáltasson igazságot a nép nyomorultjainak, segítse meg a szegényeket, de tiporja el az elnyomókat!</span> <span class="verse"><a name="5">5</a>Éljen addig, míg nap és hold lesz, nemzedékről nemzedékre!</span> <span class="verse"><a name="6">6</a>Mint amikor eső hull a rétre, és zápor áztatja meg a földet:</span> <span class="verse"><a name="7">7</a>úgy virágozzék napjaiban az igazság, és legyen nagy békesség, amíg meg nem szűnik a hold.</span> <span class="verse"><a name="8">8</a>Uralkodjék tengertől tengerig, és a folyamtól a föld széléig.</span> <span class="verse"><a name="9">9</a>Hajtsanak térdet előtte a pusztalakók, nyalják a port ellenségei!</span> <span class="verse"><a name="10">10</a>Tarsísnak és a szigeteknek királyai hozzanak ajándékot, Sába és Szeba királyai fizessenek adót!</span> <span class="verse"><a name="11">11</a>Boruljon le előtte minden király, minden nép őt szolgálja!</span> <span class="verse"><a name="12">12</a>Mert megmenti a segítséget kérő szegényt, és a nyomorultat, akinek nincs segítője.</span> <span class="verse"><a name="13">13</a>Megmenti a nincstelent és a szegényt, a szegény embereket megsegíti.</span> <span class="verse"><a name="14">14</a>Elnyomástól és erőszaktól megváltja őket, mert drága számára a vérük.</span> <span class="verse"><a name="15">15</a>Éljen ő, és adjanak neki sábai aranyat, imádkozzanak érte szüntelen, és áldják őt minden nap!</span> <span class="verse"><a name="16">16</a>Legyen bőven gabona az országban, a hegyek tetején hullámzó kalászok legyenek olyanok, mint a Libánon&#59; virágozzanak a városok, mint földön a fű!</span> <span class="verse"><a name="17">17</a>Maradjon meg neve örökké, terjedjen híre, amíg a nap ragyog! Nevével mondjanak egymásra áldást&#59; mondja őt boldognak minden nép!</span> <span class="verse"><a name="18">18</a>Áldott az ÚRisten, Izráel Istene! Egyedül ő tud csodákat tenni!</span> <span class="verse"><a name="19">19</a>Áldott legyen dicső neve örökre, töltse be dicsősége az egész földet! Ámen, ámen.</span> <span class="verse"><a name="20">20</a>Itt végződnek Dávidnak, Isai fiának az imádságai.</span> </p></div</div></div></body></html>