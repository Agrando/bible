<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 65</strong></div><p><span class="verse"><a name="1">1</a>A karmesternek: Dávid zsoltáréneke. Téged illet a dicséret, ó Isten, a Sionon! Neked teljesítik a fogadalmakat.</span> <span class="verse"><a name="2">2</a>Te hallgatod meg az imádságot, hozzád fordul minden ember.</span> <span class="verse"><a name="3">3</a>Erőt vettek rajtunk a bűnök, de te megbocsátod vétkeinket.</span> <span class="verse"><a name="4">4</a>Boldog, akit kiválasztasz, és közeledbe engedsz, hogy udvaraidban lakozzék. Hadd teljünk be házad javaival, templomod szentségével!</span> <span class="verse"><a name="5">5</a>Félelmet keltve, de igazságosan válaszolsz nekünk, szabadító Istenünk! Benned bízik mindenki a föld széléig és a messzi tengereken,</span> <span class="verse"><a name="6">6</a>aki hegyeket hoztál létre erőddel, és hatalmat öltöttél magadra,</span> <span class="verse"><a name="7">7</a>lecsillapítottad a tengerek zúgását, hullámaik zúgását, a nemzetek háborgását.</span> <span class="verse"><a name="8">8</a>Ezért félnek jeleidtől még a föld határain lakók is. Kelet és nyugat tájait ujjongásra indítod.</span> <span class="verse"><a name="9">9</a>Gondoskodsz a földről, megöntözöd, nagyon meggazdagítod, Isten patakja tele van vízzel. Gabonával látod el az embereket, így gondoskodsz a földről.</span> <span class="verse"><a name="10">10</a>Barázdáit megitatod, göröngyeit elegyengeted, záporesővel porhanyítod, növényzetét megáldod.</span> <span class="verse"><a name="11">11</a>Megkoronázod az évet javaiddal, és nyomaidon bőség fakad.</span> <span class="verse"><a name="12">12</a>Legelők sarjadnak a pusztán, ujjongás övezi a halmokat.</span> <span class="verse"><a name="13">13</a>Nyájak lepik el a legelőket, a völgyeket gabona borítja, ujjonganak és énekelnek.</span> </p></div</div></div></body></html>