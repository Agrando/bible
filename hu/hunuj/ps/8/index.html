<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 8</strong></div><p><span class="verse"><a name="1">1</a>A karmesternek: "A szőlőtaposók" kezdetű ének dallamára. Dávid zsoltára. Ó, URunk, mi Urunk! Mily felséges a te neved az egész földön, az égen is megmutattad fenségedet!</span> <span class="verse"><a name="2">2</a>Gyermekek és csecsemők szája által is építed hatalmadat ellenfeleiddel szemben, hogy elnémítsd az ellenséget és a bosszúállót.</span> <span class="verse"><a name="3">3</a>Ha látom az eget, kezed alkotását, a holdat és a csillagokat, amelyeket ráhelyeztél,</span> <span class="verse"><a name="4">4</a>micsoda a halandó - mondom -, hogy törődsz vele, és az emberfia, hogy gondod van rá?</span> <span class="verse"><a name="5">5</a>Kevéssel tetted őt kisebbé Istennél, dicsőséggel és méltósággal koronáztad meg.</span> <span class="verse"><a name="6">6</a>Úrrá tetted kezed alkotásain, mindent a lába alá vetettél:</span> <span class="verse"><a name="7">7</a>a juhokat és marhákat mind, még a mezei vadakat is,</span> <span class="verse"><a name="8">8</a>az ég madarait, a tenger halait, amelyek a tenger ösvényein járnak.</span> <span class="verse"><a name="9">9</a>Ó, URunk, mi Urunk! Mily felséges a te neved az egész földön!</span> </p></div</div></div></body></html>