<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 95</strong></div><p><span class="verse"><a name="1">1</a>Jöjjetek, örvendezzünk az ÚR előtt, ujjongjunk szabadító kősziklánk előtt!</span> <span class="verse"><a name="2">2</a>Menjünk eléje hálaadással, ujjongjunk előtte énekszóval!</span> <span class="verse"><a name="3">3</a>Mert nagy Isten az ÚR, nagy király minden isten fölött.</span> <span class="verse"><a name="4">4</a>Kezében vannak a föld mélységei, a hegyek ormai is az övéi.</span> <span class="verse"><a name="5">5</a>Övé a tenger, hiszen ő alkotta, a szárazföldet is az ő keze formálta.</span> <span class="verse"><a name="6">6</a>Jöjjetek, boruljunk le, hajoljunk meg, essünk térdre alkotónk, az ÚR előtt!</span> <span class="verse"><a name="7">7</a>Mert ő a mi Istenünk, mi pedig legelőjének népe, kezében levő nyáj vagyunk. Most, amikor halljátok szavát,</span> <span class="verse"><a name="8">8</a>ne keményítsétek meg szíveteket, mint Meríbánál, amikor Masszánál voltatok a pusztában,</span> <span class="verse"><a name="9">9</a>ahol megkísértettek engem őseitek, próbára tettek, bár látták tetteimet.</span> <span class="verse"><a name="10">10</a>Negyven évig bosszankodtam arra a nemzedékre és ezt mondtam: Tévelygő szívű ez a nép, nem ismeri útjaimat.</span> <span class="verse"><a name="11">11</a>Meg is esküdtem haragomban, hogy nem mehetnek be a nyugalom helyére!</span> </p></div</div></div></body></html>