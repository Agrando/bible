<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 71</strong></div><p><span class="verse"><a name="1">1</a>Hozzád menekülök, URam, ne szégyenüljek meg soha!</span> <span class="verse"><a name="2">2</a>Ments meg, szabadíts meg irgalmasan! Fordítsd felém füledet, és segíts meg!</span> <span class="verse"><a name="3">3</a>Légy erős kősziklám, ahova mindig mehetek, melyet segítségemre rendeltél, mert te vagy az én sziklaváram.</span> <span class="verse"><a name="4">4</a>Istenem, ments meg a bűnösök kezéből, az álnok és erőszakos emberek markából!</span> <span class="verse"><a name="5">5</a>Mert te vagy, Uram, reménységem, te vagy, URam, bizodalmam ifjúkorom óta.</span> <span class="verse"><a name="6">6</a>Te voltál támaszom születésem óta, te hoztál ki anyám méhéből, téged dicsérlek szüntelen.</span> <span class="verse"><a name="7">7</a>Sokan csodálkoznak rajtam, mert te vagy erős oltalmam.</span> <span class="verse"><a name="8">8</a>Szám dicséreteddel van tele, dicsőítlek mindennap.</span> <span class="verse"><a name="9">9</a>Öregkoromban se vess el engem, ha elfogy az erőm, ne hagyj el!</span> <span class="verse"><a name="10">10</a>Mert ellenségeim azt mondják rólam, akik életemre törnek, így tanácskoznak:</span> <span class="verse"><a name="11">11</a>Elhagyta őt Isten, üldözzétek, fogjátok meg, mert nincs, aki megmentse!</span> <span class="verse"><a name="12">12</a>Ó Isten, ne légy távol tőlem, Istenem, siess segítségemre!</span> <span class="verse"><a name="13">13</a>Megszégyenülve vesszenek el, akik ellenem támadnak! Borítsa szégyen és gyalázat azokat, akik vesztemre törnek!</span> <span class="verse"><a name="14">14</a>Én pedig szüntelenül remélek, és folyton dicsérlek téged.</span> <span class="verse"><a name="15">15</a>Igazságodról beszél a szám és szabadító tetteidről mindennap, bár nem tudom felsorolni őket.</span> <span class="verse"><a name="16">16</a>Az ÚRnak, az én Uramnak nagy tetteit hirdetem, egyedül a te igazságodat emlegetem.</span> <span class="verse"><a name="17">17</a>Istenem, te tanítottál ifjúkorom óta, mindmáig hirdetem csodáidat.</span> <span class="verse"><a name="18">18</a>Istenem, ne hagyj el késő vénségemben sem, míg csak hirdethetem hatalmadat, nagy tetteidet a jövő nemzedéknek.</span> <span class="verse"><a name="19">19</a>Istenem, igazságod a magas égig ér, mert hatalmas dolgokat vittél véghez. Van-e hozzád hasonló, Istenem?</span> <span class="verse"><a name="20">20</a>Sok nyomorúságot és bajt láttattál velem, de újra megelevenítesz, még a föld mélyéből is újra fölhozol engem.</span> <span class="verse"><a name="21">21</a>Igen naggyá teszel, hozzám fordulsz, és megvigasztalsz.</span> <span class="verse"><a name="22">22</a>Én is magasztallak hárfával, hűségedért, Istenem! Lantot pengetve éneklek neked, Izráel Szentje!</span> <span class="verse"><a name="23">23</a>Ujjong az ajkam, ha tenéked zenghet, lelkem is, amelyet megváltottál.</span> <span class="verse"><a name="24">24</a>Nyelvem is mindennap emlegeti igazságodat, mert szégyen és gyalázat érte azokat, akik vesztemre törtek.</span> </p></div</div></div></body></html>