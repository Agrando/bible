<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 36</strong></div><p><span class="verse"><a name="1">1</a>A karmesternek: Az ÚR szolgájáé, Dávidé. A bűnös ember szíve mélyén ott suttog a bűn. Nem számít neki az istenfélelem,</span> <span class="verse"><a name="2">2</a>sőt azzal hízeleg magának, hogy bűnével gyűlöletet tud szítani.</span> <span class="verse"><a name="3">3</a>Szája rontást és csalárdságot beszél, nem akar okos és jó lenni.</span> <span class="verse"><a name="4">4</a>Rontást eszel ki ágyában, nem a jó úton jár, nem veti meg a rosszat.</span> <span class="verse"><a name="5">5</a>URam, szereteted az égig ér, hűséged a fellegekig.</span> <span class="verse"><a name="6">6</a>Igazságod olyan, mint a hatalmas hegyek, ítéleteid, mint a nagy mélység, embert és állatot megtartasz, URam.</span> <span class="verse"><a name="7">7</a>Mily drága a te szereteted, Istenem! Szárnyad árnyékába menekülnek az emberek.</span> <span class="verse"><a name="8">8</a>Dúslakodnak házad bőségében, örömöt árasztasz rájuk, mint patakot.</span> <span class="verse"><a name="9">9</a>Mert nálad van az élet forrása, a te világosságod által látunk világosságot.</span> <span class="verse"><a name="10">10</a>Maradj hűséges a téged szeretőkhöz, igazságos a tiszta szívűekhez.</span> <span class="verse"><a name="11">11</a>Ne taposson rám a gőgösök lába, ne tegyen bujdosóvá a bűnösök keze!</span> <span class="verse"><a name="12">12</a>Majd elbuknak a gonosztevők, elterülnek, nem tudnak fölkelni.</span> </p></div</div></div></body></html>