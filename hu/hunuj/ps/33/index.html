<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 33</strong></div><p><span class="verse"><a name="1">1</a>Vigadjatok az ÚRban, ti igazak! Az igaz emberekhez illik a dicséret.</span> <span class="verse"><a name="2">2</a>Adjatok hálát az ÚRnak citeraszóval, tízhúrú lanttal zengjetek neki!</span> <span class="verse"><a name="3">3</a>Énekeljetek neki új éneket, szépen zengjenek hangszereitek!</span> <span class="verse"><a name="4">4</a>Mert az ÚR igéje igaz, mindent hűségesen cselekszik.</span> <span class="verse"><a name="5">5</a>Szereti az igaz ítéletet, az ÚR szeretetével tele van a föld.</span> <span class="verse"><a name="6">6</a>Az ÚR igéje alkotta az eget, egész seregét szájának lehelete.</span> <span class="verse"><a name="7">7</a>Gáttal torlaszolta el a tenger vizét, mederbe zárta hullámait.</span> <span class="verse"><a name="8">8</a>Féljen az ÚRtól az egész föld, rettegjen tőle a világ minden lakója,</span> <span class="verse"><a name="9">9</a>mert amit ő mondott, meglett, és amit parancsolt, előállott.</span> <span class="verse"><a name="10">10</a>Semmivé teszi az ÚR a nemzetek tervét, meghiúsítja a népek szándékait.</span> <span class="verse"><a name="11">11</a>De az ÚR terve örökké megmarad, szívének szándéka nemzedékről nemzedékre.</span> <span class="verse"><a name="12">12</a>Boldog az a nemzet, amelynek Istene az ÚR, az a nép, amelyet örökségül választott.</span> <span class="verse"><a name="13">13</a>Letekint a mennyből az ÚR, és lát minden embert.</span> <span class="verse"><a name="14">14</a>Lakóhelyéből rátekint a föld minden lakójára.</span> <span class="verse"><a name="15">15</a>Ő formálta mindnyájuk szívét, ismeri minden tettüket.</span> <span class="verse"><a name="16">16</a>Nem a nagy sereg segíti győzelemre a királyt, nem a nagy erő menti meg a hőst.</span> <span class="verse"><a name="17">17</a>Csalódik, aki lovaktól vár segítséget, mert nagy erejük nem ment meg.</span> <span class="verse"><a name="18">18</a>De az ÚR szeme ügyel az istenfélőkre, akik szeretetében bíznak.</span> <span class="verse"><a name="19">19</a>Megmenti őket a haláltól, éhínség idején is megtartja életüket.</span> <span class="verse"><a name="20">20</a>Lelkünk az URat várja, ő a mi segítségünk és pajzsunk.</span> <span class="verse"><a name="21">21</a>Benne van szívünk öröme, mert szent nevében bízunk.</span> <span class="verse"><a name="22">22</a>Maradjon velünk, URam, szereteted, mert mi is benned reménykedünk!</span> </p></div</div></div></body></html>