<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 9</strong></div><p><span class="verse"><a name="1">1</a>A karmesternek: "A fiú halála" kezdetű ének dallamára. Dávid zsoltára. Hálát adok az ÚRnak teljes szívemből, elbeszélem minden csodatettedet.</span> <span class="verse"><a name="2">2</a>Örülök és vigadok neked, zengem nevedet, ó Felséges!</span> <span class="verse"><a name="3">3</a>Mert meghátráltak ellenségeim, elbuktak, és semmivé lettek előtted.</span> <span class="verse"><a name="4">4</a>Mert igazságot szolgáltattál ügyemben, trónodra ültél mint igaz bíró.</span> <span class="verse"><a name="5">5</a>Megdorgáltad a népeket, semmivé tetted a bűnösöket, eltörölted nevüket mindörökre!</span> <span class="verse"><a name="6">6</a>Vége van az ellenségnek! Feldúltad városaikat, hogy örökké romokban heverjenek, még emlékük is kiveszett.</span> <span class="verse"><a name="7">7</a>De az ÚR örökké trónján ül, fölállította bírói székét.</span> <span class="verse"><a name="8">8</a>Igazságosan bíráskodik a világ fölött, részrehajlás nélkül ítéli a nemzeteket.</span> <span class="verse"><a name="9">9</a>Az elnyomottak menedéke az ÚR, menedék a nyomorúság idején.</span> <span class="verse"><a name="10">10</a>Benned bíznak, akik ismerik nevedet, nem hagyod el, URam, azokat, akik hozzád folyamodnak.</span> <span class="verse"><a name="11">11</a>Zengjetek az ÚRnak, aki a Sionon lakik, mondjátok el a népeknek felséges tetteit!</span> <span class="verse"><a name="12">12</a>Mert számon kéri a vérontást, emlékezik rá, nem feledkezik meg a nyomorultak jajkiáltásáról.</span> <span class="verse"><a name="13">13</a>Légy kegyelmes, URam, lásd meg, míly nyomorult lettem gyűlölőim miatt! Te emelhetsz föl a halál kapujából,</span> <span class="verse"><a name="14">14</a>hogy elbeszélhessem sok dicső tettedet Sion leányának kapuiban, és vigadhassak, mert megszabadítottál!</span> <span class="verse"><a name="15">15</a>Maguk ásta gödörbe zuhantak a népek, rejtett hálójuk fogta meg lábukat.</span> <span class="verse"><a name="16">16</a>Megismertette magát az ÚR, igazságot szolgáltatott. A bűnöst saját kezének műve ejti csapdába. (Közjáték. Szela.)</span> <span class="verse"><a name="17">17</a>A holtak hazájába kerülnek a bűnösök, minden olyan nép, amely elfelejti Istent.</span> <span class="verse"><a name="18">18</a>Nem marad örökre elfelejtve a szegény, nem vész el végleg a nyomorultak reménye.</span> <span class="verse"><a name="19">19</a>Ne engedd, URam, hogy erőszakoskodjanak az emberek! Álljanak eléd ítéletre a népek!</span> <span class="verse"><a name="20">20</a>Kelts bennük félelmet, URam, hadd tudják meg a népek, hogy ők csak emberek! (Szela.)</span> </p></div</div></div></body></html>