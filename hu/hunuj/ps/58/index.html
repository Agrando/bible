<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 58</strong></div><p><span class="verse"><a name="1">1</a>A karmesternek: A "Ne veszíts el" kezdetű ének dallamára. Dávid bizonyságtétele. Valóban igazat beszéltek, ti hatalmasok, és pártatlanul ítélkeztek az emberek fölött?</span> <span class="verse"><a name="2">2</a>Hiszen álnokságon jár az eszetek, arra törekedtek, hogy az országban erőszakkal érvényesüljetek.</span> <span class="verse"><a name="3">3</a>Pártütők a bűnösök, már amikor a világra jönnek, tévelygők a hazugok, amint megszületnek.</span> <span class="verse"><a name="4">4</a>Mérgük olyan, mint a kígyóméreg, olyanok, mint a süket vipera, amelynek oly tompa a füle,</span> <span class="verse"><a name="5">5</a>hogy nem hallja a kígyóbűvölőt, a varázslásban jártas igézőt.</span> <span class="verse"><a name="6">6</a>Istenem, törd össze szájukban a fogakat! Zúzd össze, URam, az oroszlánok állkapcsát!</span> <span class="verse"><a name="7">7</a>Tűnjenek el, mint a szétfolyó víz! Ha lőni akarnak, nyilaik legyenek tompák!</span> <span class="verse"><a name="8">8</a>Járjanak úgy, mint a csiga, amely széjjelmállik, vagy mint az elvetélt magzat, amely nem látott napvilágot.</span> <span class="verse"><a name="9">9</a>Mielőtt tüske nőne cserjéteken, ragadja el a forgószél, akár élő, akár elszáradt.</span> <span class="verse"><a name="10">10</a>Örül az igaz, ha látja a megtorlást, lába a bűnösök vérében fürdik.</span> <span class="verse"><a name="11">11</a>Az emberek pedig ezt mondják: Mégis van az igaznak jutalma! Mégis van Isten, aki igazságot tesz a földön!</span> </p></div</div></div></body></html>