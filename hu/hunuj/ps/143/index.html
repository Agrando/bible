<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 143</strong></div><p><span class="verse"><a name="1">1</a>Dávid zsoltára. URam, hallgasd meg imádságomat, figyelj könyörgésemre! Hallgass meg, mert hű és igaz vagy te!</span> <span class="verse"><a name="2">2</a>Ne szállj perbe szolgáddal, hiszen egy élő sem igaz előtted!</span> <span class="verse"><a name="3">3</a>Mert ellenség üldöz engem, földre tiporja életemet, sötétségbe taszít, mint a régen meghaltakat.</span> <span class="verse"><a name="4">4</a>Lelkem elcsüggedt bennem, szívem megdermedt bensőmben.</span> <span class="verse"><a name="5">5</a>Visszaemlékezem a régi napokra, végiggondolom minden tettedet, elmélkedem kezed alkotásain.</span> <span class="verse"><a name="6">6</a>Imádkozva nyújtom feléd kezem, lelkem utánad eped, mint a kiszikkadt föld. ( Szela.)</span> <span class="verse"><a name="7">7</a>Siess, URam, hallgass meg, mert odavan a lelkem. Ne rejtsd el orcádat előlem, mert olyan leszek, mint a sírba leszállók!</span> <span class="verse"><a name="8">8</a>Hadd halljam minden reggel, hogy hűséges vagy, hiszen benned bízom! Ismertesd meg velem, melyik úton járjak, mert hozzád vágyódik lelkem.</span> <span class="verse"><a name="9">9</a>Ments meg ellenségeimtől, URam, nálad keresek oltalmat!</span> <span class="verse"><a name="10">10</a>Taníts akaratod teljesítésére, mert te vagy Istenem! A te jó lelked vezéreljen az egyenes úton!</span> <span class="verse"><a name="11">11</a>Tartsd meg életemet nevedért, URam, hozz ki engem a nyomorúságból a te igazságodért!</span> <span class="verse"><a name="12">12</a>Némítsd el ellenségeimet a te hűségedért! Pusztítsd el azokat, akik életemre törnek, mert a te szolgád vagyok én!</span> </p></div</div></div></body></html>