<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 18</strong></div><p><span class="verse"><a name="1">1</a>A karmesternek: Dávidé, az ÚR szolgájáé, aki akkor mondta el ennek az éneknek a szavait az ÚRnak, amikor valamennyi ellensége hatalmából és Saul kezéből kimentette őt az ÚR. Ezt mondta: Szeretlek, URam, erősségem!</span> <span class="verse"><a name="2">2</a>Az ÚR az én kőszálam, váram és megmentőm, Istenem, kősziklám, nála keresek oltalmat, pajzsom, hatalmas szabadítóm, fellegváram!</span> <span class="verse"><a name="3">3</a>Az ÚRhoz kiáltok, aki dicséretre méltó, és megszabadulok ellenségeimtől.</span> <span class="verse"><a name="4">4</a>Körülvettek a halál kötelei, pusztító áradat rettent engem.</span> <span class="verse"><a name="5">5</a>A sír kötelei fonódtak rám, a halál csapdái meredtek rám.</span> <span class="verse"><a name="6">6</a>Nyomorúságomban az ÚRhoz kiáltottam, segítségért kiáltottam Istenemhez. Meghallotta hangomat templomában, kiáltásom a fülébe jutott.</span> <span class="verse"><a name="7">7</a>Megrendült és rengett a föld, a hegyek alapjai megremegtek, megrendültek, mert haragra gyúlt.</span> <span class="verse"><a name="8">8</a>Füst jött ki orrából, szájából emésztő tűz, parázs izzott benne.</span> <span class="verse"><a name="9">9</a>Lehajlította az eget, és leszállt, homály volt lába alatt.</span> <span class="verse"><a name="10">10</a>Kerúbon ülve repült, szelek szárnyán suhant.</span> <span class="verse"><a name="11">11</a>A sötétséget tette rejtekévé maga körül, mint egy sátrat, a sötét vizeket, a gomolygó fellegeket.</span> <span class="verse"><a name="12">12</a>Az előtte levő fényözönből előtörtek fellegei jégesővel és tüzes parázzsal.</span> <span class="verse"><a name="13">13</a>Dörgött az ÚR az égben, mennydörgött a Felséges jégesővel és tüzes parázzsal.</span> <span class="verse"><a name="14">14</a>Kilőtte nyilait, és szétszórta, tömérdek villámot röpített ki.</span> <span class="verse"><a name="15">15</a>Láthatóvá váltak a vizek medrei, és feltárultak a világ alapjai dorgálásodtól, URam, haragod szelének fúvásától.</span> <span class="verse"><a name="16">16</a>Lenyúlt a magasból, és fölvett, a nagy vizekből kihúzott engem.</span> <span class="verse"><a name="17">17</a>Megmentett engem erős ellenségemtől, gyűlölőimtől, bár erősebbek nálam.</span> <span class="verse"><a name="18">18</a>Rám törhetnek a veszedelem napján, de az ÚR az én támaszom.</span> <span class="verse"><a name="19">19</a>Tágas térre vitt ki engem, megmentett, mert gyönyörködik bennem.</span> <span class="verse"><a name="20">20</a>Igazságom szerint bánt velem az ÚR, kezem tisztasága szerint jutalmazott engem.</span> <span class="verse"><a name="21">21</a>Hiszen vigyáztam az ÚR útjára, és nem hagytam el hűtlenül az Istent.</span> <span class="verse"><a name="22">22</a>Minden törvényére ügyeltem, és rendelkezéseitől nem tértem el.</span> <span class="verse"><a name="23">23</a>Feddhetetlen voltam előtte, és őrizkedtem a bűntől.</span> <span class="verse"><a name="24">24</a>Igazságom szerint jutalmazott meg az ÚR, kezem tisztasága szerint, amit jól lát.</span> <span class="verse"><a name="25">25</a>A hűségeshez hűséges vagy, a feddhetetlen emberhez feddhetetlen.</span> <span class="verse"><a name="26">26</a>A tisztához tiszta vagy, de a hamisnak ellenállsz.</span> <span class="verse"><a name="27">27</a>A nyomorult népet megsegíted, de a kevély tekintetűeket megalázod.</span> <span class="verse"><a name="28">28</a>Mert te gyújtasz nekem mécsest, URam, fénysugarat ad nekem Istenem a sötétségben.</span> <span class="verse"><a name="29">29</a>Veled a rablóknak is nekirontok, ha Isten segít, a falon is átugrom.</span> <span class="verse"><a name="30">30</a>Az Isten útja tökéletes, az ÚR beszéde színigaz. Pajzsa mindazoknak, akik hozzá menekülnek.</span> <span class="verse"><a name="31">31</a>Van-e Isten az ÚRon kívül? Van-e kőszikla Istenünkön kívül?</span> <span class="verse"><a name="32">32</a>Isten ruház föl engem erővel, ő teszi tökéletessé utamat.</span> <span class="verse"><a name="33">33</a>Olyanná teszi lábamat, mint a szarvasoké, magaslatokra állít engem.</span> <span class="verse"><a name="34">34</a>Ő tanítja kezemet a harcra, karjaim ércíjat feszítenek.</span> <span class="verse"><a name="35">35</a>Oltalmazó pajzsodat adtad nekem, jobbod támogat engem, sokszor lehajoltál hozzám.</span> <span class="verse"><a name="36">36</a>Biztossá teszed lépteimet, és nem inognak bokáim.</span> <span class="verse"><a name="37">37</a>Üldözöm, és utolérem ellenségeimet, nem térek vissza, míg nem végzek velük.</span> <span class="verse"><a name="38">38</a>Szétzúzom őket, nem tudnak fölkelni, lábam elé hullanak.</span> <span class="verse"><a name="39">39</a>Fölruháztál erővel a harcra, térdre kényszerítetted támadóimat.</span> <span class="verse"><a name="40">40</a>Megfutamítottad ellenségeimet, és gyűlölőimet elpusztíthattam.</span> <span class="verse"><a name="41">41</a>Kiáltoznak, de nincs szabadító, az ÚRhoz kiáltanak, de nem válaszol.</span> <span class="verse"><a name="42">42</a>Összezúzom őket, mint a szélhordta port, széttaposom, mint az utca sarát.</span> <span class="verse"><a name="43">43</a>Megmentesz engem a lázadó néptől, népek fejévé teszel engem. Olyan nép szolgál nekem, amelyhez nem volt közöm.</span> <span class="verse"><a name="44">44</a>Engedelmesen hallgatnak rám, idegenek hízelegnek nekem,</span> <span class="verse"><a name="45">45</a>mert elepedtek az idegenek, és reszketve jönnek elő rejtekükből.</span> <span class="verse"><a name="46">46</a>Él az ÚR, áldott az én kősziklám, magasztaltassék szabadító Istenem!</span> <span class="verse"><a name="47">47</a>Bosszút áll értem az Isten, és népeket rendel alám.</span> <span class="verse"><a name="48">48</a>Megmentesz ellenségeimtől, sőt támadóim fölé emelsz, és megszabadítasz az erőszakoskodóktól.</span> <span class="verse"><a name="49">49</a>Ezért magasztallak, URam, a népek között, zsoltárt éneklek nevednek.</span> <span class="verse"><a name="50">50</a>Nagy győzelmet ad ő királyának, hűséges marad fölkentjéhez, Dávidhoz és utódaihoz örökké.</span> </p></div</div></div></body></html>