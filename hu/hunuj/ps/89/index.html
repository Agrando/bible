<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 89</strong></div><p><span class="verse"><a name="1">1</a>Az ezráhi Étán tanítókölteménye.</span> <span class="verse"><a name="2">2</a>URam, kegyelmes tetteidről éneklek örökké, nemzedékről nemzedékre hirdetem hűségedet.</span> <span class="verse"><a name="3">3</a>Mert ezt mondom: Örökké tart kegyelmed, hűséged szilárd, akár az ég.</span> <span class="verse"><a name="4">4</a>Szövetséget kötöttem választottammal, megesküdtem szolgámnak, Dávidnak:</span> <span class="verse"><a name="5">5</a>Örökre fenntartom utódaidat, nemzedékről nemzedékre építem trónodat! (Szela.)</span> <span class="verse"><a name="6">6</a>Az egek magasztalják csodáidat, URam, hűségedet a szentek gyülekezetében.</span> <span class="verse"><a name="7">7</a>Mert ki van a fellegekben, aki egy sorba állítható az ÚRral? Ki hasonló az ÚRhoz az istenfiak között?</span> <span class="verse"><a name="8">8</a>Igen rettenetes az Isten a szentek gyűlésében, és félelmetes mindazok között, akik körülötte vannak.</span> <span class="verse"><a name="9">9</a>URam, Seregek Istene! Ki olyan erős, mint te, URam? Hűséged körülvesz téged!</span> <span class="verse"><a name="10">10</a>Te uralkodsz a dühöngő tengeren&#59; ha hullámai tornyosulnak, te lecsendesíted őket.</span> <span class="verse"><a name="11">11</a>Te zúztad szét Rahabot, halálra sebezve&#59; erős karoddal szétszórtad ellenségeidet.</span> <span class="verse"><a name="12">12</a>Tied a menny, tied a föld is, te hoztad létre a földkerekséget és azt, ami betölti.</span> <span class="verse"><a name="13">13</a>Te teremtettél északot és délt, a Tábor és a Hermón nevednek ujjong.</span> <span class="verse"><a name="14">14</a>Hatalmas a te karod, kezed erős, jobbod felséges.</span> <span class="verse"><a name="15">15</a>Igazság és jog trónodnak támasza, szeretet és hűség jár előtted.</span> <span class="verse"><a name="16">16</a>Boldog nép az, amely tud neked ujjongani, amely orcád világosságában járhat, URam!</span> <span class="verse"><a name="17">17</a>Nevednek örvendeznek mindennap, és igazságod fölmagasztalja őket,</span> <span class="verse"><a name="18">18</a>mert te vagy díszük és erejük. Kegyelmed által emelkedik hatalmunk,</span> <span class="verse"><a name="19">19</a>mert az ÚRtól van a pajzsunk, Izráel Szentjétől a királyunk.</span> <span class="verse"><a name="20">20</a>Egykor látomásban így szóltál híveidhez: Segítséget nyújtottam egy hősnek, kiemeltem a nép közül egy kiválasztottat.</span> <span class="verse"><a name="21">21</a>Megtaláltam szolgámat, Dávidot, szent olajommal fölkentem őt.</span> <span class="verse"><a name="22">22</a>Kezem állandóan vele lesz, karom erőssé teszi őt.</span> <span class="verse"><a name="23">23</a>Nem csalja tőrbe ellenség, nem nyomja el álnok ember.</span> <span class="verse"><a name="24">24</a>Kiirtom előle ellenségeit, és leverem gyűlölőit.</span> <span class="verse"><a name="25">25</a>Hűségem és szeretetem vele lesz, és nevem által emelkedik hatalma.</span> <span class="verse"><a name="26">26</a>Ráteszem kezét a tengerre, jobbját a folyókra.</span> <span class="verse"><a name="27">27</a>Így nevez majd engem: Atyám vagy, én Istenem, szabadító kősziklám!</span> <span class="verse"><a name="28">28</a>Én pedig elsőszülöttséggel ajándékozom meg, felséges lesz a földi királyok között.</span> <span class="verse"><a name="29">29</a>Örökké megtartom szeretetemet iránta, és szövetségem állandó lesz vele.</span> <span class="verse"><a name="30">30</a>Mindenkor gondoskodom utódairól és trónjáról, míg csak meglesz az ég.</span> <span class="verse"><a name="31">31</a>Ha fiai elhagyják tanításomat, és nem élnek törvényeim szerint,</span> <span class="verse"><a name="32">32</a>ha megszegik rendelkezéseimet, és nem tartják meg parancsolataimat,</span> <span class="verse"><a name="33">33</a>akkor bottal büntetem meg őket vétkükért, és csapásokkal bűnükért.</span> <span class="verse"><a name="34">34</a>De szeretetemet nem vonom meg tőle, és nem csalom meg, mert hűséges vagyok.</span> <span class="verse"><a name="35">35</a>Nem szegem meg szövetségemet, nem másítom meg, ami a számon kijött.</span> <span class="verse"><a name="36">36</a>Megesküdtem egykor szentségemre, és nem fogok hazudni Dávidnak:</span> <span class="verse"><a name="37">37</a>Örökké lesz neki utódja, trónja előttem lesz, mint a nap,</span> <span class="verse"><a name="38">38</a>megmarad örökre, mint a hold, a fellegek közt lakó igaz tanú. (Szela.)</span> <span class="verse"><a name="39">39</a>Mégis eltaszítottad fölkentedet, megvetetted, és megharagudtál rá.</span> <span class="verse"><a name="40">40</a>Felbontottad a szolgáddal kötött szövetséget, porig aláztad koronáját.</span> <span class="verse"><a name="41">41</a>Mindenütt leromboltad kerítését, erős városait romba döntötted.</span> <span class="verse"><a name="42">42</a>Fosztogatja minden arra járó, csúffá lett szomszédai előtt.</span> <span class="verse"><a name="43">43</a>Fölemelted támadói jobbját, örömöt szereztél ellenségeinek.</span> <span class="verse"><a name="44">44</a>Még kardja élét is elvetted, hogy ne tudjon helytállni a harcban.</span> <span class="verse"><a name="45">45</a>Megfosztottad tisztaságától, trónját a földre döntötted.</span> <span class="verse"><a name="46">46</a>Megrövidítetted ifjúsága idejét, szégyennel borítottad el őt. (Szela.)</span> <span class="verse"><a name="47">47</a>Miért rejtőzöl el oly soká, URam, miért lángol haragod, mint a tűz?</span> <span class="verse"><a name="48">48</a>Gondold meg, hogy mit ér az életem, milyen mulandónak teremtettél minden embert!</span> <span class="verse"><a name="49">49</a>Van-e olyan ember, aki életben maradhat, és nem lát halált,s aki megmenekülhet a holtak hazájától? (Szela.)</span> <span class="verse"><a name="50">50</a>Hol vannak, Uram, régi kegyelmes tetteid, hűséged, amelyet esküvel fogadtál Dávidnak?</span> <span class="verse"><a name="51">51</a>Gondolj, Uram, szolgád gyalázatára, amit lelkemben szenvedek sok néptől!</span> <span class="verse"><a name="52">52</a>Mert gyaláznak ellenségeid, URam, gyalázzák fölkented lába nyomát.</span> </p></div</div></div></body></html>