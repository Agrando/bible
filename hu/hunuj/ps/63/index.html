<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 63</strong></div><p><span class="verse"><a name="1">1</a>Dávid zsoltára, abból az időből, amikor Júda pusztájában volt. Ó Isten, te vagy Istenem, hozzád vágyakozom! Utánad szomjazik lelkem, utánad sóvárog testem, mint kiszikkadt, kopár, víztelen föld.</span> <span class="verse"><a name="2">2</a>Így nézek rád a szentélyben, hogy lássam hatalmadat és dicsőségedet.</span> <span class="verse"><a name="3">3</a>Mert szereteted az életnél is jobb, ajkam téged dicsőít.</span> <span class="verse"><a name="4">4</a>Ezért téged áldalak, amíg élek, nevedet imádva emelem föl kezem.</span> <span class="verse"><a name="5">5</a>Mintha zsíros falatokkal laktam volna jól, úgy ujjong az ajkam, és dicsér a szám.</span> <span class="verse"><a name="6">6</a>Fekvőhelyemen is rád gondolok, minden őrváltáskor rólad elmélkedem.</span> <span class="verse"><a name="7">7</a>Mert te voltál a segítségem, szárnyad árnyékában ujjongok.</span> <span class="verse"><a name="8">8</a>Ragaszkodik hozzád lelkem, jobboddal támogatsz engem.</span> <span class="verse"><a name="9">9</a>De akik pusztulásomra törnek, a föld mélyébe kerülnek.</span> <span class="verse"><a name="10">10</a>Kardélre hányják őket, sakálok eledelévé lesznek.</span> <span class="verse"><a name="11">11</a>De a király örül Isten előtt. Dicséretet mondanak, akik rá esküsznek, a hazugok szája azonban bezárul.</span> </p></div</div></div></body></html>