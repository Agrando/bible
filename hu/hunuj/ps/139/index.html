<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 139</strong></div><p><span class="verse"><a name="1">1</a>A karmesternek: Dávid zsoltára. URam, te megvizsgálsz, és ismersz engem.</span> <span class="verse"><a name="2">2</a>Tudod, ha leülök vagy ha felállok, messziről is észreveszed szándékomat.</span> <span class="verse"><a name="3">3</a>Szemmel tartod járásomat és pihenésemet, gondod van minden utamra.</span> <span class="verse"><a name="4">4</a>Még nyelvemen sincs a szó, te már pontosan tudod, URam.</span> <span class="verse"><a name="5">5</a>Minden oldalról körülfogtál, kezedet rajtam tartod.</span> <span class="verse"><a name="6">6</a>Csodálatos nekem ez a tudás, igen magas, nem tudom felfogni.</span> <span class="verse"><a name="7">7</a>Hova menjek lelked elől? Orcád elől hova fussak?</span> <span class="verse"><a name="8">8</a>Ha a mennybe szállnék, ott vagy, ha a holtak hazájában feküdnék le, te ott is ott vagy.</span> <span class="verse"><a name="9">9</a>Ha a hajnal szárnyaira kelnék, és a tenger túlsó végén laknék,</span> <span class="verse"><a name="10">10</a>kezed ott is elérne, jobbod megragadna engem.</span> <span class="verse"><a name="11">11</a>Ha azt gondolnám, hogy elnyel a sötétség, és éjszakává lesz körülöttem a világosság:</span> <span class="verse"><a name="12">12</a>a sötétség nem lenne elég sötét neked, az éjszaka világos lenne, mint a nappal, a sötétség pedig olyan, mint a világosság.</span> <span class="verse"><a name="13">13</a>Te alkottad veséimet, te formáltál anyám méhében.</span> <span class="verse"><a name="14">14</a>Magasztallak téged, mert félelmes és csodálatos vagy&#59; csodálatosak alkotásaid, és lelkem jól tudja ezt.</span> <span class="verse"><a name="15">15</a>Csontjaim nem voltak rejtve előtted, amikor titkon formálódtam, mintha a föld mélyén képződtem volna.</span> <span class="verse"><a name="16">16</a>Alaktalan testemet már látták szemeid&#59; könyvedben minden meg volt írva, a napok is, amelyeket nekem szántál, bár még egy sem volt meg belőlük.</span> <span class="verse"><a name="17">17</a>Mily drágák nekem szándékaid, Istenem, mily hatalmas azoknak száma!</span> <span class="verse"><a name="18">18</a>Számolgatom, de több a homokszemeknél, s a végén is csak nálad vagyok.</span> <span class="verse"><a name="19">19</a>Bár megölnéd, Istenem, a bűnöst, és távoznának tőlem a vérontó emberek!</span> <span class="verse"><a name="20">20</a>Akik csalárdul beszélnek rólad, ellenségeid, hazugul mondják ki nevedet.</span> <span class="verse"><a name="21">21</a>Ne gyűlöljem-e gyűlölőidet, URam? Ne utáljam-e támadóidat?</span> <span class="verse"><a name="22">22</a>Határtalan gyűlölettel gyűlölöm őket, hiszen nekem is ellenségeimmé lettek.</span> <span class="verse"><a name="23">23</a>Vizsgálj meg, Istenem, ismerd meg szívemet! Próbálj meg, és ismerd meg gondolataimat!</span> <span class="verse"><a name="24">24</a>Nézd meg, nem járok-e téves úton, és vezess az örökkévalóság útján!</span> </p></div</div></div></body></html>