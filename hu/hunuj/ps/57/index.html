<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 57</strong></div><p><span class="verse"><a name="1">1</a>A karmesternek: A "Ne veszíts el" kezdetű ének dallamára. Dávid bizonyságtétele abból az időből, amikor Saul elől a barlangba menekült. Könyörülj, Istenem, könyörülj rajtam, mert nálad keres oltalmat a lelkem! Szárnyaid árnyékában keresek oltalmat, míg elvonul a veszedelem.</span> <span class="verse"><a name="2">2</a>A felséges Istenhez kiáltok, Istenhez, aki mellém áll.</span> <span class="verse"><a name="3">3</a>Segítséget küld nekem a mennyből, csúffá teszi üldözőimet. (Szela.) Isten elküldi szeretetét és hűségét.</span> <span class="verse"><a name="4">4</a>Oroszlánok között fekszem, amelyek felfalják az embereket. Foguk lándzsa és nyíl, nyelvük éles kard.</span> <span class="verse"><a name="5">5</a>Magasztaljanak téged a mennyben, Istenem, dicsőítsenek az egész földön!</span> <span class="verse"><a name="6">6</a>Hálót vetettek lábaim elé, megalázták lelkemet. Vermet ástak nekem, de maguk estek bele. (Szela.)</span> <span class="verse"><a name="7">7</a>Kész a szívem, Istenem, kész a szívem arra, hogy énekeljek és zengedezzek!</span> <span class="verse"><a name="8">8</a>Ébredj, lelkem, ébredj, lant és hárfa, hadd ébresszem a hajnalt!</span> <span class="verse"><a name="9">9</a>Magasztallak, Uram, a népek közt, zsoltárt zengek rólad a nemzetek közt,</span> <span class="verse"><a name="10">10</a>mert szereteted az égig ér, hűséged a magas fellegekig.</span> <span class="verse"><a name="11">11</a>Magasztaljanak téged a mennyben, Istenem, dicsőítsenek az egész földön!</span> </p></div</div></div></body></html>