<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 86</strong></div><p><span class="verse"><a name="1">1</a>Dávid imádsága. Figyelj rám, és hallgass meg, URam, mert nyomorult és szegény vagyok!</span> <span class="verse"><a name="2">2</a>Tartsd meg életemet, mert híved vagyok én! Istenem, szabadítsd meg szolgádat, aki benned bízik!</span> <span class="verse"><a name="3">3</a>Légy kegyelmes, Uram, mert hozzád kiáltok minden nap.</span> <span class="verse"><a name="4">4</a>Örvendeztesd meg szolgád lelkét, mert hozzád emelem lelkemet, Uram!</span> <span class="verse"><a name="5">5</a>Mert te jó vagy, Uram, és megbocsátasz, nagyon szereted mindazokat, akik hozzádkiáltanak</span> <span class="verse"><a name="6">6</a>Hallgass, URam, imádságomra, és figyelj könyörgő szavamra!</span> <span class="verse"><a name="7">7</a>A nyomorúság idején hozzád kiáltok, mert te meghallgatsz engem.</span> <span class="verse"><a name="8">8</a>Nincs hozzád hasonló, Uram, az istenek között, műveidhez fogható nincsen.</span> <span class="verse"><a name="9">9</a>Eljön minden nép, amelyet alkottál, leborulnak előtted, Uram, és tiszteletet adnak nevednek.</span> <span class="verse"><a name="10">10</a>Nagy vagy te, csodákat teszel, te vagy Isten egyedül!</span> <span class="verse"><a name="11">11</a>Taníts engem utaidra, URam, hogy igazságod szerint járjak, és teljes szívvel féljem nevedet.</span> <span class="verse"><a name="12">12</a>Magasztallak, Uram, Istenem, teljes szívből, és tisztelem nevedet örökké.</span> <span class="verse"><a name="13">13</a>Hiszen annyira szeretsz engem, hogy a sír mélyéből is kimentettél.</span> <span class="verse"><a name="14">14</a>Istenem! Kevélyek támadtak rám, erőszakosok hada tört életemre, de nem számolnak veled!</span> <span class="verse"><a name="15">15</a>Pedig te, Uram, irgalmas és kegyelmes Isten vagy, hosszú a türelmed, nagy a szereteted és hűséged.</span> <span class="verse"><a name="16">16</a>Fordulj hozzám, légy kegyelmes! Adj erőt szolgádnak, segítsd meg szolgálólányod fiát!</span> <span class="verse"><a name="17">17</a>Mutasd meg rajtam jóságod jelét, hadd lássák gyűlölőim, és szégyenkezzenek, mert te, URam, megsegítesz, és megvigasztalsz engem.</span> </p></div</div></div></body></html>