<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 76</strong></div><p><span class="verse"><a name="1">1</a>A karmesternek: Húros hangszerre. Ászáf zsoltáréneke. Ismerik Istent Júdában, nagy az ő neve Izráelben.</span> <span class="verse"><a name="2">2</a>Sálémba került a sátra, lakóhelye a Sionra.</span> <span class="verse"><a name="3">3</a>Ott törte össze a tüzes nyilakat, a pajzsot, a kardot, a harci eszközöket. (Szela.)</span> <span class="verse"><a name="4">4</a>Ragyogó vagy te, hatalmasabb a hegyeknél, ahol zsákmányt ejtenek.</span> <span class="verse"><a name="5">5</a>Kifosztottak lettek az elbizakodottak, álomba merültek, elvesztették erejüket a harcosok.</span> <span class="verse"><a name="6">6</a>Dorgálásodtól, Jákób Istene, mozdulni sem tud a kocsi és a ló.</span> <span class="verse"><a name="7">7</a>Félelmes vagy te, ki állhat meg előtted, amikor haragszol?</span> <span class="verse"><a name="8">8</a>Ha ítéletet hirdetsz a mennyben, félni fog a föld, és elcsendesül.</span> <span class="verse"><a name="9">9</a>Mert ítéletet tart az Isten, szabadulást ad a földön az alázatosaknak. (Szela.)</span> <span class="verse"><a name="10">10</a>Még a haragvó emberek is magasztalni fognak téged, haragjuk maradékát is megfékezed.</span> <span class="verse"><a name="11">11</a>Tegyetek fogadalmat Isteneteknek, az ÚRnak, és teljesítsétek, ti, akik körülötte vagytok! Vigyetek ajándékot a Félelmetesnek,</span> <span class="verse"><a name="12">12</a>aki megtöri a fejedelmek büszkeségét, és félelmet kelt a föld királyaiban!</span> </p></div</div></div></body></html>