<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 107</strong></div><p><span class="verse"><a name="1">1</a>Adjatok hálát az ÚRnak, mert jó, mert örökké tart szeretete!</span> <span class="verse"><a name="2">2</a>Így szóljanak az ÚR megváltottai, akiket megváltott az ellenség kezéből,</span> <span class="verse"><a name="3">3</a>és összegyűjtött a különböző országokból&#59; keletről, nyugatról, északról és délről.</span> <span class="verse"><a name="4">4</a>Vannak, akik bolyongtak a pusztában, úttalan utakon, nem találtak lakott várost.</span> <span class="verse"><a name="5">5</a>Éheztek is, szomjaztak is, elcsüggedt a lelkük.</span> <span class="verse"><a name="6">6</a>De az ÚRhoz kiáltottak nyomorúságukban, és kimentette őket szorult helyzetükből.</span> <span class="verse"><a name="7">7</a>A helyes útra vezette őket, hogy lakott városba jussanak.</span> <span class="verse"><a name="8">8</a>Adjanak most hálát az ÚRnak szeretetéért, az emberekkel tett csodáiért,</span> <span class="verse"><a name="9">9</a>mert megitatta a szomjazókat, és jól tartotta az éhezőket.</span> <span class="verse"><a name="10">10</a>Vannak, akik sötétségben ültek, a halál árnyékában, nyomorultan vasra verve,</span> <span class="verse"><a name="11">11</a>mert engedetlenek voltak Isten parancsával szemben, megvetették a Felséges döntését.</span> <span class="verse"><a name="12">12</a>Ezért szenvedéssel törte meg szívüket, elbuktak, nem volt segítőjük.</span> <span class="verse"><a name="13">13</a>De az ÚRhoz kiáltottak nyomorúságukban, és megszabadította őket szorult helyzetükből.</span> <span class="verse"><a name="14">14</a>Kihozta őket a sötétségből, a halál árnyékából, köteleiket pedig letépte.</span> <span class="verse"><a name="15">15</a>Adjanak most hálát az ÚRnak szeretetéért, az emberekkel tett csodáiért,</span> <span class="verse"><a name="16">16</a>mert betörte az érckapukat, és leverte a vaszárakat.</span> <span class="verse"><a name="17">17</a>Vannak ostobák, akiknek szenvedniük kellett vétkes életük és bűneik miatt.</span> <span class="verse"><a name="18">18</a>Minden ételtől undorodtak, már a halál kapuihoz jutottak.</span> <span class="verse"><a name="19">19</a>De az ÚRhoz kiáltottak nyomorúságukban, és megszabadította őket szorult helyzetükből.</span> <span class="verse"><a name="20">20</a>Elküldte igéjét, meggyógyította, és a sír mélyéről kimentette őket.</span> <span class="verse"><a name="21">21</a>Adjanak most hálát az ÚRnak szeretetéért, az emberekkel tett csodáiért,</span> <span class="verse"><a name="22">22</a>mutassanak be hálaáldozatot, beszéljék el ujjongva tetteit!</span> <span class="verse"><a name="23">23</a>Vannak, akik hajókon a tengerre szálltak, munkájukat a nagy vizeken végezték.</span> <span class="verse"><a name="24">24</a>Ezek látták az ÚR tetteit, csodáit a mélységes tengeren.</span> <span class="verse"><a name="25">25</a>Szavára forgószél támadt, fölemelték őket a hullámok.</span> <span class="verse"><a name="26">26</a>Égig emelkedtek, majd a mélybe zuhantak, kétségbeestek a veszedelemben.</span> <span class="verse"><a name="27">27</a>Imbolyogtak, tántorogtak, mint a részegek, bölcsességük egészen odalett.</span> <span class="verse"><a name="28">28</a>De az ÚRhoz kiáltottak nyomorúságukban, és kiszabadította őket szorult helyzetükből.</span> <span class="verse"><a name="29">29</a>Lecsendesítette a forgószelet, elcsitultak a hullámok.</span> <span class="verse"><a name="30">30</a>Örültek, amikor azok elsimultak, és a kívánt kikötőbe vezette őket.</span> <span class="verse"><a name="31">31</a>Adjanak most hálát az ÚRnak szeretetéért, és az emberekkel tett csodáiért!</span> <span class="verse"><a name="32">32</a>Magasztalják őt a nép gyülekezetében, és dicsérjék a vének gyűlésében!</span> <span class="verse"><a name="33">33</a>A folyókat pusztává tette, a forrásokat sivataggá,</span> <span class="verse"><a name="34">34</a>a gyümölcstermő földet szikessé a rajta lakók gonoszsága miatt.</span> <span class="verse"><a name="35">35</a>A pusztában bővizű tavat árasztott, a szomjú földön forrásokat.</span> <span class="verse"><a name="36">36</a>Éhezőket telepített oda, akik várost alapítottak lakóhelyül.</span> <span class="verse"><a name="37">37</a>Mezőket vetettek be, és szőlőket ültettek, amelyek termést és gyümölcsöt hoztak.</span> <span class="verse"><a name="38">38</a>Megáldotta őket, és nagyon elszaporodtak, állatokban sem láttak hiányt.</span> <span class="verse"><a name="39">39</a>De azután megfogyatkoztak, és görnyedeztek az elnyomás, a baj és gond miatt,</span> <span class="verse"><a name="40">40</a>amikor gyalázatot zúdított az előkelőkre, és úttalan pusztaságban kellett bolyonganiuk.</span> <span class="verse"><a name="41">41</a>De a szegényeket oltalmazza a nyomorúságban, nemzetségüket megszaporítja, mint egy nyájat.</span> <span class="verse"><a name="42">42</a>Látják a becsületesek, és örülnek, az álnokok pedig befogják szájukat.</span> <span class="verse"><a name="43">43</a>Aki bölcs, jegyezze meg ezeket, és értse meg az ÚR kegyelmes tetteit!</span> </p></div</div></div></body></html>