<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 51</strong></div><p><span class="verse"><a name="1">1</a>A karmesternek: Dávid zsoltára,</span> <span class="verse"><a name="2">2</a>abból az időből, mikor nála járt Nátán próféta, mert bement Dávid Betsabéhoz.</span> <span class="verse"><a name="3">3</a>Könyörülj rajtam kegyelmeddel, Istenem, töröld el hűtlenségemet nagy irgalmaddal!</span> <span class="verse"><a name="4">4</a>Teljesen mosd le rólam bűnömet, és vétkemtől tisztíts meg engem!</span> <span class="verse"><a name="5">5</a>Mert tudom, hogy hűtlen voltam, és vétkem mindig előttem van.</span> <span class="verse"><a name="6">6</a>Egyedül ellened vétkeztem, azt tettem, amit rossznak látsz. Ezért igazad van, ha szólsz, és jogos az ítéleted.</span> <span class="verse"><a name="7">7</a>Lásd, én bűnben születtem, anyám vétekben fogant engem.</span> <span class="verse"><a name="8">8</a>Te pedig a szívben levő igazságot kedveled, és a bölcsesség titkaira tanítasz engem.</span> <span class="verse"><a name="9">9</a>Tisztíts meg izsóppal, és tiszta leszek, moss meg engem, és fehérebb leszek, mint a hó.</span> <span class="verse"><a name="10">10</a>Engedd, hogy vidámságot és örömöt halljak, és megújuljanak tagjaim, amelyeket összetörtél.</span> <span class="verse"><a name="11">11</a>Rejtsd el orcádat vétkeim elől, töröld el minden bűnömet!</span> <span class="verse"><a name="12">12</a>Tiszta szívet teremts bennem, Istenem, és az erős lelket újítsd meg bennem!</span> <span class="verse"><a name="13">13</a>Ne vess el orcád elől, szent lelkedet ne vedd el tőlem!</span> <span class="verse"><a name="14">14</a>Vidámíts meg újra szabadításoddal, támogass, hogy lelkem készséges legyen,</span> <span class="verse"><a name="15">15</a>hogy taníthassam utaidra a hűtleneket, és a vétkesek megtérjenek hozzád.</span> <span class="verse"><a name="16">16</a>Ments meg, mert vért ontottam, ó Isten, szabadító Istenem! És igazságodat ujjongva hirdeti nyelvem.</span> <span class="verse"><a name="17">17</a>Nyisd meg ajkamat, Uram, és dicséretedet hirdeti szám.</span> <span class="verse"><a name="18">18</a>Hiszen a véresáldozatot nem kedveled, és ha égőáldozatot adnék is, nem vennéd szívesen.</span> <span class="verse"><a name="19">19</a>Isten előtt a töredelmes lélek a kedves áldozat. A töredelmes és megtört szívet nem veted meg, Istenem!</span> </p></div</div></div></body></html>