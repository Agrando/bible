<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 44</strong></div><p><span class="verse"><a name="1">1</a>A karmesternek: Kórah fiainak tanítókölteménye. Isten, saját fülünkkel hallottuk, elbeszélték nekünk apáink, mit vittél véghez napjaikban, a régi időkben.</span> <span class="verse"><a name="2">2</a>Kezeddel népeket űztél el, őket pedig a helyükre plántáltad. Nemzeteket zúztál össze, őket pedig a helyükre küldted.</span> <span class="verse"><a name="3">3</a>Mert nem a maguk fegyverével vették birtokba az országot, és nem a saját karjuk segítette meg őket, hanem a te jobbod és a te karod, a te orcád világossága, mert kedvelted őket.</span> <span class="verse"><a name="4">4</a>Te vagy királyom, ó Isten! Parancsodra megszabadul Jákób.</span> <span class="verse"><a name="5">5</a>Általad verjük le ellenségeinket, neved segítségével tiporjuk el támadóinkat.</span> <span class="verse"><a name="6">6</a>Mert én nem az íjamban bízom, nem a fegyverem segít meg engem.</span> <span class="verse"><a name="7">7</a>Te segítesz meg ellenségeinkkel szemben, gyűlölőinket te szégyeníted meg.</span> <span class="verse"><a name="8">8</a>Istent dicsérjük mindennap, neved magasztaljuk örökké. (Szela.)</span> <span class="verse"><a name="9">9</a>Mégis elvetettél, megszégyenítettél minket, nem vonultál ki seregeinkkel.</span> <span class="verse"><a name="10">10</a>Megfutamítottál az ellenség előtt, gyűlölőink kifosztottak bennünket.</span> <span class="verse"><a name="11">11</a>Odadobtál minket, mint vágójuhokat, és szétszórtál a népek közé.</span> <span class="verse"><a name="12">12</a>Potom áron adtad el népedet, nem szabtál magas vételárat érte.</span> <span class="verse"><a name="13">13</a>Gyalázatossá tettél szomszédaink előtt, gúnyol és csúfol környezetünk.</span> <span class="verse"><a name="14">14</a>Szóbeszéd tárgyává tettél a népek között, fejüket csóválják miattunk a nemzetek.</span> <span class="verse"><a name="15">15</a>Minden nap szidalmaznak engem, szégyen borítja arcomat</span> <span class="verse"><a name="16">16</a>a gyalázók és a káromlók szava miatt, az ellenség és a bosszúálló miatt.</span> <span class="verse"><a name="17">17</a>Bár mindez ránk szakadt, nem feledtünk el téged, nem szegtük meg szövetségedet.</span> <span class="verse"><a name="18">18</a>Szívünk nem szakadt el tőled, lépteink sem tértek le ösvényedről.</span> <span class="verse"><a name="19">19</a>Pedig a sakálok tanyájára űztél minket, és a halál árnyékát borítottad ránk.</span> <span class="verse"><a name="20">20</a>Ha elfeledtük volna Istenünk nevét, és idegen istenhez emeltük volna fel kezünket,</span> <span class="verse"><a name="21">21</a>nem vette volna-e észre Isten? Hiszen ő ismeri a szívnek titkait.</span> <span class="verse"><a name="22">22</a>Miattad gyilkolnak minket naponta, vágójuhoknak tekintenek.</span> <span class="verse"><a name="23">23</a>Serkenj fel! Miért alszol, Uram? Ébredj föl, ne taszíts el végképp!</span> <span class="verse"><a name="24">24</a>Miért rejted el orcádat, miért felejted el nyomorúságunkat és ínségünket?</span> <span class="verse"><a name="25">25</a>Lelkünk a porba hanyatlott, testünk a földhöz tapadt.</span> <span class="verse"><a name="26">26</a>Siess segítségünkre! Válts meg minket irgalmadból!</span> </p></div</div></div></body></html>