<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 77</strong></div><p><span class="verse"><a name="1">1</a>A karmesternek, Jedútúnnak: Ászáf zsoltára. Hangosan kiáltok Istenhez, Istenhez kiáltok, hogy figyeljen rám.</span> <span class="verse"><a name="2">2</a>Nyomorúságom idején az Úrhoz folyamodom, kezem éjjel is kitárom feléje lankadatlanul, de lelkem nem tud megvigasztalódni.</span> <span class="verse"><a name="3">3</a>Istenre gondolok, és csak sóhajtozom, róla elmélkedem, és elcsügged a lelkem. (Szela.)</span> <span class="verse"><a name="4">4</a>Szemeimet nyitva tartod, szótlanul hánykolódom.</span> <span class="verse"><a name="5">5</a>Gondolkozom a régi napokon, a hajdani esztendőkön.</span> <span class="verse"><a name="6">6</a>Eszembe jutnak énekeim éjjelente, szívemben elmélkedem, és ezt kutatja lelkem:</span> <span class="verse"><a name="7">7</a>Vajon végleg eltaszít az Úr, és nem tart tovább jóakarata?</span> <span class="verse"><a name="8">8</a>Végképp elfogyott szeretete, érvénytelen lett ígérete nemzedékről nemzedékre?</span> <span class="verse"><a name="9">9</a>Elfelejtette kegyelmét az Isten, vagy elnyomta irgalmát a harag? (Szela.)</span> <span class="verse"><a name="10">10</a>Az az én bajom, gondoltam, hogy megváltozott a Felséges jóindulata.</span> <span class="verse"><a name="11">11</a>Emlékezem az ÚR tetteire, visszagondolok hajdani csodáira.</span> <span class="verse"><a name="12">12</a>Végiggondolom minden tettedet, elmélkedem dolgaidon.</span> <span class="verse"><a name="13">13</a>Szent a te utad, Istenem! Van-e oly nagy Isten, mint a mi Istenünk?</span> <span class="verse"><a name="14">14</a>Te vagy az Isten, aki csodákat tettél, megismertetted erődet a népekkel.</span> <span class="verse"><a name="15">15</a>Megváltottad hatalmaddal népedet, Jákób és József fiait. (Szela.)</span> <span class="verse"><a name="16">16</a>Láttak téged a vizek, ó Isten, láttak a vizek, és megremegtek, a mély vizek is reszkettek.</span> <span class="verse"><a name="17">17</a>A felhők ontották a vizet, a magas fellegek mennydörögtek, nyilaid pedig cikáztak.</span> <span class="verse"><a name="18">18</a>Mennydörgésed hangzott a forgószélben, villámok világították be a világot, reszketett és rengett a föld.</span> <span class="verse"><a name="19">19</a>Utad a tengeren át vezetett, ösvényeid a nagy vizeken, lépteid nyoma nem látszott.</span> <span class="verse"><a name="20">20</a>Mint nyájat, úgy vezetted népedet Mózes és Áron által.</span> </p></div</div></div></body></html>