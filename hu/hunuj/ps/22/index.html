<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 22</strong></div><p><span class="verse"><a name="1">1</a>A karmesternek: "A hajnali szarvas" kezdetű ének dallamára. Dávid zsoltára. Én Istenem, én Istenem, miért hagytál el? Távol van tőlem a segítség, pedig jajgatva kiáltok!</span> <span class="verse"><a name="2">2</a>Istenem! Hívlak nappal, de nem válaszolsz, éjszaka is, de nem tudok elcsendesedni.</span> <span class="verse"><a name="3">3</a>Pedig te szent vagy, trónodon ülsz, rólad szólnak Izráel dicséretei.</span> <span class="verse"><a name="4">4</a>Benned bíztak őseink, bíztak, és megmentetted őket.</span> <span class="verse"><a name="5">5</a>Hozzád kiáltottak segítségért, és megmenekültek, benned bíztak, és nem szégyenültek meg.</span> <span class="verse"><a name="6">6</a>De én féreg vagyok, nem ember, gyaláznak az emberek, és megvet a nép.</span> <span class="verse"><a name="7">7</a>Gúnyolódnak rajtam mind, akik látnak, ajkukat biggyesztik, fejüket csóválják:</span> <span class="verse"><a name="8">8</a>Az ÚRra bízta magát, mentse hát meg őt, szabadítsa meg, hiszen kedvelte!</span> <span class="verse"><a name="9">9</a>Te hoztál ki engem anyám méhéből, biztonságba helyeztél anyám emlőin.</span> <span class="verse"><a name="10">10</a>Már anyám ölében is rád voltam utalva, anyám méhében is te voltál Istenem.</span> <span class="verse"><a name="11">11</a>Ne légy tőlem távol, mert közel van a baj, és nincs, aki segítsen!</span> <span class="verse"><a name="12">12</a>Hatalmas bikák vettek körül, bekerítettek a básáni bivalyok.</span> <span class="verse"><a name="13">13</a>Föltátották rám szájukat, mint a marcangoló, ordító oroszlán.</span> <span class="verse"><a name="14">14</a>Szétfolytam, mint a víz, kificamodtak a csontjaim. Szívem, mint a viasz, megolvadt bensőmben.</span> <span class="verse"><a name="15">15</a>Torkom kiszáradt, mint a cserép, nyelvem az ínyemhez tapadt, a halál porába fektettél.</span> <span class="verse"><a name="16">16</a>Mert kutyák vettek körül engem, gonoszok bandája kerített be, átlyukasztották kezemet, lábamat.</span> <span class="verse"><a name="17">17</a>Megszámlálhatnám minden csontomat, ők pedig csak bámulnak, néznek rám.</span> <span class="verse"><a name="18">18</a>Megosztoznak ruháimon, köntösömre sorsot vetnek.</span> <span class="verse"><a name="19">19</a>Ó, URam, ne légy távol, erősségem, siess segítségemre!</span> <span class="verse"><a name="20">20</a>Ments meg engem a fegyvertől, életemet a kutyák hatalmából!</span> <span class="verse"><a name="21">21</a>Szabadíts meg az oroszlán szájából, és a bivalyok szarvai közül, engem, nyomorultat!</span> <span class="verse"><a name="22">22</a>Hirdetem nevedet testvéreimnek, dicsérlek a gyülekezetben.</span> <span class="verse"><a name="23">23</a>Kik az URat félitek, dicsérjétek őt, Jákób utódai, mind dicsőítsétek őt! Rettegjetek tőle Izráel utódai mind!</span> <span class="verse"><a name="24">24</a>Mert nem veti meg, és nem utálja a nyomorult nyomorúságát, nem rejti el orcáját előle, segélykiáltását meghallgatja.</span> <span class="verse"><a name="25">25</a>Rólad szól dicséretem a nagy gyülekezetben, teljesítem fogadalmaimat az istenfélők előtt.</span> <span class="verse"><a name="26">26</a>Esznek az alázatosak, és jóllaknak, dicsérik az URat, akik őt keresik. Szívetek legyen vidám mindenkor!</span> <span class="verse"><a name="27">27</a>A föld határáig mindenkinek eszébe jut az ÚR, és megtérnek hozzá, leborul előtte mindenféle nép.</span> <span class="verse"><a name="28">28</a>Mert az ÚRé a királyi hatalom, ő uralkodik a népeken.</span> <span class="verse"><a name="29">29</a>Csak előtte borulnak le a földi hatalmasságok, térdet hajt előtte minden halandó, aki nem tudja életét megtartani.</span> <span class="verse"><a name="30">30</a>Az utódok szolgálják őt, beszélnek az Úrról a jövő nemzedéknek.</span> <span class="verse"><a name="31">31</a>Jönnek, és a születendő népnek hirdetik majd, hogy igaz, amit ő tesz.</span> </p></div</div></div></body></html>