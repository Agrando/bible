<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 80</strong></div><p><span class="verse"><a name="1">1</a>A karmesternek: A "Liliomok" kezdetű ének dallamára. Intelem, Ászáf zsoltára. Figyelj ránk, Izráel pásztora, aki úgy terelgeted Józsefet, mint egy nyájat! Te, aki kerúbokon trónolsz, jelenj meg ragyogva</span> <span class="verse"><a name="2">2</a>Efraimnak, Benjáminnak és Manassénak! Mutasd meg hatalmadat, jöjj segítségünkre!</span> <span class="verse"><a name="3">3</a>Istenünk, újíts meg bennünket! Ragyogtasd ránk orcádat, hogy megszabaduljunk!</span> <span class="verse"><a name="4">4</a>URam, Seregek Istene, meddig füstölög haragod néped imádsága ellenére?</span> <span class="verse"><a name="5">5</a>Kenyér helyett könnyel etetted őket, bőségesen adtál inni könnyeket.</span> <span class="verse"><a name="6">6</a>Te okoztad, hogy civakodnak velünk szomszédaink, ellenségeink pedig gúnyolnak minket.</span> <span class="verse"><a name="7">7</a>Seregek Istene, újíts meg bennünket! Ragyogtasd ránk orcádat, hogy megszabaduljunk!</span> <span class="verse"><a name="8">8</a>Egy szőlőtőt hoztál el Egyiptomból. Népeket űztél el, ezt meg elültetted.</span> <span class="verse"><a name="9">9</a>Helyét elegyengetted, gyökeret vert, és ellepte a földet.</span> <span class="verse"><a name="10">10</a>Árnyéka hegyeket borított be, vesszői vetekednek a hatalmas cédrusokkal.</span> <span class="verse"><a name="11">11</a>Indáit a tengerig növesztette, hajtásait a Folyamig.</span> <span class="verse"><a name="12">12</a>Miért romboltad le kerítéseit, hogy szedhessen róla, aki csak arra jár?!</span> <span class="verse"><a name="13">13</a>Lerágja az erdei vadkan, és lelegeli a mezei vad.</span> <span class="verse"><a name="14">14</a>Seregek Istene, fordulj hozzánk! Tekints le az égből, lásd meg, és gondozd ezt a szőlőt!</span> <span class="verse"><a name="15">15</a>Oltalmazd, amit jobboddal ültettél, és a fiút, akit magadnak neveltél!</span> <span class="verse"><a name="16">16</a>Pusztuljanak el dorgálásodtól, akik fölperzselték, levagdalták!</span> <span class="verse"><a name="17">17</a>Legyen kezed azzal a férfival, jobbod azzal az emberrel, akit magadnak neveltél!</span> <span class="verse"><a name="18">18</a>És mi nem pártolunk el tőled. Tarts életben bennünket, és mi segítségül hívjuk nevedet.</span> <span class="verse"><a name="19">19</a>URam, Seregek Istene, újíts meg bennünket! Ragyogtasd ránk orcádat, hogy megszabaduljunk!</span> </p></div</div></div></body></html>