<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 85</strong></div><p><span class="verse"><a name="1">1</a>A karmesternek: Kórah fiainak a zsoltára. Megkegyelmeztél, URam, országodnak, jóra fordítottad Jákób sorsát.</span> <span class="verse"><a name="2">2</a>Megbocsátottad néped bűnét, elengedted minden vétkét. (Szela.)</span> <span class="verse"><a name="3">3</a>Visszatartottad nagy haragodat, elfojtottad haragod hevét.</span> <span class="verse"><a name="4">4</a>Fordulj felénk, szabadító Istenünk, ne haragudj ránk többé!</span> <span class="verse"><a name="5">5</a>Örökké akarsz haragudni ránk? Nemzedékről nemzedékre tart haragod?</span> <span class="verse"><a name="6">6</a>Nem akarsz új életet adni nekünk, és örömöt szerezni népednek?</span> <span class="verse"><a name="7">7</a>Mutasd meg, URam, hogy szeretsz minket, és adj nekünk szabadulást!</span> <span class="verse"><a name="8">8</a>Hadd halljam meg, mit hirdet az ÚRisten! Bizony, békességet hirdet népének, híveinek, hogy ne legyenek újra oktalanok.</span> <span class="verse"><a name="9">9</a>Mert közel van a szabadulás az istenfélőkhöz, hogy dicsősége lakozzék földünkön.</span> <span class="verse"><a name="10">10</a>Szeretet és hűség találkoznak, igazság és béke csókolgatják egymást.</span> <span class="verse"><a name="11">11</a>Hűség sarjad a földből, és igazság tekint le a mennyből.</span> <span class="verse"><a name="12">12</a>Az ÚR is megad minden jót, földünk is meghozza termését.</span> <span class="verse"><a name="13">13</a>Igazság jár előtte, az készít utat lépteinek.</span> </p></div</div></div></body></html>