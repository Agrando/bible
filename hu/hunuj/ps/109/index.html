<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 109</strong></div><p><span class="verse"><a name="1">1</a>A karmesternek: Dávid zsoltára. Dicsérlek téged, Istenem, ne maradj néma!</span> <span class="verse"><a name="2">2</a>Mert bűnösök és alattomosok tátották fel szájukat ellenem, hazug nyelvvel beszélnek velem.</span> <span class="verse"><a name="3">3</a>Gyűlölködő szavakkal vettek körül, ok nélkül harcolnak ellenem.</span> <span class="verse"><a name="4">4</a>Szeretetemre vádaskodással felelnek, de én imádkozom.</span> <span class="verse"><a name="5">5</a>Rosszal fizetnek nekem a jóért, gyűlölettel a szeretetért.</span> <span class="verse"><a name="6">6</a>Állíts szembe vele egy bűnös embert, és vádló álljon jobbja felől!</span> <span class="verse"><a name="7">7</a>A törvénykezésből bűnösként kerüljön ki, még az imádsága is váljék vétekké!</span> <span class="verse"><a name="8">8</a>Kevés ideig éljen, tisztségét más kapja meg!</span> <span class="verse"><a name="9">9</a>Fiai maradjanak árván, felesége pedig özvegyen!</span> <span class="verse"><a name="10">10</a>Szüntelenül bolyongjanak és kéregessenek fiai, a romok között keresgéljenek!</span> <span class="verse"><a name="11">11</a>Foglalja le mindenét a hitelező, idegenek fosszák meg szerzeményétől!</span> <span class="verse"><a name="12">12</a>Senki se maradjon hűséges hozzá, senki se könyörüljön árváin!</span> <span class="verse"><a name="13">13</a>Irtsák ki az utódait, már a következő nemzedék feledje el nevüket!</span> <span class="verse"><a name="14">14</a>Még ősei bűnére is emlékezzék az ÚR, anyjának vétkét se felejtse el!</span> <span class="verse"><a name="15">15</a>Legyenek ezek mindig az ÚR előtt, emléküket pedig irtsa ki a földről!</span> <span class="verse"><a name="16">16</a>Mivel nem volt gondja arra, hogy másokkal szeretettel bánjon, hanem a nyomorult és szegény embert, a megtört szívűt halálba kergette.</span> <span class="verse"><a name="17">17</a>Szerette az átkot: érje is utol! Nem telt kedve az áldásban: maradjon is távol tőle!</span> <span class="verse"><a name="18">18</a>Magára vette az átkot, mint a ruhát: hatoljon bele, mint a víz, csontjaiba, mint az olaj!</span> <span class="verse"><a name="19">19</a>Az legyen ruhája, amely befedi, és öve, melyet állandóan visel!</span> <span class="verse"><a name="20">20</a>Ezzel büntesse meg vádlóimat az ÚR, akik rosszat mondanak rólam!</span> <span class="verse"><a name="21">21</a>De te, URam, Uram, tégy jót velem nevedért! Jóságos szereteteddel ments meg engem!</span> <span class="verse"><a name="22">22</a>Mert én nyomorult és szegény vagyok, a szívem is sajog bennem.</span> <span class="verse"><a name="23">23</a>Mint megnyúlt árnyéknak, úgy kell elmennem, elsöpörnek, mint a sáskát.</span> <span class="verse"><a name="24">24</a>Térdem rogyadozik a koplalás miatt, testem lefogyott, sovány.</span> <span class="verse"><a name="25">25</a>Gyalázatos lettem az emberek előtt, néznek rám, és fejüket csóválják.</span> <span class="verse"><a name="26">26</a>Segíts meg, URam, Istenem! Szabadíts meg kegyelmesen!</span> <span class="verse"><a name="27">27</a>Hadd tudják meg, hogy ez a te kezed műve, hogy te tetted ezt, URam!</span> <span class="verse"><a name="28">28</a>Ha ők átkoznak is, te megáldasz, ha rám támadnak, megszégyenülnek, szolgád pedig örülni fog.</span> <span class="verse"><a name="29">29</a>Vádlóimat borítsa gyalázat, lepje el őket a szégyen, mint egy köpeny!</span> <span class="verse"><a name="30">30</a>Hangos szóval magasztalom az URat, és dicsérem őt a sokaság előtt,</span> <span class="verse"><a name="31">31</a>mert odaáll a szegény pártjára, megszabadítja a halálos ítélettől.</span> </p></div</div></div></body></html>