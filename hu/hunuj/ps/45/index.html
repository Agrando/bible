<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 45</strong></div><p><span class="verse"><a name="1">1</a>A karmesternek: "A liliomok" kezdetű ének dallamára. Kórah fiainak tanítókölteménye. A szeretet éneke. Szívem zsong a szép szavaktól, művemet a királynak mondom el, nyelvem gyors, mint az írnok tolla.</span> <span class="verse"><a name="2">2</a>Legszebb vagy az emberek közt, kedves szavak áradnak ajkadról, meg is áld Isten örökre!</span> <span class="verse"><a name="3">3</a>Kösd derekadra kardodat, te hős, ölts pompás díszruhát!</span> <span class="verse"><a name="4">4</a>E díszedben járj sikerrel az igaz ügyért, az igazság védelmében! Jobbod félelmetes dolgokra tanítson!</span> <span class="verse"><a name="5">5</a>Nyilaid hegyesek, átjárják a király ellenségeinek szívét, népek kerülnek hatalmadba.</span> <span class="verse"><a name="6">6</a>Trónod Istentől való, mindörökké megmarad, királyi pálcád igazság pálcája.</span> <span class="verse"><a name="7">7</a>Szereted az igazságot, gyűlölöd a gonoszságot, ezért kent föl téged társaid közül Isten, a te Istened öröm olajával.</span> <span class="verse"><a name="8">8</a>Mirha, aloé, kasszia illata árad minden öltözetedből, elefántcsont palotákból hárfák vidámítanak.</span> <span class="verse"><a name="9">9</a>Királylányok viselik ékszereidet, jobbod felől a királyné áll ófíri arannyal ékesítve.</span> <span class="verse"><a name="10">10</a>Halld csak, leány, nézz, és figyelj ide! Feledd el népedet és atyádnak házát!</span> <span class="verse"><a name="11">11</a>Szépségedet a király kívánja, mert ő a te urad, borulj le előtte!</span> <span class="verse"><a name="12">12</a>Tírusz leánya! A nép gazdagai ajándékkal hízelegnek neked.</span> <span class="verse"><a name="13">13</a>Csupa dísz a királylány odabent, arannyal van átszőve ruhája.</span> <span class="verse"><a name="14">14</a>Hímzett ruhákban vezetik a királyhoz, szüzek, barátnői követik, így vonulnak hozzád.</span> <span class="verse"><a name="15">15</a>Ujjongó örömmel vezetik őket, úgy vonulnak be a királyi palotába.</span> <span class="verse"><a name="16">16</a>Őseid helyébe fiaid lépnek, akiket fejedelmekké teszel az egész földön.</span> <span class="verse"><a name="17">17</a>Hirdetem nevedet minden nemzedéknek. Ezért magasztalnak majd a népek örökkön örökké.</span> </p></div</div></div></body></html>