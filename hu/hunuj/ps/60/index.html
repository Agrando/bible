<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 60</strong></div><p><span class="verse"><a name="1">1</a>A karmesternek: A "Liliomok" kezdetű ének dallamára. Intelem, Dávid tanító bizonyságtétele abból az időből, amikor a naharaimi és a cóbai arámok ellen harcolt, Jóáb pedig visszafordult, és levágott a Sós-völgyben tizenkétezer edómi embert.</span> <span class="verse"><a name="2">2</a>Ó Isten! Elvetettél, szétszórtál bennünket! Megharagudtál ránk, állíts helyre minket!</span> <span class="verse"><a name="3">3</a>Megrendítetted, megrepesztetted a földet. Gyógyítsd be sebeit, mert megindult.</span> <span class="verse"><a name="4">4</a>Szörnyű dolgokat láttattál népeddel, bódító borral itattál minket.</span> <span class="verse"><a name="5">5</a>De jelt adtál az istenfélőknek, hogy megmeneküljenek az íj elől. (Szela.)</span> <span class="verse"><a name="6">6</a>Segítsen jobbod, és hallgass meg minket, hogy megmenekülhessenek kedveltjeid!</span> <span class="verse"><a name="7">7</a>Isten így szólt szentélyében: Örömmel adom örökségül Sikemet, és kiosztom a Szukkót völgyét.</span> <span class="verse"><a name="8">8</a>Enyém Gileád, enyém Manassé, Efraim sisak a fejemen, Júda a kormánypálcám,</span> <span class="verse"><a name="9">9</a>Móáb pedig a mosdómedencém, Edómra teszem sarumat, Filiszteán diadalmaskodom!</span> <span class="verse"><a name="10">10</a>Ki visz el az erős városba, ki vezet el engem Edómba?</span> <span class="verse"><a name="11">11</a>Csak te, Istenünk, noha elvetettél minket, te, Istenünk, bár nem jársz seregeinkkel!</span> <span class="verse"><a name="12">12</a>Adj nekünk mégis segítséget az ellenség ellen, mert az emberi segítség mit sem ér!</span> </p></div</div></div></body></html>