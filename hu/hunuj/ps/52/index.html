<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 52</strong></div><p><span class="verse"><a name="1">1</a>Akkor majd kedveled a helyesen bemutatott áldozatokat, az égőáldozatot és a teljes áldozatot. Akkor majd áldozhatnak oltárodon bikákat. A karmesternek: Dávid tanítókölteménye,</span> <span class="verse"><a name="2">2</a>abból az időből, amikor az edómi Dóég Saulhoz ment, és jelentette neki, hogy Dávid Ahimelek házába érkezett.</span> <span class="verse"><a name="3">3</a>Mit dicsekszel gonoszságoddal, te nagy hős? Hiszen Isten szeretete mindig megmarad!</span> <span class="verse"><a name="4">4</a>Romlásomra törsz, te cselszövő! Nyelved olyan, mint az éles borotva.</span> <span class="verse"><a name="5">5</a>A rosszat szereted, nem a jót, a hazugságot, nem az igaz beszédet. (Szela.)</span> <span class="verse"><a name="6">6</a>Szeretsz bántó szavakat mondani, álnok a nyelved.</span> <span class="verse"><a name="7">7</a>Össze is tör téged az Isten végleg, megragad, kiránt sátradból, kitép gyökerestül az élők földjéből. (Szela.)</span> <span class="verse"><a name="8">8</a>Látják ezt az igazak és félnek, rajta meg nevetni fognak.</span> <span class="verse"><a name="9">9</a>Ez az az ember - mondják -, akinek nem kellett Isten oltalma, hanem nagy gazdagságában bízott, és a megrontásban volt erős.</span> </p></div</div></div></body></html>