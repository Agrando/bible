<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 66</strong></div><p><span class="verse"><a name="1">1</a>A karmesternek: Zsoltárének. Örvendj, egész föld, az Istennek!</span> <span class="verse"><a name="2">2</a>Zengjétek dicső nevét, dicsérjétek dicsőségét!</span> <span class="verse"><a name="3">3</a>Mondjátok Istennek: Milyen félelmesek tetteid! Nagy erőd miatt hízelegnek ellenségeid.</span> <span class="verse"><a name="4">4</a>Az egész föld leborul előtted, és énekel neked, énekli neved dicséretét. (Szela.)</span> <span class="verse"><a name="5">5</a>Jertek és lássátok Isten tetteit! Félelmesek dolgai az emberek között:</span> <span class="verse"><a name="6">6</a>Szárazfölddé változtatta a tengert, száraz lábbal keltek át a folyón. Ezért örüljünk neki!</span> <span class="verse"><a name="7">7</a>Hatalmasan uralkodik mindenkor, szemmel tartja a népeket, hogy ne kelhessenek föl a lázadók. (Szela.)</span> <span class="verse"><a name="8">8</a>Áldjátok, népek, a mi Istenünket, hangosan hirdessétek dicséretét!</span> <span class="verse"><a name="9">9</a>Ő tartott életben bennünket, és nem engedte, hogy lábunk inogjon.</span> <span class="verse"><a name="10">10</a>Mert megpróbáltál minket, Istenünk, megtisztítottál, mint az ezüstöt.</span> <span class="verse"><a name="11">11</a>Hálóba kerítettél minket, nehéz terhet raktál a hátunkra.</span> <span class="verse"><a name="12">12</a>Embert ültettél a nyakunkra, hol tűzbe, hol vízbe jutottunk, de kivezettél, és felüdültünk.</span> <span class="verse"><a name="13">13</a>Áldozatokkal megyek házadba, teljesítem fogadalmaimat,</span> <span class="verse"><a name="14">14</a>melyeket ajkam kimondott, és szám megígért a bajban.</span> <span class="verse"><a name="15">15</a>Hízott állatokat mutatok be neked áldozatul, kosokat is áldozok, marhákat és bakokat készítek el neked. (Szela.)</span> <span class="verse"><a name="16">16</a>Jertek, halljátok, ti istenfélők mind, hadd mondjam el, mit tett velem!</span> <span class="verse"><a name="17">17</a>Szám hozzá kiáltott, nyelvem őt magasztalta.</span> <span class="verse"><a name="18">18</a>Ha álnok szándék lett volna szívemben, nem hallgatott volna meg az Úr.</span> <span class="verse"><a name="19">19</a>De Isten meghallgatott, figyelt imádságom szavára.</span> <span class="verse"><a name="20">20</a>Áldott legyen Isten, mert nem utasította el imádságomat, szeretetét nem vonta meg tőlem.</span> </p></div</div></div></body></html>