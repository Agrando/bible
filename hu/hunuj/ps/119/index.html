<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 119</strong></div><p><span class="verse"><a name="1">1</a>Boldogok, akiknek az útja tökéletes, akik az ÚR törvénye szerint élnek.</span> <span class="verse"><a name="2">2</a>Boldogok, akik megfogadják intelmeit, teljes szívvel keresik őt,</span> <span class="verse"><a name="3">3</a>nem követtek el álnokságot, hanem az ő útjain jártak.</span> <span class="verse"><a name="4">4</a>Te megparancsoltad, hogy utasításaidat pontosan megtartsák.</span> <span class="verse"><a name="5">5</a>Bárcsak állhatatosan járhatnék utadon, megtartván rendelkezéseidet!</span> <span class="verse"><a name="6">6</a>Akkor nem vallanék szégyent, ha figyelnék minden parancsolatodra.</span> <span class="verse"><a name="7">7</a>Tiszta szívből adok hálát neked, tanulva igazságos döntéseidet.</span> <span class="verse"><a name="8">8</a>Megtartom rendelkezéseidet, ne hagyj el engem soha!</span> <span class="verse"><a name="9">9</a>Hogyan tarthatja tisztán életútját az ifjú? Úgy, hogy megtartja igédet.</span> <span class="verse"><a name="10">10</a>Teljes szívből kereslek téged, ne engedd, hogy eltérjek parancsolataidtól!</span> <span class="verse"><a name="11">11</a>Szívembe zártam beszédedet, hogy ne vétkezzem ellened.</span> <span class="verse"><a name="12">12</a>Áldott vagy te, URam! Taníts meg rendelkezéseidre!</span> <span class="verse"><a name="13">13</a>Ajkam fölsorolja szád minden döntését.</span> <span class="verse"><a name="14">14</a>Minden gazdagságnál nagyobb öröm, ha intelmeid szerint élhetek.</span> <span class="verse"><a name="15">15</a>Utasításaidon elmélkedem, és figyelek ösvényeidre.</span> <span class="verse"><a name="16">16</a>Gyönyörködöm rendelkezéseidben, igédről nem feledkezem meg.</span> <span class="verse"><a name="17">17</a>Bánj jól szolgáddal, hogy élhessek, és én megtartom igédet.</span> <span class="verse"><a name="18">18</a>Nyisd föl szememet, hogy megláthassam, milyen csodálatos a te törvényed.</span> <span class="verse"><a name="19">19</a>Jövevény vagyok a földön, ne rejtsd el előlem parancsolataidat!</span> <span class="verse"><a name="20">20</a>Őrlődik lelkem, mert vágyódik döntéseid után mindenkor.</span> <span class="verse"><a name="21">21</a>Megdorgálod az átkozott kevélyeket, akik eltérnek parancsolataidtól.</span> <span class="verse"><a name="22">22</a>Fordítsd el rólam a gyalázatot és a megvetést, hiszen megfogadtam intelmeidet.</span> <span class="verse"><a name="23">23</a>Ha a fejedelmek összeülnek, és rólam tárgyalnak, szolgád akkor is rendelkezéseidről elmélkedik.</span> <span class="verse"><a name="24">24</a>Csak a te intelmeidben gyönyörködöm, azok az én tanácsadóim.</span> <span class="verse"><a name="25">25</a>Életem a porhoz tapad: eleveníts meg igéddel!</span> <span class="verse"><a name="26">26</a>Ha dolgaimat elbeszélem, te meghallgatsz. Taníts meg rendelkezéseidre!</span> <span class="verse"><a name="27">27</a>Értesd meg velem utasításaid célját, hogy elmélkedjem csodáidon!</span> <span class="verse"><a name="28">28</a>Nem tudok aludni a bánat miatt, erősíts meg engem igéddel!</span> <span class="verse"><a name="29">29</a>Tarts engem távol a hazugok útjától, és ajándékozz meg kegyelmesen törvényeddel!</span> <span class="verse"><a name="30">30</a>Az igaz utat választottam, döntéseidet magam előtt tartom.</span> <span class="verse"><a name="31">31</a>Ragaszkodom intelmeidhez, URam, ne engedj megszégyenülnöm!</span> <span class="verse"><a name="32">32</a>Parancsolataid útján járok, mert bizakodó szívet adsz nekem.</span> <span class="verse"><a name="33">33</a>Taníts, URam, rendelkezéseid céljára, hogy megfogadjam azokat mindvégig!</span> <span class="verse"><a name="34">34</a>Tégy értelmessé, hogy megfogadjam törvényedet, és megtartsam teljes szívvel.</span> <span class="verse"><a name="35">35</a>Vezess parancsolataid útján, mert abban gyönyörködöm.</span> <span class="verse"><a name="36">36</a>Add, hogy szívem intelmeidre hajoljon, ne a haszonlesésre!</span> <span class="verse"><a name="37">37</a>Fordítsd el tekintetemet, hogy ne nézzek hiábavalóságra, a te utadon éltess engem!</span> <span class="verse"><a name="38">38</a>Teljesítsd be szolgádon ígéretedet, amelyet az istenfélőknek adtál!</span> <span class="verse"><a name="39">39</a>Fordítsd el tőlem a gyalázatot, amelytől borzadok, mert jók a te döntéseid!</span> <span class="verse"><a name="40">40</a>Eleveníts meg igazságoddal, mert vágyódom utasításaidra.</span> <span class="verse"><a name="41">41</a>Teljesedjék be rajtam kegyelmed, URam, és megígért szabadításod,</span> <span class="verse"><a name="42">42</a>hogy választ tudjak adni gyalázóimnak, hiszen igédben bízom.</span> <span class="verse"><a name="43">43</a>Ne vedd ki számból teljesen az igazság beszédét, mert a te döntésedre várok.</span> <span class="verse"><a name="44">44</a>Meg akarom tartani törvényedet állandóan, mindörökké.</span> <span class="verse"><a name="45">45</a>Tágas téren járok, ha a te utasításodat keresem.</span> <span class="verse"><a name="46">46</a>Királyoknak is elmondom intelmeidet, és nem vallok szégyent.</span> <span class="verse"><a name="47">47</a>Gyönyörködöm parancsolataidban, mert szeretem őket.</span> <span class="verse"><a name="48">48</a>Elfogadom parancsolataidat, mert szeretem őket, és elmélkedem rendelkezéseiden.</span> <span class="verse"><a name="49">49</a>Emlékezz szolgádnak tett ígéretedre, amelyhez nekem reménységet adtál.</span> <span class="verse"><a name="50">50</a>Ez a vigasztalásom nyomorúságomban, mert beszéded megelevenít engem.</span> <span class="verse"><a name="51">51</a>Bármennyire csúfolnak is a kevélyek, mégsem hajolok el törvényedtől.</span> <span class="verse"><a name="52">52</a>Ha ősrégi döntéseidre gondolok, megvigasztalódom, URam!</span> <span class="verse"><a name="53">53</a>Elragad az indulat a bűnösök miatt, akik elhagyták törvényedet.</span> <span class="verse"><a name="54">54</a>Rendelkezéseid olyanok nekem, mint az énekek, azon a helyen, ahol jövevény vagyok.</span> <span class="verse"><a name="55">55</a>URam, éjjel is gondolok nevedre, megtartom törvényedet.</span> <span class="verse"><a name="56">56</a>Ez jutott nekem, mert megfogadtam utasításaidat.</span> <span class="verse"><a name="57">57</a>URam, én örökségem! Ígérem, hogy megtartom igéidet.</span> <span class="verse"><a name="58">58</a>Teljes szívből esedezem előtted: légy kegyelmes hozzám ígéreted szerint!</span> <span class="verse"><a name="59">59</a>Utaimat megfontolom, lépteimet intelmeidhez igazítom.</span> <span class="verse"><a name="60">60</a>Sietek, nem tétovázom, megtartom parancsolataidat.</span> <span class="verse"><a name="61">61</a>Ha bűnösök kötelei fonnak is körül, nem feledkezem meg törvényedről.</span> <span class="verse"><a name="62">62</a>Éjfélkor fölkelek, hogy hálát adjak neked igazságos döntéseidért.</span> <span class="verse"><a name="63">63</a>Barátja vagyok mindazoknak, akik istenfélők, és megtartják utasításaidat.</span> <span class="verse"><a name="64">64</a>URam, kegyelmed betölti a földet. Taníts engem rendelkezéseidre!</span> <span class="verse"><a name="65">65</a>Jót tettél szolgáddal ígéreted szerint, URam!</span> <span class="verse"><a name="66">66</a>Taníts engem helyes értelemre és ismeretre, mert hittel fogadtam parancsolataidat.</span> <span class="verse"><a name="67">67</a>Mielőtt nyomorúság ért, tévelyegtem, de most megtartom beszédedet.</span> <span class="verse"><a name="68">68</a>Jó vagy te, és jót teszel, taníts engem rendelkezéseidre!</span> <span class="verse"><a name="69">69</a>Hazugságot koholtak ellenem a kevélyek, de én megfogadom utasításaidat tiszta szívből.</span> <span class="verse"><a name="70">70</a>Kövér a szívük, érzéketlen, én pedig törvényedben gyönyörködöm.</span> <span class="verse"><a name="71">71</a>Jó nekem, hogy nyomorúság ért, hogy megtanuljam rendelkezéseidet.</span> <span class="verse"><a name="72">72</a>Jobb nekem a te törvényed, mint ezernyi arany és ezüst.</span> <span class="verse"><a name="73">73</a>Kezed alkotott és megerősített, tégy értelmessé, hogy megtanuljam parancsolataidat!</span> <span class="verse"><a name="74">74</a>Látnak engem, és örülnek az istenfélők, mert igédben reménykedem.</span> <span class="verse"><a name="75">75</a>Tudom, URam, hogy igazak döntéseid, igazad volt, hogy megaláztál.</span> <span class="verse"><a name="76">76</a>Vigasztaljon meg engem szereteted, ahogyan megígérted szolgádnak.</span> <span class="verse"><a name="77">77</a>Teljesedjék be rajtam irgalmad, hogy éljek, mert törvényedben gyönyörködöm.</span> <span class="verse"><a name="78">78</a>Szégyenüljenek meg a kevélyek, mert galádul bántak velem, én pedig utasításaidon elmélkedem.</span> <span class="verse"><a name="79">79</a>Forduljanak hozzám az istenfélők, akik ismerik intelmeidet.</span> <span class="verse"><a name="80">80</a>Bár lenne szívem tökéletes rendelkezéseid szerint, hogy ne valljak szégyent!</span> <span class="verse"><a name="81">81</a>Szabadításod után sóvárog lelkem, igédben reménykedem.</span> <span class="verse"><a name="82">82</a>Sóvárogva tekintek ígéretedre: Mikor vigasztalsz meg engem?</span> <span class="verse"><a name="83">83</a>Bár olyan vagyok, mint a füstre tett tömlő, nem feledkezem meg rendelkezéseidről.</span> <span class="verse"><a name="84">84</a>Hány napja van még szolgádnak? Mikor tartasz ítéletet üldözőimen?</span> <span class="verse"><a name="85">85</a>Vermeket ástak nekem a kevélyek, akik nem törvényed szerint élnek.</span> <span class="verse"><a name="86">86</a>Minden parancsolatod igaz. Galádul üldöznek, segíts meg!</span> <span class="verse"><a name="87">87</a>Csaknem kiirtottak a földről, mert nem hanyagoltam el utasításaidat.</span> <span class="verse"><a name="88">88</a>Tartsd meg életemet kegyelmesen, én pedig megtartom intelmeidet.</span> <span class="verse"><a name="89">89</a>URam, igéd örökké megmarad, szilárdan, akár az ég.</span> <span class="verse"><a name="90">90</a>Nemzedékről nemzedékre megmarad igazságod. Megszilárdítottad a földet, ezért áll.</span> <span class="verse"><a name="91">91</a>Döntéseid szerint áll ma is, mert téged szolgál a mindenség.</span> <span class="verse"><a name="92">92</a>Ha nem törvényed gyönyörködtetne, elpusztulnék nyomorúságomban.</span> <span class="verse"><a name="93">93</a>Sohasem felejtem el utasításaidat, mert azokkal éltetsz engem.</span> <span class="verse"><a name="94">94</a>Tied vagyok! Szabadíts meg, hiszen utasításaidat kutatom.</span> <span class="verse"><a name="95">95</a>Arra várnak a bűnösök, hogy elpusztíthassanak, de én intelmeidre figyelek.</span> <span class="verse"><a name="96">96</a>Látom, hogy vége lesz mindennek, ami megvan, de a te parancsolatod végtelen.</span> <span class="verse"><a name="97">97</a>Mennyire szeretem törvényedet! Egész nap azon elmélkedem.</span> <span class="verse"><a name="98">98</a>Bölcsebbé tesz ellenségeimnél parancsolatod, és enyém marad az örökké.</span> <span class="verse"><a name="99">99</a>Minden tanítómnál okosabb lettem, mert intelmeiden elmélkedem.</span> <span class="verse"><a name="100">100</a>Értelmesebb vagyok a véneknél, mert megfogadtam utasításaidat.</span> <span class="verse"><a name="101">101</a>Nem lépek lábammal semmilyen rossz útra, hogy megtarthassam igédet.</span> <span class="verse"><a name="102">102</a>Döntéseidtől nem tértem el, mert te tanítottál azokra.</span> <span class="verse"><a name="103">103</a>Milyen édesek ínyemnek ígéreteid! Édesebbek, mint számnak a méz.</span> <span class="verse"><a name="104">104</a>Utasításaid értelmessé tettek, ezért gyűlölök minden hamis ösvényt.</span> <span class="verse"><a name="105">105</a>Lábam előtt mécses a te igéd, ösvényem világossága.</span> <span class="verse"><a name="106">106</a>Esküszöm és fogadom, hogy megtartom igazságos döntéseidet.</span> <span class="verse"><a name="107">107</a>Nagy nyomorúságba jutottam, tartsd meg életemet ígéreted szerint, URam!</span> <span class="verse"><a name="108">108</a>Önként vállalt fogadalmaimat fogadd kegyesen, URam, és taníts engem döntéseidre!</span> <span class="verse"><a name="109">109</a>Életem folyton veszélyben van, törvényedről mégsem feledkezem meg.</span> <span class="verse"><a name="110">110</a>Csapdát készítettek nekem a bűnösök, utasításaidtól mégsem tértem el.</span> <span class="verse"><a name="111">111</a>Intelmeidet kaptam örökségül örökre, azok örvendeztetik szívemet.</span> <span class="verse"><a name="112">112</a>Szívből törekszem rendelkezéseid teljesítésére, ennek örök jutalma van.</span> <span class="verse"><a name="113">113</a>Gyűlölöm a kétszínűséget, de szeretem törvényedet.</span> <span class="verse"><a name="114">114</a>Rejtekhelyem és pajzsom vagy, igédben reménykedem.</span> <span class="verse"><a name="115">115</a>Távozzatok tőlem, ti gonosztevők! Én megfogadom, Istenem, parancsolataidat.</span> <span class="verse"><a name="116">116</a>Támogass engem ígéreted szerint, hogy éljek, és ne szégyenítsd meg reménységemet!</span> <span class="verse"><a name="117">117</a>Erősíts engem, hogy megszabaduljak, és mindig törődni fogok rendelkezéseiddel.</span> <span class="verse"><a name="118">118</a>Elveted mindazokat, akik eltérnek rendelkezéseidtől, mert ármánykodásuk galád.</span> <span class="verse"><a name="119">119</a>Salaknak tartod a föld minden bűnösét, ezért szeretem intelmeidet.</span> <span class="verse"><a name="120">120</a>Megborzadt a testem, mert rettegek tőled, félek ítéleteidtől.</span> <span class="verse"><a name="121">121</a>Azt tettem, ami törvényes és igaz, ne szolgáltass ki a hatalmaskodóknak!</span> <span class="verse"><a name="122">122</a>Vállalj kezességet szolgádért, hogy a kevélyek ne hatalmaskodjanak rajtam!</span> <span class="verse"><a name="123">123</a>Szemem epedve várja segítségedet és megígért igazságodat.</span> <span class="verse"><a name="124">124</a>Bánj kegyelmesen szolgáddal, taníts engem rendelkezéseidre!</span> <span class="verse"><a name="125">125</a>Szolgád vagyok, adj értelmet, hogy megismerjem intelmeidet!</span> <span class="verse"><a name="126">126</a>Itt az ideje, hogy cselekedj, URam, mert megszegték törvényedet!</span> <span class="verse"><a name="127">127</a>Én pedig szeretem parancsolataidat, jobban az aranynál, a színaranynál is.</span> <span class="verse"><a name="128">128</a>Ezért mindenben helyeslem utasításaidat, és gyűlölök minden hamis ösvényt.</span> <span class="verse"><a name="129">129</a>Csodálatosak intelmeid, azért megfogadja azokat lelkem.</span> <span class="verse"><a name="130">130</a>Igéd kijelentése világosságot gyújt, értelmessé teszi az együgyűeket.</span> <span class="verse"><a name="131">131</a>Kinyitom számat és lihegek, úgy vágyódom parancsolataid után.</span> <span class="verse"><a name="132">132</a>Fordulj felém, és könyörülj rajtam, ahogyan szoktál azokon, akik szeretik nevedet.</span> <span class="verse"><a name="133">133</a>Szilárdítsd meg lépteimet ígéreteddel, hogy ne uralkodjék rajtam semmiféle gazság.</span> <span class="verse"><a name="134">134</a>Szabadíts meg a hatalmaskodó emberektől, hogy megtarthassam utasításaidat.</span> <span class="verse"><a name="135">135</a>Ragyogó arccal nézz szolgádra, és taníts engem rendelkezéseidre!</span> <span class="verse"><a name="136">136</a>Könny patakzik szememből azok miatt, akik nem tartják meg törvényedet.</span> <span class="verse"><a name="137">137</a>Igaz vagy, URam, és helyesek döntéseid.</span> <span class="verse"><a name="138">138</a>Elrendelt intelmeid igazak, és igen megbízhatók.</span> <span class="verse"><a name="139">139</a>Belső indulat sorvaszt engem, mert ellenfeleim megfeledkeztek igédről.</span> <span class="verse"><a name="140">140</a>Nagyon tiszta a te beszéded, szolgád szereti azt.</span> <span class="verse"><a name="141">141</a>Bár kicsiny és megvetett vagyok, utasításaidat mégsem felejtem el.</span> <span class="verse"><a name="142">142</a>Igazságod örökké igaz, és törvényed maradandó.</span> <span class="verse"><a name="143">143</a>Ínség és nyomorúság ért engem, parancsolataid mégis gyönyörködtetnek.</span> <span class="verse"><a name="144">144</a>Intelmeid örökké igazak, tégy értelmessé, hogy éljek!</span> <span class="verse"><a name="145">145</a>Teljes szívből kiáltok hozzád: Hallgass meg, URam! És én megfogadom rendelkezéseidet.</span> <span class="verse"><a name="146">146</a>Hozzád kiáltok: Szabadíts meg! És én megtartom intelmeidet.</span> <span class="verse"><a name="147">147</a>Ébren vagyok virradatkor, és fohászkodom, igédben reménykedem.</span> <span class="verse"><a name="148">148</a>Ébren van szemem az éjszakai őrváltáskor is, és elmélkedem ígéreteiden.</span> <span class="verse"><a name="149">149</a>Hallgasd meg szavamat kegyelmesen! URam, döntéseiddel éltess engem!</span> <span class="verse"><a name="150">150</a>Közel vannak hozzám, akik galádul üldöznek, törvényedtől viszont eltávolodtak.</span> <span class="verse"><a name="151">151</a>De te is közel vagy, URam, és minden parancsolatod maradandó.</span> <span class="verse"><a name="152">152</a>Régóta ismerem intelmeidet, örökre megállapítottad azokat.</span> <span class="verse"><a name="153">153</a>Lásd meg nyomorúságomat, és szabadíts meg, mert nem felejtettem el törvényedet.</span> <span class="verse"><a name="154">154</a>Pereld peremet, és válts meg, ígéreted szerint tartsd meg életemet!</span> <span class="verse"><a name="155">155</a>Távol van a bűnösöktől a segítség, mert nem törődnek rendelkezéseiddel.</span> <span class="verse"><a name="156">156</a>Nagy a te irgalmad, URam, döntéseiddel éltess engem!</span> <span class="verse"><a name="157">157</a>Sokan vannak üldözőim és ellenségeim, intelmeidtől mégsem fordultam el.</span> <span class="verse"><a name="158">158</a>Láttam a hűtleneket, és megundorodtam, mert nem tartották meg beszédedet.</span> <span class="verse"><a name="159">159</a>Lásd, mennyire szeretem utasításaidat! URam, tartsd meg életemet kegyelmesen!</span> <span class="verse"><a name="160">160</a>Igéd tartalma maradandó, és minden igaz döntésed örökre szól.</span> <span class="verse"><a name="161">161</a>Fejedelmek üldöznek ok nélkül, de szívemet csak igéd rettentheti meg.</span> <span class="verse"><a name="162">162</a>Úgy örülök beszédednek, mint aki nagy zsákmányra talál.</span> <span class="verse"><a name="163">163</a>A hazugságot gyűlölöm, utálom, törvényedet azonban szeretem.</span> <span class="verse"><a name="164">164</a>Naponta hétszer dicsérlek téged igazságos döntéseidért.</span> <span class="verse"><a name="165">165</a>Nagy békességük van azoknak, akik szeretik törvényedet&#59; nem botlanak meg azok.</span> <span class="verse"><a name="166">166</a>Segítségedben reménykedem, URam, és teljesítem parancsolataidat.</span> <span class="verse"><a name="167">167</a>Megtartja lelkem intelmeidet, mert nagyon szeretem azokat.</span> <span class="verse"><a name="168">168</a>Megtartom utasításaidat és intelmeidet, hiszen minden utamat ismered.</span> <span class="verse"><a name="169">169</a>URam, hadd szálljon hozzád esedezésem, tégy értelmessé igéddel!</span> <span class="verse"><a name="170">170</a>Jusson színed elé könyörgésem, ígéreted szerint ments meg engem!</span> <span class="verse"><a name="171">171</a>Áradjon ajkamról a dicséret, mert megtanítasz rendelkezéseidre.</span> <span class="verse"><a name="172">172</a>Válaszoljon beszédedre nyelvem, mert minden parancsolatod igaz.</span> <span class="verse"><a name="173">173</a>Kezed legyen segítségemre, mert utasításaidat választottam.</span> <span class="verse"><a name="174">174</a>Szabadításodra vágyom, URam, törvényedben gyönyörködöm.</span> <span class="verse"><a name="175">175</a>Tartsd meg életemet, hogy dicsérhesselek, és döntéseiddel segíts engem!</span> <span class="verse"><a name="176">176</a>Bolyongok, mint az eltévedt juh. Keresd meg szolgádat, hiszen nem feledkeztem meg parancsolataidról.</span> </p></div</div></div></body></html>