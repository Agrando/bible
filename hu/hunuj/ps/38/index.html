<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 38</strong></div><p><span class="verse"><a name="1">1</a>Dávid zsoltára. Emlékeztetőül. URam, ne feddj meg felindulásodban, ne ostorozz lángoló haragodban!</span> <span class="verse"><a name="2">2</a>Mert nyilaid belém hatoltak, és rám nehezedett kezed.</span> <span class="verse"><a name="3">3</a>Nincs ép hely testemen sújtó haragod miatt, nincs sértetlen csontom vétkem miatt.</span> <span class="verse"><a name="4">4</a>Mert bűneim összecsaptak fejem fölött, súlyos teherként nehezednek rám.</span> <span class="verse"><a name="5">5</a>Megbűzhödtek, elgennyesedtek sebeim oktalanságom miatt.</span> <span class="verse"><a name="6">6</a>Elcsüggedtem, meggörnyedtem nagyon, úgy járkálok egész nap, mint aki gyászol.</span> <span class="verse"><a name="7">7</a>Derekam égő fájdalommal van tele, nincs ép hely testemen.</span> <span class="verse"><a name="8">8</a>Kimerültem, végképp összetörtem, szívem gyötrelmében kiáltozom.</span> <span class="verse"><a name="9">9</a>Uram, előtted van minden kívánságom, nincs rejtve előtted sóhajtásom.</span> <span class="verse"><a name="10">10</a>Szívem hevesen dobog, erőm elhagyott, szemem világa sincs már velem.</span> <span class="verse"><a name="11">11</a>Szeretteim és barátaim félreállnak, mert csapás ért, rokonaim is elhúzódnak tőlem.</span> <span class="verse"><a name="12">12</a>Tőrt vetettek, akik életemre törnek, akik vesztemet akarják, arról beszélnek, hogyan ártsanak nekem, és csalárd terveken gondolkoznak mindennap.</span> <span class="verse"><a name="13">13</a>De én meg sem hallom, mintha süket volnék, olyan vagyok, mint egy néma, aki nem nyitja ki száját.</span> <span class="verse"><a name="14">14</a>Olyan vagyok, mint aki nem hall, és szájában nincs ellenvetés.</span> <span class="verse"><a name="15">15</a>Mert benned reménykedem, URam, te majd megfelelsz nekik, Uram, Istenem!</span> <span class="verse"><a name="16">16</a>Bárcsak ne nevetnének rajtam, ha lábam meginog - gondoltam -, ne lennének dölyfösek velem szemben!</span> <span class="verse"><a name="17">17</a>Hiszen már közel vagyok az eleséshez, szüntelenül gyötör a fájdalom.</span> <span class="verse"><a name="18">18</a>Bizony, megvallom bűnömet, bánkódom vétkeim miatt.</span> <span class="verse"><a name="19">19</a>De ellenségeim életerősek, sokan vannak, akik ok nélkül gyűlölnek.</span> <span class="verse"><a name="20">20</a>Rosszal fizetnek nekem a jóért, rám támadnak, pedig én jóra törekszem.</span> <span class="verse"><a name="21">21</a>Ne hagyj el engem, URam, Istenem, ne légy távol tőlem!</span> <span class="verse"><a name="22">22</a>Siess segítségemre, Uram, szabadítóm!</span> </p></div</div></div></body></html>