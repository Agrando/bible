<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 10</strong></div><p><span class="verse"><a name="1">1</a>URam, miért állsz oly távol, miért rejtőzöl el a szükség idején?</span> <span class="verse"><a name="2">2</a>A bűnösök gőgjükben üldözik a nyomorultat, de saját ármánykodásuk ejti el őket.</span> <span class="verse"><a name="3">3</a>Dicsekszik kapzsiságával a bűnös, és áldást mond a haszonleső, de ezzel megcsúfolja az URat.</span> <span class="verse"><a name="4">4</a>Fennhéjázva mondja a bűnös: Nem lesz számonkérés, nincs Isten! Ez minden gondolata.</span> <span class="verse"><a name="5">5</a>Útjai mindenkor eredményesek, azt hiszi, hogy messze van ítéleted, semmibe veszi ellenségeit.</span> <span class="verse"><a name="6">6</a>Azt mondja magában: Nem rendülök meg, nemzedékek váltják egymást, de engem nem ér baj.</span> <span class="verse"><a name="7">7</a>Szája tele van átokkal, csalással és durvasággal, nyelve nyomorúságot és bajt okoz.</span> <span class="verse"><a name="8">8</a>Ólálkodik a házak körül, titokban meggyilkolja az ártatlant, szeme a gyámoltalant figyeli.</span> <span class="verse"><a name="9">9</a>Lesben áll rejtekhelyén, mint oroszlán a bozótban. Lesi, hogy elragadhassa a nyomorultat. Kiveti hálóját, és elragadja a nyomorultat.</span> <span class="verse"><a name="10">10</a>Szétzúzza, levágja a gyámoltalanokat, ha a körmei közé jutnak.</span> <span class="verse"><a name="11">11</a>Azt mondja magában: Elfelejtett az Isten, eltakarta arcát, nem lát meg soha!</span> <span class="verse"><a name="12">12</a>Állj elő, URam, emeld föl kezedet, Istenem! Ne feledkezz meg a nyomorultakról!</span> <span class="verse"><a name="13">13</a>Miért vetheti meg Istent a bűnös? Miért mondhatja magában: Nem lesz számonkérés?!</span> <span class="verse"><a name="14">14</a>Pedig te látod a vészt és a bánatot, rátekintesz, és kezedben tartod. Rád bízhatja magát a gyámoltalan, az árvának te vagy a segítője.</span> <span class="verse"><a name="15">15</a>Törd össze a bűnös hatalmát, a gonosztól kérd számon bűnét, hogy nyoma se maradjon!</span> <span class="verse"><a name="16">16</a>Király lesz az ÚR mindörökké, a pogányok pedig kivesznek országából.</span> <span class="verse"><a name="17">17</a>Az alázatosok kívánságát meghallgatod, URam. Megerősíted szívüket, feléjük fordítod füledet,</span> <span class="verse"><a name="18">18</a>véded az árva és elnyomott ügyét, hogy ne hatalmaskodjék többé senki a földön.</span> </p></div</div></div></body></html>