<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 27</strong></div><p><span class="verse"><a name="1">1</a>Dávidé. Világosságom és segítségem az ÚR, kitől félnék? Életemnek ereje az ÚR, kitől rettegnék?</span> <span class="verse"><a name="2">2</a>Ha rám támadnak is a gonoszok, szorongató ellenségeim, hogy marcangoljanak engem, majd megbotlanak, és elesnek.</span> <span class="verse"><a name="3">3</a>Ha egy egész tábor jön is ellenem, nem fél a szívem. Ha háború tör is rám, én akkor is bizakodom.</span> <span class="verse"><a name="4">4</a>Egy dolgot kérek az ÚRtól, azért esedezem: hogy az ÚR házában lakhassam egész életemben&#59; láthassam, milyen jóságos az ÚR, és gyönyörködhessem templomában.</span> <span class="verse"><a name="5">5</a>Megóv engem sátrában a veszedelem napján. Elrejt sátra mélyén, magas kősziklára helyez engem.</span> <span class="verse"><a name="6">6</a>Így hát fölemelt fővel állok ellenségeim között, ezért örvendezve mutatok be áldozatot az ÚR sátrában, és éneket zengek az ÚRnak.</span> <span class="verse"><a name="7">7</a>Halld meg, URam, hívó hangomat! Könyörülj rajtam, hallgass meg!</span> <span class="verse"><a name="8">8</a>Ha ezt mondod: Járuljatok színem elé! - szívem így válaszol: Színed elé járulok, URam!</span> <span class="verse"><a name="9">9</a>Ne rejtsd el előlem orcádat, ne utasítsd el haragosan szolgádat! Te vagy az én segítségem, ne vess el, ne hagyj el, szabadító Istenem!</span> <span class="verse"><a name="10">10</a>Ha apám, anyám elhagyna is, az ÚR magához fogad engem.</span> <span class="verse"><a name="11">11</a>URam, taníts meg utadra, vezess a helyes ösvényen, mert ellenségeim vannak!</span> <span class="verse"><a name="12">12</a>Ne dobj oda ellenségeim indulatának, mert hamis tanúk támadtak rám, bosszút lihegnek.</span> <span class="verse"><a name="13">13</a>De én hiszem, hogy még meglátom az ÚR jóságát az élők földjén.</span> <span class="verse"><a name="14">14</a>Reménykedj az ÚRban, légy erős és bátor szívű, reménykedj az ÚRban!</span> </p></div</div></div></body></html>