<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 28</strong></div><p><span class="verse"><a name="1">1</a>Dávidé. Téged hívlak, URam, kősziklám, ne fordulj el tőlem némán! Mert ha némán elfordulsz, hasonló leszek a sírba roskadókhoz.</span> <span class="verse"><a name="2">2</a>Halld meg esedező hangomat, amikor segítségért kiáltok, kezemet fölemelve szent templomod felé.</span> <span class="verse"><a name="3">3</a>Ne sorolj a bűnösök és gonosztevők közé, akik békésen beszélnek embertársaikkal, de rossz szándék van a szívükben.</span> <span class="verse"><a name="4">4</a>Fizess meg nekik tetteik szerint, gonosz cselekedeteik szerint! Kezük munkája szerint fizess meg nekik, torold meg rajtuk, amit elkövettek!</span> <span class="verse"><a name="5">5</a>Mivel nem figyelnek az ÚR tetteire, sem kezének munkájára, lerombolja, nem építi őket.</span> <span class="verse"><a name="6">6</a>Áldott az ÚR, mert meghallgatta esedező hangomat.</span> <span class="verse"><a name="7">7</a>Erőm és pajzsom az ÚR, benne bízik szívem. Ő megsegített, ezért vidám a szívem, és énekelve adok neki hálát.</span> <span class="verse"><a name="8">8</a>Az ÚR az ő népének erőssége, felkentjének megsegítő ereje.</span> <span class="verse"><a name="9">9</a>Segítsd meg népedet, áldd meg örökségedet, légy pásztora, és gondozd örökké!</span> </p></div</div></div></body></html>