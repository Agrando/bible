<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 74</strong></div><p><span class="verse"><a name="1">1</a>Ászáf tanítókölteménye. Miért vetettél el, Istenem, oly régóta, miért lángol haragod legelőd nyája ellen?</span> <span class="verse"><a name="2">2</a>Gondolj gyülekezetedre, amelyet hajdan létrehoztál, örökségedre, a néptörzsre, amelyet megváltottál, a Sion hegyére, amelyen laktál!</span> <span class="verse"><a name="3">3</a>Irányítsd lépteidet a régi romokra! Szentélyedben az ellenség mindent lerombolt!</span> <span class="verse"><a name="4">4</a>Ellenségeid ordítoztak kijelentésed helyén, és kitűzték ott jelvényeiket.</span> <span class="verse"><a name="5">5</a>Olyanok voltak, mint akik a sűrű fák közt fejszét emelnek magasra.</span> <span class="verse"><a name="6">6</a>Még faragványait is mind összetörték fejszékkel és baltákkal.</span> <span class="verse"><a name="7">7</a>Lángba borították szent helyedet, porig alázták neved hajlékát.</span> <span class="verse"><a name="8">8</a>Igázzuk le őket egészen! - mondták magukban, és fölperzselték az országban Isten minden hajlékát.</span> <span class="verse"><a name="9">9</a>Jeleket nem látunk, próféta nincs többé, és senki sem tudja, meddig tart ez még?</span> <span class="verse"><a name="10">10</a>Isten, meddig gyalázhat az ellenfél? Örökké csúfolhatja nevedet az ellenség?</span> <span class="verse"><a name="11">11</a>Miért tartod vissza kezedet? Emeld föl jobbodat, végezz velük!</span> <span class="verse"><a name="12">12</a>De Isten a királyom kezdettől fogva, aki szabadító tetteket vitt véghez a földön.</span> <span class="verse"><a name="13">13</a>Te szorítottad vissza erőddel a tengert, te törted össze a tengeri szörnyek fejét.</span> <span class="verse"><a name="14">14</a>Te zúztad szét a Leviátán fejeit, és a puszta népének adtad eledelül.</span> <span class="verse"><a name="15">15</a>Te fakasztottál forrást és patakot, te szárítottál ki bővizű folyókat.</span> <span class="verse"><a name="16">16</a>Tiéd a nappal, az éjjel is tiéd, te tetted helyükre a csillagokat s a napot.</span> <span class="verse"><a name="17">17</a>Te szabtad meg a föld minden határát, te alkottál nyarat és telet.</span> <span class="verse"><a name="18">18</a>Erre emlékezz, URam, mert ellenség gyaláz, és bolond nép csúfolja nevedet.</span> <span class="verse"><a name="19">19</a>Ne dobd oda gerlicédet a vadaknak, nyomorultjaid életéről ne feledkezz el végképp!</span> <span class="verse"><a name="20">20</a>Tekints szövetségedre, mert erőszakkal vannak tele az ország legeldugottabb helyei is!</span> <span class="verse"><a name="21">21</a>Ne maradjon meggyalázva az elnyomott, dicsérje nevedet a nyomorult és a szegény!</span> <span class="verse"><a name="22">22</a>Szállj perbe, perelj, Istenem! Gondold meg, hogy a bolond mennyire gyaláz téged szüntelen!</span> <span class="verse"><a name="23">23</a>Ne felejtsd el ellenségeid hangját, támadóid egyre növekvő zajongását!</span> </p></div</div></div></body></html>