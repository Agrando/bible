<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 39</strong></div><p><span class="verse"><a name="1">1</a>A karmesternek, Jedútúnnak: Dávid zsoltára. Ezt határoztam: vigyázok szavaimra, hogy ne vétkezzem nyelvemmel, megzabolázom számat, ha gonosz ember kerül elém.</span> <span class="verse"><a name="2">2</a>Néma voltam, szótalan, hallgattam, de ez nem volt jó, fájdalmam kiújult.</span> <span class="verse"><a name="3">3</a>Szívem fölhevült bennem, míg sóhajtoztam, lángra lobbantam, nyelvemmel beszélni kezdtem:</span> <span class="verse"><a name="4">4</a>Add tudtomra, URam, életem végét, meddig tart napjaim sora, hadd tudjam meg, milyen mulandó vagyok!</span> <span class="verse"><a name="5">5</a>Íme, arasznyivá tetted napjaimat, életem ideje semmiség előtted. Mint egy lehelet, annyit ér minden ember, aki él. (Szela.)</span> <span class="verse"><a name="6">6</a>Árnyékként jár-kel itt az ember, bizony hiába vesződik. Gyűjtöget, de nem tudja, ki fogja hasznát venni.</span> <span class="verse"><a name="7">7</a>Így hát mit várhatok, Uram? Egyedül benned reménykedem!</span> <span class="verse"><a name="8">8</a>Ments meg az ellenem vétőktől, ne engedd, hogy a bolondok gyalázzanak!</span> <span class="verse"><a name="9">9</a>Néma maradok, nem nyitom ki számat, hiszen te munkálkodsz.</span> <span class="verse"><a name="10">10</a>Vedd le rólam csapásodat, elpusztulok sújtó kezed alatt!</span> <span class="verse"><a name="11">11</a>A bűn miatt büntetéssel fenyíted az embert, tönkreteszed szépségét, mint a moly. Mint egy lehelet, annyit ér minden ember. (Szela.)</span> <span class="verse"><a name="12">12</a>Hallgasd meg imádságomat, URam, figyelj segélykiáltásomra! Könnyeim láttán ne légy néma, mert jövevény vagyok nálad, zsellér, mint minden ősöm.</span> <span class="verse"><a name="13">13</a>Ne nézz rám haraggal, hadd viduljak föl, mielőtt elmegyek, és nem leszek többé.</span> </p></div</div></div></body></html>