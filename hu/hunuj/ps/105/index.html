<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 105</strong></div><p><span class="verse"><a name="1">1</a>Adjatok hálát az ÚRnak, hívjátok segítségül nevét, hirdessétek tetteit a népek közt!</span> <span class="verse"><a name="2">2</a>Énekeljetek, zengjetek zsoltárt neki, emlegessétek minden csodáját!</span> <span class="verse"><a name="3">3</a>Dicsőítsétek szent nevét, szívből örüljenek, akik keresik az URat!</span> <span class="verse"><a name="4">4</a>Folyamodjatok az ÚRhoz, az ő hatalmához, keressétek orcáját szüntelen!</span> <span class="verse"><a name="5">5</a>Emlékezzetek csodatetteire, amelyeket véghezvitt, csodáira és döntéseire,</span> <span class="verse"><a name="6">6</a>ti, Ábrahám utódai, kik szolgái vagytok, Jákóbnak fiai, kiket kiválasztott!</span> <span class="verse"><a name="7">7</a>Ő, az ÚR, a mi Istenünk, az egész földnek szólnak döntései.</span> <span class="verse"><a name="8">8</a>Örökké emlékezik szövetségére, az ezer nemzedéknek parancsolt igére,</span> <span class="verse"><a name="9">9</a>amit Ábrahámmal kötött, ahogy Izsáknak megesküdött.</span> <span class="verse"><a name="10">10</a>Jákób elé tárta, elrendelte, Izráelnek örök szövetségül:</span> <span class="verse"><a name="11">11</a>Neked adom - mondta - Kánaán földjét kiosztott örökségül!</span> <span class="verse"><a name="12">12</a>Akkor még alig néhányan voltak, kevesen éltek ott mint jövevények.</span> <span class="verse"><a name="13">13</a>Nemzettől nemzetig vándoroltak, egyik országból a másik néphez.</span> <span class="verse"><a name="14">14</a>De senkinek sem engedte elnyomni őket, sőt királyokat is megintett miattuk:</span> <span class="verse"><a name="15">15</a>Ne nyúljatok fölkentjeimhez, prófétáimat se bántsátok!</span> <span class="verse"><a name="16">16</a>Azután éhséget idézett elő a földön, eltörte a kenyér botját mindenütt.</span> <span class="verse"><a name="17">17</a>De elküldött előttük egy embert, a rabszolgának eladott Józsefet.</span> <span class="verse"><a name="18">18</a>Lábát bilincsbe szorították, őt magát vasra verték,</span> <span class="verse"><a name="19">19</a>míg jóslata be nem teljesedett, és az ÚR szava igazolta őt.</span> <span class="verse"><a name="20">20</a>Üzent érte a király, és szabadon engedte, a népek uralkodója kiengedte őt.</span> <span class="verse"><a name="21">21</a>Úrrá tette palotájában, egész vagyonának kormányzójává,</span> <span class="verse"><a name="22">22</a>hogy a vezetőket tetszése szerint oktassa, a véneket bölcsességre tanítsa.</span> <span class="verse"><a name="23">23</a>Így került Izráel Egyiptomba, Jákób Hám országában tartózkodott.</span> <span class="verse"><a name="24">24</a>Igen szaporává tette népét az ÚR, erősebbé ellenségeinél,</span> <span class="verse"><a name="25">25</a>akiknek szívét megváltoztatta, hogy gyűlöljék népét, és bánjanak álnokul szolgáival.</span> <span class="verse"><a name="26">26</a>Elküldte szolgáját, Mózest és Áront, akit kiválasztott.</span> <span class="verse"><a name="27">27</a>Ezek csodálatos dolgokat vittek véghez köztük, csodákat Hám országában.</span> <span class="verse"><a name="28">28</a>Sötétséget küldött, és sötét lett, mégis ellenálltak szavának.</span> <span class="verse"><a name="29">29</a>Vizeiket vérré változtatta, és elpusztította halaikat.</span> <span class="verse"><a name="30">30</a>Békák hemzsegtek földjükön, még a király szobáiban is.</span> <span class="verse"><a name="31">31</a>Szavára bogarak jöttek, meg szúnyogok egész területükre.</span> <span class="verse"><a name="32">32</a>Eső helyett jégesőt adott nekik, földjükre lángoló tüzet.</span> <span class="verse"><a name="33">33</a>Elverte szőlőjüket és fügefájukat, összetörte határukban a fákat.</span> <span class="verse"><a name="34">34</a>Szavára sáskák jöttek és számtalan szöcske.</span> <span class="verse"><a name="35">35</a>Felfaltak országukban minden füvet, felfalták földjük termését.</span> <span class="verse"><a name="36">36</a>Végül megölt országukban minden elsőszülöttet, férfierejük első termését.</span> <span class="verse"><a name="37">37</a>Őket pedig kihozta, megrakva ezüsttel, arannyal, és törzseikben nem akadt botladozó.</span> <span class="verse"><a name="38">38</a>Örültek kivonulásuknak az egyiptomiak, mert rettegés szállta meg őket miattuk.</span> <span class="verse"><a name="39">39</a>Felhőt terített rájuk oltalmul, és tűzzel világított éjjel.</span> <span class="verse"><a name="40">40</a>Kérésükre fürjeket hozott, és mennyei kenyérrel tartotta jól őket.</span> <span class="verse"><a name="41">41</a>Megnyitotta a kősziklát, és ömlött a víz, folyó áradt a szomjú földön.</span> <span class="verse"><a name="42">42</a>Mert emlékezett szent ígéretére, melyet szolgájának, Ábrahámnak tett,</span> <span class="verse"><a name="43">43</a>és kihozta népét örvendezve, választottait vigadozva.</span> <span class="verse"><a name="44">44</a>Pogányok országát adta nekik, nemzetek munkájának gyümölcsét örökölték,</span> <span class="verse"><a name="45">45</a>hogy megtartsák rendelkezéseit, és megfogadják tanításait. Dicsérjétek az URat!</span> </p></div</div></div></body></html>