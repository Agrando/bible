<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 140</strong></div><p><span class="verse"><a name="1">1</a>A karmesternek: Dávid zsoltára. Ments meg, URam, a gonosz emberektől, oltalmazz meg az erőszakos emberektől,</span> <span class="verse"><a name="2">2</a>akik rosszat terveznek szívükben, minden nap háborúságot szítanak!</span> <span class="verse"><a name="3">3</a>Nyelvük éles, mint a kígyóé, viperaméreg van ajkukon. (Szela.)</span> <span class="verse"><a name="4">4</a>Őrizz meg, URam, a bűnösök hatalmától, oltalmazz meg az erőszakos emberektől, akik jártomban el akarnak gáncsolni!</span> <span class="verse"><a name="5">5</a>Tőrt vetettek nekem a gőgös emberek, köteleket és hálót feszítettek ki, az út mentén csapdát állítottak nekem. (Szela.)</span> <span class="verse"><a name="6">6</a>Te vagy Istenem - mondom az ÚRnak -, figyelj hát, URam, könyörgő szavamra!</span> <span class="verse"><a name="7">7</a>Én Uram, URam, hatalmas szabadítóm, te véded fejemet a küzdelem napján.</span> <span class="verse"><a name="8">8</a>Ne teljesítsd, URam, a bűnös kívánságát, ne engedd sikerülni terveit, ne fuvalkodhasson fel! (Szela.)</span> <span class="verse"><a name="9">9</a>A körülöttem ólálkodók fejére zúduljon az a nyomorúság, amit ajkuk felidéz!</span> <span class="verse"><a name="10">10</a>Hulljon rájuk tüzes parázs, taszítsd őket vizes gödrökbe, hogy föl ne kelhessenek!</span> <span class="verse"><a name="11">11</a>Ne maradjon meg a rágalmazó a földön, az erőszakos embert üldözze gonoszsága, míg össze nem roskad!</span> <span class="verse"><a name="12">12</a>Tudom, hogy az ÚR felkarolja a nyomorultak ügyét, a szegények jogát.</span> <span class="verse"><a name="13">13</a>Csak az igazak magasztalják nevedet, a becsületesek maradnak meg színed előtt.</span> </p></div</div></div></body></html>