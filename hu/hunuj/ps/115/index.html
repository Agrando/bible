<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 115</strong></div><p><span class="verse"><a name="1">1</a>Ne nekünk, URam, ne nekünk, hanem a te nevednek szerezz dicsőséget szeretetedért és hűségedért!</span> <span class="verse"><a name="2">2</a>Miért mondanák a pogányok: Hol van az ő Istenük?</span> <span class="verse"><a name="3">3</a>A mi Istenünk a mennyben van, megalkotott mindent, amit akart!</span> <span class="verse"><a name="4">4</a>A bálványok ezüstből és aranyból vannak, emberi kéz csinálmányai.</span> <span class="verse"><a name="5">5</a>Van szájuk, de nem beszélnek, van szemük, de nem látnak.</span> <span class="verse"><a name="6">6</a>Van fülük, de nem hallanak, van orruk, de nem szagolnak.</span> <span class="verse"><a name="7">7</a>Van kezük, de nem tapintanak, van lábuk, de nem járnak, nem jön ki hang a torkukon.</span> <span class="verse"><a name="8">8</a>Hozzájuk hasonlók lesznek készítőik, és mindazok, akik bennük bíznak.</span> <span class="verse"><a name="9">9</a>Izráel, az ÚRban bízzál! Segítséged és pajzsod ő.</span> <span class="verse"><a name="10">10</a>Áron háza, az ÚRban bízzál! Segítséged és pajzsod ő.</span> <span class="verse"><a name="11">11</a>Akik félitek az URat, az ÚRban bízzatok! Segítségetek és pajzsotok ő.</span> <span class="verse"><a name="12">12</a>Gondol ránk az ÚR, meg fog áldani. Megáldja Izráel házát, megáldja Áron házát.</span> <span class="verse"><a name="13">13</a>Megáldja azokat, akik félik az URat, a kicsinyeket a nagyokkal együtt.</span> <span class="verse"><a name="14">14</a>Szaporítson meg titeket az ÚR, titeket és fiaitokat!</span> <span class="verse"><a name="15">15</a>Áldjon meg titeket az ÚR, aki az eget és a földet alkotta!</span> <span class="verse"><a name="16">16</a>Az egek az ÚR egei, de a földet az embereknek adta.</span> <span class="verse"><a name="17">17</a>Nem a halottak dicsérik az URat, nem azok, akik a csend honába tértek,</span> <span class="verse"><a name="18">18</a>hanem mi, mi áldjuk az URat most és mindörökké. Dicsérjétek az URat!</span> </p></div</div></div></body></html>