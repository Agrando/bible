<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 84</strong></div><p><span class="verse"><a name="1">1</a>A karmesternek: "A szőlőtaposók" kezdetű ének dallamára. Kórah fiainak zsoltára. Mily kedvesek a te hajlékaid, ó Seregek URa!</span> <span class="verse"><a name="2">2</a>Sóvárog, sőt eleped a lelkem az ÚR udvarai után. Testem és lelkem ujjongva kiált az élő Istenhez.</span> <span class="verse"><a name="3">3</a>Még a veréb is talál házat, és a fecske is fészket, ahova fiókáit helyezi oltáraidnál, Seregek URa, királyom és Istenem!</span> <span class="verse"><a name="4">4</a>Boldogok, akik házadban laknak, szüntelenül dicsérhetnek téged! (Szela.)</span> <span class="verse"><a name="5">5</a>Boldog az az ember, akinek te vagy ereje, aki a te utaidra gondol.</span> <span class="verse"><a name="6">6</a>Ha a Siralom völgyén mennek is át, források völgyévé teszik azt, az őszi eső is elárasztja áldásával.</span> <span class="verse"><a name="7">7</a>Újult erővel haladnak, és megjelennek Istennél a Sionon.</span> <span class="verse"><a name="8">8</a>URam, Seregek Istene, hallgasd meg imádságomat! Figyelj rám, Jákób Istene! (Szela.)</span> <span class="verse"><a name="9">9</a>Istenünk, pajzsunk, nézz ránk, tekints fölkented személyére!</span> <span class="verse"><a name="10">10</a>Bizony, jobb egy nap a te udvaraidban, mint máshol ezer. Jobb az Isten háza küszöbén állni, mint a bűnösök sátraiban lakni.</span> <span class="verse"><a name="11">11</a>Mert nap és pajzs az ÚR, kegyelmet és dicsőséget ad az Isten. Nem vonja meg javait az ÚR azoktól, akik feddhetetlenül élnek.</span> <span class="verse"><a name="12">12</a>Seregek URa, boldog az az ember, aki benned bízik!</span> </p></div</div></div></body></html>