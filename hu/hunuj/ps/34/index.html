<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ps">Psalms</a> &gt <strong>Chapter 34</strong></div><p><span class="verse"><a name="1">1</a>Dávidé, abból az időből, amikor eszelősnek tettette magát Abimeleknél, aki aztán elkergette, ő pedig elment. Áldom az URat mindenkor, állandóan őt dicséri szám.</span> <span class="verse"><a name="2">2</a>Az ÚRral dicsekszik lelkem. Hallják ezt az alázatosak, és örülnek.</span> <span class="verse"><a name="3">3</a>Hirdessétek velem az ÚR nagyságát, magasztaljuk együtt az ő nevét!</span> <span class="verse"><a name="4">4</a>Az ÚRhoz folyamodtam, és ő meghallgatott, megmentett mindattól, amitől rettegtem.</span> <span class="verse"><a name="5">5</a>Örömre derülnek, kik rátekintenek, nem pirul az arcuk.</span> <span class="verse"><a name="6">6</a>Kiáltott a nyomorult&#59; az ÚR meghallgatta, és minden bajából kiszabadította.</span> <span class="verse"><a name="7">7</a>Az ÚR angyala őrt áll az istenfélők mellett, és megmenti őket.</span> <span class="verse"><a name="8">8</a>Érezzétek, és lássátok, hogy jó az ÚR! Boldog az az ember, aki hozzá menekül.</span> <span class="verse"><a name="9">9</a>Féljétek az URat, ti szentjei, mert nem szűkölködnek az istenfélők.</span> <span class="verse"><a name="10">10</a>Az oroszlánok is sínylődnek, és éheznek, de akik az ÚRhoz folyamodnak, nem nélkülözik a jót.</span> <span class="verse"><a name="11">11</a>Jöjjetek, fiaim, hallgassatok rám, megtanítalak benneteket az ÚR félelmére.</span> <span class="verse"><a name="12">12</a>Ki az az ember, akinek tetszik az élet, és szeretne jó napokat látni?</span> <span class="verse"><a name="13">13</a>Vigyázz, hogy nyelved ne szóljon rosszat, és ajkad ne beszéljen csalárdságot!</span> <span class="verse"><a name="14">14</a>Hagyj fel a rosszal, és cselekedj jót, törekedj békességre, és kövesd azt!</span> <span class="verse"><a name="15">15</a>Az ÚR szeme látja az igazakat, füle meghallja kiáltásukat.</span> <span class="verse"><a name="16">16</a>Az ÚR a gonosztevők ellen fordul, emléküket is kiirtja a földről.</span> <span class="verse"><a name="17">17</a>Akik az ÚRhoz kiáltanak, azokat meghallgatja, és kimenti őket minden bajból.</span> <span class="verse"><a name="18">18</a>Közel van az ÚR a megtört szívűekhez, és a sebzett lelkűeket megsegíti.</span> <span class="verse"><a name="19">19</a>Sok baj éri az igazat, de valamennyiből kimenti az ÚR.</span> <span class="verse"><a name="20">20</a>Megőrzi minden csontját, egy sem törik el közülük.</span> <span class="verse"><a name="21">21</a>Halálos veszedelem éri utol a bűnöst, megbűnhődnek, akik gyűlölik az igazat.</span> <span class="verse"><a name="22">22</a>Az ÚR megváltja szolgái életét, és nem kell bűnhődnie senkinek, aki hozzá menekül.</span> </p></div</div></div></body></html>