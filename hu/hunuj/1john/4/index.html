<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1john">1 John</a> &gt <strong>Chapter 4</strong></div><p><span class="verse"><a name="1">1</a>Szeretteim, ne higgyetek minden léleknek, hanem vizsgáljátok meg a lelkeket, hogy azok az Istentől valók-e, mert sok hamis próféta jött el a világba.</span> <span class="verse"><a name="2">2</a>Az Isten Lelkét erről ismeritek meg: amelyik lélek vallja, hogy Jézus Krisztus testben jött el, az Istentől van.</span> <span class="verse"><a name="3">3</a>Amelyik lélek pedig nem vallja Jézust, az nem az Istentől van. Ez az antikrisztus lelke, amelyről hallottátok, hogy eljön, most pedig már a világban van.</span> <span class="verse"><a name="4">4</a>Ti Istentől valók vagytok, gyermekeim, és legyőztétek őket, mert nagyobb az, aki bennetek van, mint az, aki a világban van.</span> <span class="verse"><a name="5">5</a>Ők a világból valók, ezért a világ szerint beszélnek, és a világ rájuk hallgat.</span> <span class="verse"><a name="6">6</a>Mi Istentől valók vagyunk: aki ismeri Istent, az hallgat ránk, aki nem Istentől van, az nem hallgat ránk. Erről ismerjük meg az igazság lelkét és a tévelygés lelkét.</span> <span class="verse"><a name="7">7</a>Szeretteim, szeressük egymást&#59; mert a szeretet Istentől van, és aki szeret, az Istentől született, és ismeri Istent&#59;</span> <span class="verse"><a name="8">8</a>aki pedig nem szeret, az nem ismerte meg az Istent&#59; mert Isten szeretet.</span> <span class="verse"><a name="9">9</a>Abban nyilvánul meg Isten hozzánk való szeretete, hogy egyszülött Fiát küldte el Isten a világba, hogy éljünk őáltala.</span> <span class="verse"><a name="10">10</a>Ez a szeretet, és nem az, ahogy mi szeretjük Istent, hanem az, hogy ő szeretett minket, és elküldte a Fiát engesztelő áldozatul bűneinkért.</span> <span class="verse"><a name="11">11</a>Szeretteim, ha így szeretett minket Isten, akkor mi is tartozunk azzal, hogy szeressük egymást.</span> <span class="verse"><a name="12">12</a>Istent soha senki sem látta: ha szeretjük egymást, Isten lakik bennünk, és az ő szeretete lett teljessé bennünk.</span> <span class="verse"><a name="13">13</a>Abból tudjuk, hogy benne maradunk, és ő mibennünk, hogy a maga Lelkéből adott nekünk.</span> <span class="verse"><a name="14">14</a>És mi láttuk, és mi teszünk bizonyságot arról, hogy az Atya elküldte a Fiát a világ üdvözítőjéül.</span> <span class="verse"><a name="15">15</a>Ha valaki vallja, hogy Jézus Isten Fia, abban Isten marad, ő pedig Istenben&#59;</span> <span class="verse"><a name="16">16</a>és mi ismerjük és hisszük azt a szeretetet, amellyel Isten szeret minket. Isten szeretet, és aki a szeretetben marad, az Istenben marad, és Isten is őbenne.</span> <span class="verse"><a name="17">17</a>Abban lett teljessé a szeretet közöttünk, hogy bizalommal tekinthetünk az ítélet napja felé, mert ahogyan ő van, úgy vagyunk mi is ebben a világban.</span> <span class="verse"><a name="18">18</a>A szeretetben nincs félelem, sőt a teljes szeretet kiűzi a félelmet&#59; mert a félelem gyötrelemmel jár, aki pedig fél, nem lett tökéletessé a szeretetben.</span> <span class="verse"><a name="19">19</a>Mi tehát azért szeretünk, mert ő előbb szeretett minket.</span> <span class="verse"><a name="20">20</a>Ha valaki azt mondja: "Szeretem Istent", a testvérét viszont gyűlöli, az hazug, mert aki nem szereti a testvérét, akit lát, nem szeretheti Istent, akit nem lát.</span> <span class="verse"><a name="21">21</a>Azt a parancsolatot is kaptuk tőle, hogy aki szereti Istent, szeresse a testvérét is.</span> </p></div</div></div></body></html>