<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1john">1 John</a> &gt <strong>Chapter 2</strong></div><p><span class="verse"><a name="1">1</a>Gyermekeim, ezt azért írom nektek, hogy ne vétkezzetek&#59; ha pedig vétkezik valaki, van pártfogónk az Atyánál: az igaz Jézus Krisztus,</span> <span class="verse"><a name="2">2</a>mert ő engesztelő áldozat a mi bűneinkért&#59; de nemcsak a mienkért, hanem az egész világ bűnéért is.</span> <span class="verse"><a name="3">3</a>És abból tudjuk meg, hogy ismerjük őt, ha megtartjuk az ő parancsolatait.</span> <span class="verse"><a name="4">4</a>Aki azt mondja: ismerem őt, de nem tartja meg parancsolatait, az hazug, és abban nincs meg az igazság,</span> <span class="verse"><a name="5">5</a>aki pedig megtartja az ő igéjét, abban igazán teljessé lett az Isten szeretete. Ebből tudjuk meg, hogy őbenne vagyunk.</span> <span class="verse"><a name="6">6</a>Aki azt mondja, hogy őbenne van, annak magának is úgy kell élnie, ahogyan ő élt.</span> <span class="verse"><a name="7">7</a>Szeretteim, nem új parancsolatot írok nektek, hanem egy régi parancsolatot, amely kezdettől fogva megvan nálatok: ez a régi parancsolat az az ige, amelyet hallottatok.</span> <span class="verse"><a name="8">8</a>Viszont új parancsolatot írok nektek: azt, ami igaz őbenne és tibennetek, hogy múlik a sötétség, és már fénylik az igazi világosság.</span> <span class="verse"><a name="9">9</a>Aki azt mondja, hogy a világosságban van, de gyűlöli a testvérét, az még mindig a sötétségben van.</span> <span class="verse"><a name="10">10</a>Aki szereti a testvérét, az a világosságban van, és nincs benne semmi megbotránkoztató&#59;</span> <span class="verse"><a name="11">11</a>aki pedig gyűlöli a testvérét, az a sötétségben van, és a sötétségben jár, és nem tudja, hova megy, mert a sötétség megvakította a szemét.</span> <span class="verse"><a name="12">12</a>Írok nektek, gyermekek, mert megbocsáttattak bűneitek az ő nevéért.</span> <span class="verse"><a name="13">13</a>Írok nektek, apák, mert ismeritek azt, aki kezdettől fogva van. Írok nektek, ifjak, mert legyőztétek a gonoszt.</span> <span class="verse"><a name="14">14</a>Írtam nektek, gyermekek, mert ismeritek az Atyát. Írtam nektek, apák, mert ismeritek azt, aki kezdettől fogva van. Írtam nektek, ifjak, mert erősek vagytok, és Isten igéje lakik bennetek, azért legyőztétek a gonoszt.</span> <span class="verse"><a name="15">15</a>Ne szeressétek a világot, se azt, ami a világban van. Ha valaki szereti a világot, abban nincs meg az Atya szeretete.</span> <span class="verse"><a name="16">16</a>Mert mindaz, ami a világban van, a test kívánsága, a szem kívánsága, és az élettel való kérkedés, nem az Atyától, hanem a világtól van.</span> <span class="verse"><a name="17">17</a>A világ pedig elmúlik, és annak kívánsága is&#59; de aki Isten akaratát cselekszi, megmarad örökké.</span> <span class="verse"><a name="18">18</a>Gyermekeim, itt az utolsó óra, és amint hallottátok, hogy antikrisztus jön, most meg is jelent&#59; mégpedig sok antikrisztus jelent meg: ebből tudjuk, hogy itt az utolsó óra.</span> <span class="verse"><a name="19">19</a>Közülünk indultak el, de nem voltak közülünk valók&#59; mert ha közülünk valók lettek volna, megmaradtak volna közöttünk. De nyilvánvalóvá kellett lennie, hogy nem mind közülünk valók.</span> <span class="verse"><a name="20">20</a>Nektek pedig kenetetek van a Szenttől, és ezt tudjátok is mindnyájan.</span> <span class="verse"><a name="21">21</a>Nem azért írtam nektek, mintha nem tudnátok az igazságot, hanem azért, mert tudjátok az igazságot, és azt, hogy semmiféle hazugság sem származhat az igazságból.</span> <span class="verse"><a name="22">22</a>Ki a hazug, ha nem az, aki tagadja, hogy Jézus a Krisztus? Ez az antikrisztus, mert tagadja az Atyát és a Fiút.</span> <span class="verse"><a name="23">23</a>Aki tagadja a Fiút, azé nem lehet az Atya sem. Aki vallja a Fiút, azé az Atya is.</span> <span class="verse"><a name="24">24</a>Amit tehát ti kezdettől fogva hallottatok, az maradjon meg bennetek! Ha megmarad bennetek az, amit kezdettől fogva hallottatok, akkor megmaradtok ti is a Fiúban és az Atyában.</span> <span class="verse"><a name="25">25</a>Az az ígéret pedig, amelyet ő maga ígért nekünk, az örök élet.</span> <span class="verse"><a name="26">26</a>Ezt azokról írtam nektek, akik megtévesztenek titeket,</span> <span class="verse"><a name="27">27</a>de bennetek megvan az a kenet is, amelyet tőle kaptatok, ezért nincs szükségetek arra, hogy valaki tanítson titeket&#59; sőt amire az ő kenete tanít meg titeket, az igaz, és nem hazugság&#59; és ahogyan megtanított titeket, úgy maradjatok meg őbenne.</span> <span class="verse"><a name="28">28</a>Mármost, gyermekeim, maradjatok meg őbenne, hogy amikor megjelenik, bizalmunk legyen iránta, és meg ne szégyenítsen minket eljövetelekor.</span> <span class="verse"><a name="29">29</a>Ha tudjátok, hogy ő igaz, ismerjétek fel, hogy aki az igazságot cselekszi, az is mind tőle született.</span> </p></div</div></div></body></html>