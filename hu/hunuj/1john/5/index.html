<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1john">1 John</a> &gt <strong>Chapter 5</strong></div><p><span class="verse"><a name="1">1</a>Aki hiszi, hogy Jézus a Krisztus, Istentől született, és aki szereti azt, aki szülte, azt is szereti, aki attól született.</span> <span class="verse"><a name="2">2</a>Abból tudjuk meg, hogy szeretjük Isten gyermekeit, ha szeretjük Istent, és megtartjuk az ő parancsolatait.</span> <span class="verse"><a name="3">3</a>Mert az az Isten iránti szeretet, hogy parancsolatait megtartjuk, az ő parancsolatai pedig nem nehezek.</span> <span class="verse"><a name="4">4</a>Mert minden, ami Istentől született, legyőzi a világot, és az a győzelem, amely legyőzte a világot, a mi hitünk.</span> <span class="verse"><a name="5">5</a>Ki az, aki legyőzi a világot, ha nem az, aki hiszi, hogy Jézus az Isten Fia?</span> <span class="verse"><a name="6">6</a>Ő az a Jézus Krisztus, aki eljött víz és vér által: nemcsak a víz által, hanem a víz és a vér által&#59; a Lélek pedig bizonyságot tesz róla, mert a Lélek az Igazság.</span> <span class="verse"><a name="7">7</a>Mert hárman vannak, akik bizonyságot tesznek:</span> <span class="verse"><a name="8">8</a>a Lélek, a víz, a vér&#59; és ez a három egy.</span> <span class="verse"><a name="9">9</a>Elfogadjuk ugyan az emberek bizonyságtételét, de Isten bizonyságtétele nagyobb&#59; mert Isten bizonyságtétele az, amellyel Fiáról tesz bizonyságot.</span> <span class="verse"><a name="10">10</a>És aki hisz Isten Fiában, abban megvan ez a bizonyságtétel. Aki nem hisz Istennek, az hazuggá teszi őt, mert nem hisz abban a bizonyságtételben, amellyel Isten bizonyságot tesz Fiáról.</span> <span class="verse"><a name="11">11</a>Ez a bizonyságtétel pedig az, hogy Isten örök életet adott nekünk, és ez az élet az ő Fiában van.</span> <span class="verse"><a name="12">12</a>Akié a Fiú, azé az élet&#59; akiben nincs meg Isten Fia, az élet sincs meg abban.</span> <span class="verse"><a name="13">13</a>Ezt azért írtam nektek, akik hisztek Isten Fia nevében, hogy tudjátok: örök életetek van.</span> <span class="verse"><a name="14">14</a>Az iránta való bizalmunk pedig azt jelenti, hogy ha valamit az ő akarata szerint kérünk, meghallgat minket.</span> <span class="verse"><a name="15">15</a>Ha pedig tudjuk, hogy bármit kérünk, meghallgat minket, akkor tudjuk, hogy már megkaptuk, amit kértünk tőle.</span> <span class="verse"><a name="16">16</a>Ha valaki látja, hogy a testvére nem halálos bűnt követ el, könyörögjön érte, és életet fog adni annak, aki nem halálos bűnt követ el. Van halálos bűn: nem az ilyen esetre mondom, hogy könyörögjön.</span> <span class="verse"><a name="17">17</a>Minden gonoszság bűn, de van nem halálos bűn is.</span> <span class="verse"><a name="18">18</a>Tudjuk, hogy aki Istentől született, nem vétkezik, sőt aki Istentől született, az vigyáz magára, és a gonosz meg sem érinti.</span> <span class="verse"><a name="19">19</a>Tudjuk, hogy Istentől vagyunk, és az egész világ a gonosz hatalmában van.</span> <span class="verse"><a name="20">20</a>De tudjuk, hogy eljött az Isten Fia, és képességet adott nekünk arra, hogy felismerjük az Igazat&#59; és ezért vagyunk az Igazban, az ő Fiában, a Jézus Krisztusban. Ő az igaz Isten és az örök élet.</span> <span class="verse"><a name="21">21</a>Gyermekeim, őrizkedjetek a bálványoktól!</span> </p></div</div></div></body></html>