<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 6</strong></div><p><span class="verse"><a name="1">1</a>Mit mondjunk tehát? Maradjunk a bűnben, hogy megnövekedjék a kegyelem?</span> <span class="verse"><a name="2">2</a>Szó sincs róla! Akik meghaltunk a bűnnek, hogyan élhetnénk még benne?</span> <span class="verse"><a name="3">3</a>Vagy nem tudjátok, hogy mi, akik a Krisztus Jézusba kereszteltettünk, az ő halálába kereszteltettünk?</span> <span class="verse"><a name="4">4</a>A keresztség által ugyanis eltemettettünk vele a halálba, hogy amiképpen Krisztus feltámadt a halálból az Atya dicsősége által, úgy mi is új életben járjunk.</span> <span class="verse"><a name="5">5</a>Ha ugyanis eggyé lettünk vele halálának hasonlóságában, még inkább eggyé leszünk vele a feltámadásának hasonlóságában is.</span> <span class="verse"><a name="6">6</a>Hiszen tudjuk, hogy a mi óemberünk megfeszíttetett vele, hogy megsemmisüljön a bűn hatalmában álló test, hogy többé ne szolgáljunk a bűnnek.</span> <span class="verse"><a name="7">7</a>Mert aki meghalt, az megszabadult a bűntől.</span> <span class="verse"><a name="8">8</a>Ha pedig meghaltunk Krisztussal, hisszük, hogy vele együtt élni is fogunk.</span> <span class="verse"><a name="9">9</a>Hiszen tudjuk, hogy Krisztus, aki feltámadt a halottak közül, többé nem hal meg, a halál többé nem uralkodik rajta.</span> <span class="verse"><a name="10">10</a>Mert aki meghalt, az meghalt a bűnnek egyszer s mindenkorra, aki pedig él, az az Istennek él.</span> <span class="verse"><a name="11">11</a>Ezért tehát ti is azt tartsátok magatokról, hogy meghaltatok a bűnnek, de éltek az Istennek a Krisztus Jézusban.</span> <span class="verse"><a name="12">12</a>Ne uralkodjék tehát a bűn a ti halandó testetekben, hogy engedelmeskedjetek kívánságainak.</span> <span class="verse"><a name="13">13</a>Tagjaitokat se adjátok oda a bűn szolgálatára, hogy a gonoszság fegyvereivé legyenek. Hanem adjátok oda magatokat az Istennek, mint akik a halálból életre keltetek. Tagjaitokat is adjátok át az igazság fegyvereiként az Istennek.</span> <span class="verse"><a name="14">14</a>Hiszen a bűn nem fog uralkodni rajtatok, mert nem a törvény, hanem a kegyelem uralma alatt éltek.</span> <span class="verse"><a name="15">15</a>Mit tegyünk tehát? Vétkezzünk, mert nem a törvény, hanem a kegyelem uralma alatt élünk? Szó sincs róla!</span> <span class="verse"><a name="16">16</a>Nem tudjátok, hogy ha valakinek átadjátok magatokat szolgai engedelmességre, akkor engedelmességre kötelezett szolgái vagytok annak, mégpedig vagy a bűn szolgái a halálra, vagy az engedelmesség szolgái az igazságra?</span> <span class="verse"><a name="17">17</a>De hála az Istennek, hogy csak voltatok a bűn szolgái, de szívetek szerint engedelmeskedtetek annak a tanításnak, amelynek követésére adattatok!</span> <span class="verse"><a name="18">18</a>Miután tehát megszabadultatok a bűntől, az igazság szolgáivá lettetek.</span> <span class="verse"><a name="19">19</a>Emberi módon beszélek, mivel erőtlenek vagytok. Ahogyan tehát átadtátok tagjaitokat a tisztátalanságnak és a törvénytelenségnek a törvénytelenség szolgálatára, úgy most adjátok át tagjaitokat az igazság szolgálatára, hogy szentek legyetek.</span> <span class="verse"><a name="20">20</a>Mert amikor szolgái voltatok a bűnnek, szabadok voltatok az igazságtól.</span> <span class="verse"><a name="21">21</a>De milyen gyümölcsöt termett ez akkor nektek? Bizony, most szégyenkeztek miatta, mert ennek vége a halál!</span> <span class="verse"><a name="22">22</a>Most azonban, miután a bűntől megszabadultatok, és az Isten szolgái lettetek, már ez meghozta nektek gyümölcsét, a szent életet, amelynek vége az örök élet.</span> <span class="verse"><a name="23">23</a>Mert a bűn zsoldja a halál, az Isten kegyelmi ajándéka pedig az örök élet Krisztus Jézusban, a mi Urunkban.</span> </p></div</div></div></body></html>