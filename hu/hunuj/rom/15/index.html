<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 15</strong></div><p><span class="verse"><a name="1">1</a>Mi erősek pedig tartozunk azzal, hogy az erőtlenek gyengeségeit hordozzuk, és ne a magunk kedvére éljünk.</span> <span class="verse"><a name="2">2</a>Mindegyikünk a felebarátjának kedvezzen, mégpedig annak javára, épülésére.</span> <span class="verse"><a name="3">3</a>Hiszen Krisztus sem magának kedvezett, hanem ahogyan meg van írva: "A te gyalázóid gyalázásai énreám hullottak."</span> <span class="verse"><a name="4">4</a>Mert amit korábban megírtak, a mi tanításunkra írták meg, hogy az Írásokból türelmet és vigasztalást merítve reménykedjünk.</span> <span class="verse"><a name="5">5</a>A türelem és vigasztalás Istene pedig adja meg nektek, hogy kölcsönös egyetértés legyen közöttetek Jézus Krisztus akarata szerint,</span> <span class="verse"><a name="6">6</a>hogy egy szívvel, egy szájjal dicsőítsétek a mi Urunk Jézus Krisztus Istenét és Atyját.</span> <span class="verse"><a name="7">7</a>Fogadjátok be tehát egymást, ahogyan Krisztus is befogadott minket az Isten dicsőségére.</span> <span class="verse"><a name="8">8</a>Mert mondom: Krisztus a zsidóság szolgájává lett az Isten igazságáért, hogy megerősítse az atyáknak adott ígéreteket.</span> <span class="verse"><a name="9">9</a>A népek pedig irgalmáért dicsőítsék az Istent, ahogyan meg van írva: "Ezért magasztallak téged a népek között, és nevednek dicséretet éneklek."</span> <span class="verse"><a name="10">10</a>Ezt is mondja: "Örüljetek, népek, az ő népével együtt."</span> <span class="verse"><a name="11">11</a>És ezt is: "Dicsérjétek, ti népek mind, az Urat, és dicsőítse őt minden nép."</span> <span class="verse"><a name="12">12</a>Ézsaiás pedig így szól: "Hajtás sarjad Isai gyökeréből, és népek uralkodójává emelkedik: benne reménykednek a népek."</span> <span class="verse"><a name="13">13</a>A reménység Istene pedig töltsön be titeket a hitben teljes örömmel és békességgel, hogy bővölködjetek a reménységben a Szentlélek ereje által.</span> <span class="verse"><a name="14">14</a>Én pedig, testvéreim, magam is meg vagyok arról győződve, hogy ti is telve vagytok jóssággal, telve a teljes ismerettel, és hogy egymást is tudjátok tanítani.</span> <span class="verse"><a name="15">15</a>Ám, kissé merészebben írtam nektek, mintegy emlékeztetve titeket ama kegyelem alapján, amelyet Isten adott nekem arra,</span> <span class="verse"><a name="16">16</a>hogy a pogányokért legyek Krisztus Jézusnak szolgája, és végezzem az Isten evangéliumának papi szolgálatát, hogy a pogányok áldozata a Szentlélek által megszentelt és kedves legyen.</span> <span class="verse"><a name="17">17</a>Krisztus Jézusban tehát van okom a dicsekvésre Isten előtt.</span> <span class="verse"><a name="18">18</a>Mert semmi olyanról nem mernék beszélni, amit nem Krisztus tett általam a pogányok megtéréséért szóval és tettel,</span> <span class="verse"><a name="19">19</a>jelek és csodák erejével, a Lélek ereje által: úgyhogy Jeruzsálemtől kezdve egészen Illíriáig mindenfelé hirdettem a Krisztus evangéliumát.</span> <span class="verse"><a name="20">20</a>Eközben pedig azt tartottam becsületesnek, hogy az evangéliumot nem ott hirdettem, ahol Krisztust már ismertté tették, hogy ne idegen alapra építsek,</span> <span class="verse"><a name="21">21</a>hanem ahogyan meg van írva: "Meglátják őt azok, akiknek még nem hirdették, és akik még nem hallották, azok megértik."</span> <span class="verse"><a name="22">22</a>Ez is sokszor akadályozott abban, hogy elmenjek hozzátok.</span> <span class="verse"><a name="23">23</a>Most pedig, mivel már nincs munkaterület ezeken a vidékeken számomra, és sok éve vágyódom arra, hogy eljussak hozzátok,</span> <span class="verse"><a name="24">24</a>amikor Hispániába utazom, el is megyek hozzátok. Remélem ugyanis, hogy átutazóban megláthatlak titeket, és ti fogtok engem oda útnak indítani, ha már előbb egy kissé felüdültem nálatok.</span> <span class="verse"><a name="25">25</a>Most pedig Jeruzsálembe megyek a szentek szolgálatára.</span> <span class="verse"><a name="26">26</a>Macedónia és Akhája ugyanis jónak látta, hogy gyűjtést rendezzenek a jeruzsálemi szentek szegényeinek.</span> <span class="verse"><a name="27">27</a>Jónak látták ezt, de tartoznak is vele nekik, mert ha a pogányok részesültek az ő lelki javaikban, akkor tartoznak azzal, hogy anyagiakkal szolgáljanak nekik.</span> <span class="verse"><a name="28">28</a>Ha tehát ezt elvégeztem, és az eredményt lepecsételve átadtam, a ti segítségetekkel elmegyek Hispániába.</span> <span class="verse"><a name="29">29</a>Azt pedig tudom, hogy amikor hozzátok megyek, Krisztus áldásának teljességével érkezem meg.</span> <span class="verse"><a name="30">30</a>A mi Urunk Jézus Krisztusra és a Lélek szeretetére kérlek titeket, testvéreim, tusakodjatok imádságaitokban velem együtt az Isten előtt énértem,</span> <span class="verse"><a name="31">31</a>hogy megszabaduljak azoktól, akik hitetlenek Júdeában, és hogy jeruzsálemi szolgálatom kedves legyen a szenteknek&#59;</span> <span class="verse"><a name="32">32</a>hogy aztán majd Isten akaratából örömmel érkezzem hozzátok, és megpihenjek nálatok.</span> <span class="verse"><a name="33">33</a>A békesség Istene legyen mindnyájatokkal. Ámen.</span> </p></div</div></div></body></html>