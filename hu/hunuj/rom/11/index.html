<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 11</strong></div><p><span class="verse"><a name="1">1</a>Azt kérdem tehát: elvetette Isten az ő népét? Szó sincs róla! Hiszen én is izráelita vagyok, Ábrahám utódai közül, Benjámin törzséből.</span> <span class="verse"><a name="2">2</a>Az Isten nem vetette el az ő népét, amelyet eleve kiválasztott. Vagy nem tudjátok, mit mond az Írás Illésről, amikor az Isten előtt vádat emel Izráel ellen:</span> <span class="verse"><a name="3">3</a>"Uram, prófétáidat megölték, oltáraidat lerombolták, én maradtam meg egyedül, de nekem is az életemre törnek."</span> <span class="verse"><a name="4">4</a>Viszont mit mond neki az isteni kijelentés? "Meghagytam magamnak hétezer férfit, akik nem hajtottak térdet a Baalnak."</span> <span class="verse"><a name="5">5</a>Így tehát most is van maradék a kegyelmi kiválasztás szerint&#59;</span> <span class="verse"><a name="6">6</a>ha pedig kegyelemből van, akkor már nem cselekedetekért, mivel a kegyelem akkor már nem volna kegyelem.</span> <span class="verse"><a name="7">7</a>Mi tehát a helyzet? Amire Izráel törekedett, azt nem érte el. A kiválasztottak azonban elérték, a többiek pedig megkeményíttettek,</span> <span class="verse"><a name="8">8</a>ahogyan meg van írva: "Adott nekik az Isten bódult lelket, olyan szemet, amellyel nem láthatnak, és olyan fület, amellyel nem hallhatnak mindmáig."</span> <span class="verse"><a name="9">9</a>Dávid is ezt mondja: "Asztaluk legyen számukra csapdává és hálóvá, megbotlássá és megtorlássá.</span> <span class="verse"><a name="10">10</a>Homályosodjék el szemük, hogy ne lássanak, és hátukat görnyeszd meg egészen."</span> <span class="verse"><a name="11">11</a>Kérdem tehát: azért botlottak meg, hogy elessenek? Szó sincs róla! Viszont az ő elesésük által jutott el az üdvösség a pogányokhoz, hogy Isten féltékennyé tegye őket.</span> <span class="verse"><a name="12">12</a>Ha pedig az ő elesésük a világ gazdagságává lett, veszteségük pedig a pogányok gazdagságává, akkor mennyivel inkább az lesz, ha teljes számban megtérnek.</span> <span class="verse"><a name="13">13</a>Nektek, pogányoknak pedig azt mondom: ha tehát én pogányok apostola vagyok, dicsőítem szolgálatomat,</span> <span class="verse"><a name="14">14</a>mert ezzel talán féltékennyé tehetem véreimet, és így megmentek közülük némelyeket.</span> <span class="verse"><a name="15">15</a>Hiszen ha elvettetésük a világ megbékélését szolgálta, mi mást jelentene befogadtatásuk, mint életet a halálból?</span> <span class="verse"><a name="16">16</a>Ha pedig a kenyér első zsengéje szent, a tészta is az, és ha a gyökér szent, az ágak is azok.</span> <span class="verse"><a name="17">17</a>Ha azonban az ágak közül egyesek kitörettek, te pedig vad olajfa létedre beoltattál közéjük, és az olajfa gyökerének éltető nedvéből részesültél,</span> <span class="verse"><a name="18">18</a>ne dicsekedj az ágakkal szemben. Ha mégis dicsekszel: nem te hordozod a gyökeret, hanem a gyökér téged.</span> <span class="verse"><a name="19">19</a>Azt mondod erre: "Azért törettek ki azok az ágak, hogy én beoltassam."</span> <span class="verse"><a name="20">20</a>Úgy van: azok hitetlenségük miatt törettek ki, te pedig a hit által állsz. Ne légy elbizakodott, hanem félj!</span> <span class="verse"><a name="21">21</a>Mert ha Isten a természetes ágakat nem kímélte, téged sem fog kímélni.</span> <span class="verse"><a name="22">22</a>Lásd meg tehát Isten jóságát és keménységét: azok iránt, akik elestek keménységét, irántad pedig jóságát, ha megmaradsz ebben a jóságban, mert különben te is kivágatsz.</span> <span class="verse"><a name="23">23</a>Viszont ha ők nem maradnak meg a hitetlenségben, szintén beoltatnak, mert Istennek van hatalma arra, hogy ismét beoltsa őket.</span> <span class="verse"><a name="24">24</a>Hiszen ha te levágattál a természetes vadolajfáról, és a természet rendje ellenére beoltattál a szelíd olajfába, akkor azok a természetes ágak mennyivel inkább be fognak oltatni saját olajfájukba!</span> <span class="verse"><a name="25">25</a>Nem szeretném, testvéreim, ha önmagatokat bölcseknek tartva nem vennétek tudomásul azt a titkot, hogy a megkeményedés Izráelnek csak egy részét érte, amíg a pogányok teljes számban be nem jutnak,</span> <span class="verse"><a name="26">26</a>és így üdvözülni fog az egész Izráel, ahogyan meg van írva: "Eljön Sionból a Megváltó&#59; eltávolítja a hitetlenséget Jákób házából,</span> <span class="verse"><a name="27">27</a>és én ezt a szövetségemet adom nekik, amikor eltörlöm bűneiket."</span> <span class="verse"><a name="28">28</a>Az evangélium miatt tehát ellenségek Isten szemében tiértetek, de a kiválasztás miatt kedveltek az ősatyákért,</span> <span class="verse"><a name="29">29</a>hiszen az Isten ajándékai és elhívása visszavonhatatlanok.</span> <span class="verse"><a name="30">30</a>Mert ahogyan ti egykor engedetlenné váltatok Isten iránt, most pedig irgalmat nyertetek az ő engedetlenségük révén,</span> <span class="verse"><a name="31">31</a>úgy ők is engedetlenné váltak most, hogy a nektek adott irgalom révén végül ők is irgalmat nyerjenek.</span> <span class="verse"><a name="32">32</a>Mert Isten mindenkit egybezárt az engedetlenségbe, hogy mindenkin megkönyörüljön.</span> <span class="verse"><a name="33">33</a>Ó, Isten gazdagságának, bölcsességének és ismeretének mélysége! Milyen megfoghatatlanok az ő ítéletei, és milyen kikutathatatlanok az ő útjai!</span> <span class="verse"><a name="34">34</a>Ugyan "ki értette meg az Úr szándékát, vagy ki lett az ő tanácsadójává?</span> <span class="verse"><a name="35">35</a>Vagy ki előlegezett neki, hogy vissza kellene fizetnie?"</span> <span class="verse"><a name="36">36</a>Bizony, tőle, általa és érte van minden: övé a dicsőség mindörökké. Ámen.</span> </p></div</div></div></body></html>