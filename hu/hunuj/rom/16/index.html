<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 16</strong></div><p><span class="verse"><a name="1">1</a>Ajánlom nektek nőtestvérünket, Fébét, aki jelenleg a kenkhreai gyülekezet szolgája:</span> <span class="verse"><a name="2">2</a>fogadjátok őt az Úr akarata szerint a szentekhez illően, és álljatok mellé minden olyan ügyben, amelyben szüksége van rátok, mert ő is sokaknak lett pártfogója, nekem magamnak is.</span> <span class="verse"><a name="3">3</a>Köszöntsétek Priszkát és Akvilát, akik munkatársaim a Krisztus Jézusban.</span> <span class="verse"><a name="4">4</a>Ők életemért saját fejüket kockáztatták, és nekik nem csak én vagyok hálás, hanem a pogányok valamennyi gyülekezete is.</span> <span class="verse"><a name="5">5</a>Köszöntsétek a házukban levő gyülekezetet is. Köszöntsétek az én szeretett Epainetoszomat, aki az ázsiai tartomány első zsengéje Krisztusban.</span> <span class="verse"><a name="6">6</a>Köszöntsétek Máriát, aki sokat fáradozott értetek.</span> <span class="verse"><a name="7">7</a>Köszöntsétek Andronikoszt és Juniászt, rokonaimat és fogolytársaimat, akiket nagyra becsülnek az apostolok körében, akik nálam is előbb lettek Krisztus híveivé.</span> <span class="verse"><a name="8">8</a>Köszöntsétek az Úrban szeretett Ampliátuszomat.</span> <span class="verse"><a name="9">9</a>Köszöntsétek Urbánuszt, aki munkatársunk a Krisztusban, és az én szeretett Sztakhüszomat.</span> <span class="verse"><a name="10">10</a>Köszöntsétek Apellészt, a Krisztus kipróbált emberét. Köszöntsétek az Arisztobulosz háza népéből valókat.</span> <span class="verse"><a name="11">11</a>Köszöntsétek Heródiónt, az én rokonomat. Köszöntsétek a Narcisszusz háza népéből azokat, akik az Úrban hisznek.</span> <span class="verse"><a name="12">12</a>Köszöntsétek Trüfainát és Trüfószát, akik fáradoznak az Úrért. Köszöntsétek a szeretett Persziszt, aki sokat fáradozott az Úrért.</span> <span class="verse"><a name="13">13</a>Köszöntsétek az Úrban kiválasztott Rufuszt és anyját, aki nekem is anyám.</span> <span class="verse"><a name="14">14</a>Köszöntsétek Aszünkritoszt, Flegónt, Hermészt, Patrobászt, Hermászt és a hozzájuk tartozó testvéreket.</span> <span class="verse"><a name="15">15</a>Köszöntsétek Filologoszt és Júliát, Néreuszt és nőtestvérét, valamint Olümpászt és a hozzájuk tartozó szenteket mind.</span> <span class="verse"><a name="16">16</a>Köszöntsétek egymást szent csókkal. Köszönt titeket Krisztus minden gyülekezete.</span> <span class="verse"><a name="17">17</a>Kérlek titeket, testvéreim, tartsátok szemmel azokat, akik szakadásokat és botránkozásokat okoznak azzal, hogy az ellenkezőjét tanítják annak, amit tanultatok. Térjetek ki előlük!</span> <span class="verse"><a name="18">18</a>Mert az ilyenek nem a mi Urunknak, Krisztusnak szolgálnak, hanem a saját hasuknak, és szép szóval, ékesszólással megcsalják a jóhiszeműek szívét.</span> <span class="verse"><a name="19">19</a>Hiszen a ti engedelmességetek híre eljutott mindenkihez. Nektek tehát örülök. De szeretném, ha bölcsek lennétek a jóra, és képtelenek a rosszra.</span> <span class="verse"><a name="20">20</a>A békesség Istene pedig összezúzza a Sátánt lábatok alatt hamarosan. A mi Urunk Jézus Krisztus kegyelme legyen veletek!</span> <span class="verse"><a name="21">21</a>Köszönt titeket munkatársam, Timóteus, valamint rokonaim: Luciusz, Jázon és Szószipatrosz.</span> <span class="verse"><a name="22">22</a>Köszöntelek titeket az Úrban én, Terciusz, aki leírtam ezt a levelet.</span> <span class="verse"><a name="23">23</a>Köszönt titeket Gájusz, aki vendéglátóm nekem és az egész gyülekezetnek. Köszönt titeket Erásztosz, a város számvevője, és Kvártusz testvérünk.</span> <span class="verse"><a name="24">24</a>(A mi Urunk Jézus Krisztus kegyelme legyen mindnyájatokkal!)</span> <span class="verse"><a name="25">25</a>Akinek van hatalma arra, hogy megerősítsen titeket az én evangéliumom és a Jézus Krisztusról szóló üzenet szerint - ama titok kinyilatkoztatása folytán, amely örök időkön át kimondatlan maradt,</span> <span class="verse"><a name="26">26</a>de most nyilvánvalóvá lett, és az örök Isten rendelkezése szerint a próféták írásai által tudtul adatott minden népnek, hogy eljussanak a hit engedelmességére.</span> <span class="verse"><a name="27">27</a>Az egyedül bölcs Istené a dicsőség, a Jézus Krisztus által örökkön-örökké. Ámen.</span> </p></div</div></div></body></html>