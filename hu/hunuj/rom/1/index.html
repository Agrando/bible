<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 1</strong></div><p><span class="verse"><a name="1">1</a>Pál, Krisztus Jézus szolgája, elhívott apostol, akit az Isten kiválasztott arra, hogy hirdesse evangéliumát,</span> <span class="verse"><a name="2">2</a>amelyet prófétái által a szent iratokban előre megígért.</span> <span class="verse"><a name="3">3</a>Az ő Fiáról szól ez az evangélium, aki test szerint Dávid utódaitól származott,</span> <span class="verse"><a name="4">4</a>a Szentlélek szerint pedig a halottak közül való feltámadásával Isten hatalmas Fiának bizonyult. Ez a Jézus Krisztus a mi Urunk,</span> <span class="verse"><a name="5">5</a>aki által kegyelmet és apostolságot kaptunk arra, hogy az ő nevéért hitre és engedelmességre hívjunk fel minden népet:</span> <span class="verse"><a name="6">6</a>akik közé tartoztok ti is, mint Jézus Krisztus elhívottai.</span> <span class="verse"><a name="7">7</a>Mindazoknak Rómában, akik az Isten szerettei, akiket ő elhívott és megszentelt: Kegyelem néktek és békesség Istentől, a mi Atyánktól, és az Úr Jézus Krisztustól.</span> <span class="verse"><a name="8">8</a>Először is hálát adok az én Istenemnek Jézus Krisztus által mindnyájatokért, hogy hiteteknek az egész világon híre van.</span> <span class="verse"><a name="9">9</a>Mert tanúm az Isten, akinek teljes lelkemmel szolgálok az ő Fia evangéliumával, hogy szüntelenül megemlékezem rólatok,</span> <span class="verse"><a name="10">10</a>és szüntelenül kérem imádságaimban, hogy Isten akaratából egyszer már el tudjak menni hozzátok.</span> <span class="verse"><a name="11">11</a>Mert szeretnélek látni benneteket, hogy megerősítésetekre valamilyen lelki ajándékot adjak nektek,</span> <span class="verse"><a name="12">12</a>vagyis, hogy együtt bátorodjunk meg közöttetek egymás hite által, a tietek és az enyém által.</span> <span class="verse"><a name="13">13</a>Szeretném, testvéreim, ha tudnátok: sokszor feltettem magamban, hogy elmegyek hozzátok, de mindeddig megakadályoztattam abban, hogy közöttetek is legyen munkámnak valami gyümölcse, ahogy a többi nép között is volt.</span> <span class="verse"><a name="14">14</a>Görögöknek és barbároknak, bölcseknek és tudatlanoknak egyaránt adósa vagyok.</span> <span class="verse"><a name="15">15</a>Azért szívem szerint kész vagyok az evangéliumot hirdetni nektek is, akik Rómában vagytok.</span> <span class="verse"><a name="16">16</a>Mert nem szégyellem az evangéliumot, hiszen Isten ereje az, minden hívőnek üdvösségére, elsőként zsidónak, de görögnek is,</span> <span class="verse"><a name="17">17</a>mert Isten a maga igazságát nyilatkoztatja ki benne hitből hitbe, ahogyan meg van írva: "Az igaz ember pedig hitből fog élni."</span> <span class="verse"><a name="18">18</a>Isten ugyanis haragját nyilatkoztatja ki a mennyből az emberek minden hitetlensége és gonoszsága ellen, azok ellen, akik gonoszságukkal feltartóztatják az igazságot.</span> <span class="verse"><a name="19">19</a>Mert ami megismerhető az Istenből, az nyilvánvaló előttük, mivel Isten nyilvánvalóvá tette számukra.</span> <span class="verse"><a name="20">20</a>Ami ugyanis nem látható belőle: az ő örök hatalma és istensége, az a világ teremtésétől fogva alkotásainak értelmes vizsgálata révén meglátható. Ennélfogva nincs mentségük,</span> <span class="verse"><a name="21">21</a>hiszen megismerték Istent, mégsem dicsőítették vagy áldották Istenként, hanem hiábavalóságokra jutottak gondolkodásukban, és értetlen szívük elsötétedett.</span> <span class="verse"><a name="22">22</a>Akik azt állították magukról, hogy bölcsek, azok bolonddá lettek,</span> <span class="verse"><a name="23">23</a>és a halhatatlan Isten dicsőségét felcserélték emberek és madarak, négylábúak és csúszómászók képével.</span> <span class="verse"><a name="24">24</a>Ezért kiszolgáltatta őket az Isten szívük vágyai által a tisztátalanságnak, hogy meggyalázzák egymás testét.</span> <span class="verse"><a name="25">25</a>Akik az Isten igazságát hazugsággal cserélték fel, azok a teremtményt imádták és szolgálták a Teremtő helyett, aki áldott mindörökké. Ámen.</span> <span class="verse"><a name="26">26</a>Ezért Isten gyalázatos szenvedélyeknek szolgáltatta ki őket. Mint ahogy asszonyaik felcserélték a természetes érintkezést a természetellenessel,</span> <span class="verse"><a name="27">27</a>ugyanúgy a férfiak is elhagyták a női nemmel való természetes érintkezést, és egymás iránt gerjedtek fel kívánságukban&#59; férfiak férfiakkal fajtalankodtak, de el is veszik tévelygésük méltó jutalmát önmagukban.</span> <span class="verse"><a name="28">28</a>És mivel nem méltatták Istent arra, hogy megtartsák ismeretükben, Isten kiszolgáltatta őket az erkölcsi ítéletre képtelen gondolkodásnak, hogy azt tegyék, ami nem illik.</span> <span class="verse"><a name="29">29</a>Ezért tele vannak mindenféle hamissággal, gonoszsággal, kapzsisággal, viszálykodással, álnoksággal, rosszindulattal&#59; besúgók,</span> <span class="verse"><a name="30">30</a>rágalmazók, istengyűlölők, gőgösek, dicsekvők, találékonyak a rosszban, szüleiknek engedetlenek,</span> <span class="verse"><a name="31">31</a>kíméletlenek, szószegők, szeretetlenek és irgalmatlanok.</span> <span class="verse"><a name="32">32</a>Ők ugyan megismerték Istennek azt az elhatározását, hogy akik ilyeneket cselekszenek, méltók a halálra, mégis nem csak maguk cselekszik ezeket, hanem azokkal is egyetértenek, akik ilyeneket művelnek.</span> </p></div</div></div></body></html>