<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 8</strong></div><p><span class="verse"><a name="1">1</a>Nincs tehát most már semmiféle kárhoztató ítélet azok ellen, akik a Krisztus Jézusban vannak,</span> <span class="verse"><a name="2">2</a>mivel az élet Lelkének törvénye megszabadított téged Krisztus Jézusban a bűn és a halál törvényétől.</span> <span class="verse"><a name="3">3</a>Amire ugyanis képtelen volt a törvény, mert erőtlen volt a test miatt, azt tette meg Isten, amikor a bűn miatt tulajdon Fiát küldte el a bűnös testhez hasonló formában, és kárhozatra ítélte a bűnt a testben,</span> <span class="verse"><a name="4">4</a>hogy a törvény követelése teljesüljön bennünk, akik nem test szerint járunk, hanem Lélek szerint.</span> <span class="verse"><a name="5">5</a>Mert akik test szerint élnek, a test dolgaival törődnek, akik pedig Lélek szerint, a Lélek dolgaival.</span> <span class="verse"><a name="6">6</a>A test törekvése halál, a Lélek törekvése pedig élet és békesség,</span> <span class="verse"><a name="7">7</a>minthogy a test törekvése ellenségeskedés Istennel, mert az Isten törvényének nem veti alá magát, és nem is tudja magát alávetni.</span> <span class="verse"><a name="8">8</a>Akik pedig test szerint élnek, nem lehetnek kedvesek Isten előtt.</span> <span class="verse"><a name="9">9</a>Ti azonban nem test szerint éltek, hanem Lélek szerint, ha Isten Lelke lakik bennetek. De akiben nincs a Krisztus Lelke, az nem az övé.</span> <span class="verse"><a name="10">10</a>Ha pedig Krisztus bennetek van, bár a test a bűn miatt halott, a Lélek életet ad az igazság által.</span> <span class="verse"><a name="11">11</a>Ha pedig annak Lelke lakik bennetek, aki feltámasztotta Jézust a halottak közül, akkor az, aki feltámasztotta a Krisztus Jézust a halottak közül, életre kelti halandó testeteket is a bennetek lakó Lelke által.</span> <span class="verse"><a name="12">12</a>Ezért, testvéreim, adósok vagyunk, de nem a testnek, hogy test szerint éljünk.</span> <span class="verse"><a name="13">13</a>Mert ha test szerint éltek, meg kell halnotok, de ha a Lélek által megölitek a test cselekedeteit, élni fogtok.</span> <span class="verse"><a name="14">14</a>Akiket pedig Isten Lelke vezérel, azok Isten fiai.</span> <span class="verse"><a name="15">15</a>Mert nem a szolgaság lelkét kaptátok, hogy ismét féljetek, hanem a fiúság Lelkét kaptátok, aki által kiáltjuk: "Abbá, Atya!"</span> <span class="verse"><a name="16">16</a>Maga a Lélek tesz bizonyságot a mi lelkünkkel együtt arról, hogy valóban Isten gyermekei vagyunk.</span> <span class="verse"><a name="17">17</a>Ha pedig gyermekek, akkor örökösök is: örökösei Istennek és örököstársai Krisztusnak, ha vele együtt szenvedünk, hogy vele együtt meg is dicsőüljünk.</span> <span class="verse"><a name="18">18</a>Mert azt tartom, hogy a jelen szenvedései nem hasonlíthatók ahhoz a dicsőséghez, amely láthatóvá lesz rajtunk.</span> <span class="verse"><a name="19">19</a>Mert a teremtett világ sóvárogva várja az Isten fiainak megjelenését.</span> <span class="verse"><a name="20">20</a>A teremtett világ ugyanis a hiábavalóságnak vettetett alá, nem önszántából, hanem az által, aki alávetette, mégpedig azzal a reménységgel,</span> <span class="verse"><a name="21">21</a>hogy a teremtett világ maga is meg fog szabadulni a romlandóság szolgaságából Isten gyermekeinek dicsőséges szabadságára.</span> <span class="verse"><a name="22">22</a>Hiszen tudjuk, hogy az egész teremtett világ együtt sóhajtozik és együtt vajúdik mind ez ideig.</span> <span class="verse"><a name="23">23</a>De nem csak ez a világ, hanem még azok is, akik a Lélek első zsengéjét kapták, mi magunk is sóhajtozunk magunkban, várva a fiúságra, testünk megváltására.</span> <span class="verse"><a name="24">24</a>Mert üdvösségünk reménységre szól. Viszont az a reménység, amelyet már látunk, nem is reménység&#59; hiszen amit lát valaki, azt miért kellene remélnie?</span> <span class="verse"><a name="25">25</a>Ha pedig azt reméljük, amit nem látunk, akkor állhatatossággal várjuk.</span> <span class="verse"><a name="26">26</a>Ugyanígy segít a Lélek is a mi erőtlenségünkön. Mert amiért imádkoznunk kell, nem tudjuk úgy kérni, ahogyan kell, de maga a Lélek esedezik értünk kimondhatatlan fohászkodásokkal.</span> <span class="verse"><a name="27">27</a>Aki pedig a szíveket vizsgálja, tudja, mi a Lélek gondolata, mert Isten szerint jár közben a megszenteltekért.</span> <span class="verse"><a name="28">28</a>Azt pedig tudjuk, hogy akik Istent szeretik, azoknak minden javukra szolgál, azoknak, akiket elhatározása szerint elhívott.</span> <span class="verse"><a name="29">29</a>Mert akiket eleve kiválasztott, azokról eleve el is rendelte, hogy hasonlókká legyenek Fia képéhez, hogy ő legyen az elsőszülött sok testvér között.</span> <span class="verse"><a name="30">30</a>Akikről pedig ezt eleve elrendelte, azokat el is hívta, és akiket elhívott, azokat meg is igazította, akiket pedig megigazított, azokat meg is dicsőítette.</span> <span class="verse"><a name="31">31</a>Mit mondjunk tehát erre? Ha Isten velünk, ki lehet ellenünk?</span> <span class="verse"><a name="32">32</a>Aki tulajdon Fiát nem kímélte, hanem mindnyájunkért odaadta, hogyne ajándékozna nekünk vele együtt mindent?</span> <span class="verse"><a name="33">33</a>Ki vádolná Isten választottait? Isten, aki megigazít.</span> <span class="verse"><a name="34">34</a>Ki ítélne kárhozatra? A meghalt, sőt feltámadt Jézus Krisztus, aki az Isten jobbján van, és esedezik is értünk?</span> <span class="verse"><a name="35">35</a>Ki választana el minket a Krisztus szeretetétől? Nyomorúság, vagy szorongattatás, vagy üldözés, vagy éhezés, vagy mezítelenség, vagy veszedelem, vagy fegyver?</span> <span class="verse"><a name="36">36</a>Hiszen meg van írva: "Teérted gyilkolnak minket nap mint nap, annyira becsülnek, mint vágójuhokat."</span> <span class="verse"><a name="37">37</a>De mindezekkel szemben diadalmaskodunk az által, aki szeret minket.</span> <span class="verse"><a name="38">38</a>Mert meg vagyok győződve, hogy sem halál, sem élet, sem angyalok, sem fejedelmek, sem jelenvalók, sem eljövendők, sem hatalmak,</span> <span class="verse"><a name="39">39</a>sem magasság, sem mélység, sem semmiféle más teremtmény nem választhat el minket az Isten szeretetétől, amely megjelent Jézus Krisztusban, a mi Urunkban.</span> </p></div</div></div></body></html>