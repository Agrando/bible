<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rom">Romans</a> &gt <strong>Chapter 3</strong></div><p><span class="verse"><a name="1">1</a>Mi akkor a zsidó előnye, vagy mi a körülmetélés haszna?</span> <span class="verse"><a name="2">2</a>Minden szempontból sok. Elsősorban az, hogy Isten rájuk bízta igéit.</span> <span class="verse"><a name="3">3</a>Mi következik azonban ebből? Ha egyesek hűtlenné váltak, vajon az ő hűtlenségük megszünteti-e Isten hűségét?</span> <span class="verse"><a name="4">4</a>Szó sincs róla! Sőt azt kell mondanunk: igaz az Isten, az emberek pedig valamennyien hazugok, amint meg van írva: "Igaznak kell bizonyulnod beszédeidben, és győznöd kell, amikor perelnek veled."</span> <span class="verse"><a name="5">5</a>Ha pedig éppen a mi hamisságunk teszi nyilvánvalóvá Isten igazságát, akkor mit mondjunk? Emberi módon szólok: igazságtalan az Isten, hogy kiönti ránk haragját?</span> <span class="verse"><a name="6">6</a>Szó sincs róla! Hiszen akkor hogyan ítélhetné meg Isten a világot?</span> <span class="verse"><a name="7">7</a>Mert ha Isten igazsága az én hazugságom által lett naggyá az ő dicsőségére, akkor miért esem én még mindig ítélet alá, mint bűnös?</span> <span class="verse"><a name="8">8</a>Vagy talán igaz az, amivel rágalmaznak minket, és amit állítanak némelyek? Hogy tudniillik így beszélünk: tegyük a rosszat, hogy a jó következzék belőle! Az ilyeneket méltán sújtja az ítélet!</span> <span class="verse"><a name="9">9</a>Mi tehát az igazság? Különbek vagyunk? Egyáltalában nem! Hiszen előbb már kimondtuk azt az ítéletet, hogy zsidók is, görögök is mind bűnben vannak,</span> <span class="verse"><a name="10">10</a>amint meg van írva: "Nincsen igaz ember egy sem,</span> <span class="verse"><a name="11">11</a>nincsen, aki értse, nincsen, aki keresse Istent.</span> <span class="verse"><a name="12">12</a>Mind elhajlottak, valamennyien megromlottak, és nincsen, aki jót tegyen, nincs egyetlen egy sem.</span> <span class="verse"><a name="13">13</a>Nyitott sír a torkuk, nyelvükkel ámítanak, kígyóméreg az ajkukon&#59;</span> <span class="verse"><a name="14">14</a>szájuk átokkal és keserűséggel van tele.</span> <span class="verse"><a name="15">15</a>Lábuk gyors a vérontásra,</span> <span class="verse"><a name="16">16</a>romlás és nyomorúság jár a nyomukban,</span> <span class="verse"><a name="17">17</a>és a békesség útját nem ismerik:</span> <span class="verse"><a name="18">18</a>Isten félelmével nem törődnek."</span> <span class="verse"><a name="19">19</a>Tudjuk pedig, hogy amit a törvény mond, azt a törvény alatt élőknek mondja, hogy elnémuljon minden száj, és az egész világot Isten ítélje meg.</span> <span class="verse"><a name="20">20</a>Mert a törvény cselekedeteiből nem fog megigazulni egyetlen halandó sem őelőtte. Hiszen a törvényből csak a bűn felismerése adódik.</span> <span class="verse"><a name="21">21</a>Most pedig a törvény nélkül jelent meg Isten igazsága, amelyről bizonyságot is tesznek a törvény és a próféták.</span> <span class="verse"><a name="22">22</a>Isten pedig ezt az igazságát most nyilvánvalóvá tette a Krisztusban való hit által minden hívőnek. Mert nincs különbség:</span> <span class="verse"><a name="23">23</a>mindenki vétkezett, és híjával van az Isten dicsőségének.</span> <span class="verse"><a name="24">24</a>Ezért Isten ingyen igazítja meg őket kegyelméből, miután megváltotta őket a Krisztus Jézus által.</span> <span class="verse"><a name="25">25</a>Mert az Isten őt rendelte engesztelő áldozatul azoknak, akik az ő vérében hisznek, hogy igazságát megmutassa. Isten ugyanis az előbb elkövetett bűnöket elnézte</span> <span class="verse"><a name="26">26</a>türelme idején, hogy e mostani időben mutassa meg igazságát: mert ahogyan ő igaz, igazzá teszi azt is, aki Jézusban hisz.</span> <span class="verse"><a name="27">27</a>Hogyan lehetséges akkor a dicsekvés? Lehetetlenné vált. Milyen törvény által? A cselekedeteké által? Nem, hanem a hit "törvénye" által.</span> <span class="verse"><a name="28">28</a>Hiszen azt tartjuk, hogy hit által igazul meg az ember, a törvény cselekvésétől függetlenül.</span> <span class="verse"><a name="29">29</a>Vagy Isten kizárólag a zsidóké? Nem a pogányoké is? Bizony, a pogányoké is&#59;</span> <span class="verse"><a name="30">30</a>mert egy az Isten, aki megigazítja a körülmetéltet hitből, a körülmetéletlent pedig hit által.</span> <span class="verse"><a name="31">31</a>Érvénytelenné tesszük tehát a törvényt a hit által? Szó sincs róla! Sőt inkább érvényt szerzünk a törvénynek.</span> </p></div</div></div></body></html>