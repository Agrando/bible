<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 27</strong></div><p><span class="verse"><a name="1">1</a>Készíttess oltárt akácfából, öt könyök hosszúra és öt könyök szélesre: négyzet alakú legyen az oltár, a magassága pedig legyen három könyök.</span> <span class="verse"><a name="2">2</a>Készíttess szarvakat a négy sarkára, vele egy darabból legyenek a szarvak, és vond be rézzel!</span> <span class="verse"><a name="3">3</a>Készíttess hozzá fazekakat a hamunak, lapátokat, hintőedényeket, villákat és szenesserpenyőket. Az egész fölszerelést rézből készíttesd el!</span> <span class="verse"><a name="4">4</a>Készíttess hozzá hálószerű rézrácsozatot, és a háló négy sarkára készíttess négy rézkarikát!</span> <span class="verse"><a name="5">5</a>Erősítsd ezt az oltár pereme alá úgy, hogy a háló az oltár közepéig érjen le.</span> <span class="verse"><a name="6">6</a>Készíttess az oltárhoz rudakat is, akácfa rudakat, és vond be azokat rézzel!</span> <span class="verse"><a name="7">7</a>Dugják a rudakat a karikákba, és legyenek a rudak az oltár két oldalán, amikor viszik.</span> <span class="verse"><a name="8">8</a>Deszkából készíttesd azt, belül üresre. Úgy készítsétek, ahogyan a hegyen láttad!</span> <span class="verse"><a name="9">9</a>Készíttesd el a hajlék udvarát is! A déli oldalon legyen szőnyegfala az udvarnak sodrott lenfonálból. Száz könyök hosszú legyen ezen az oldalon.</span> <span class="verse"><a name="10">10</a>Húsz oszlopa és húsz réztalpa legyen, de az oszlopok kampói és összetartói ezüstből legyenek.</span> <span class="verse"><a name="11">11</a>Így legyen az északi oldalon is, hosszában száz könyök hosszú szőnyegfal, húsz oszloppal és húsz réztalppal, de az oszlopok kampói és összekötői ezüstből legyenek!</span> <span class="verse"><a name="12">12</a>A nyugati oldalon ötven könyök széles szőnyegfala legyen az udvarnak&#59; tíz oszlopa és tíz talpa legyen.</span> <span class="verse"><a name="13">13</a>A keleti oldalon is ötven könyök széles legyen az udvar.</span> <span class="verse"><a name="14">14</a>Tizenöt könyök szőnyegfal legyen az egyik oldalon, és ennek három oszlopa és három talpa legyen!</span> <span class="verse"><a name="15">15</a>A másik oldalon is tizenöt könyök szőnyegfal legyen, ennek is három oszlopa és három talpa legyen!</span> <span class="verse"><a name="16">16</a>Az udvar kapuja húsz könyöknyi függöny legyen kék és piros bíborból, karmazsin fonálból és sodrott lenfonálból, művészi módon kihímezve. Négy oszlopa és négy talpa legyen!</span> <span class="verse"><a name="17">17</a>Az udvar összes oszlopa körös-körül ezüsthuzallal legyen összekötve, kampóik ezüstből legyenek, talpaik pedig rézből.</span> <span class="verse"><a name="18">18</a>Az udvar hossza száz könyök, szélessége ötven-ötven, magassága pedig öt könyök szőnyeg legyen sodrott lenfonálból. A talpak rézből legyenek!</span> <span class="verse"><a name="19">19</a>A hajlékban végzendő szolgálatok egész fölszerelése, minden cöveke és az udvar összes cöveke is rézből legyen!</span> <span class="verse"><a name="20">20</a>Te pedig parancsold meg Izráel fiainak, hogy hozzanak neked olajbogyóból ütött tiszta olajat a mécstartóhoz, hogy mindig tehessenek rá égő mécsest.</span> <span class="verse"><a name="21">21</a>A kijelentés sátrában a kárpiton kívül, amely a bizonyság ládája előtt van, gondozzák azt Áron és fiai estétől reggelig az ÚR színe előtt. Örök rendelkezés legyen ez nemzedékről nemzedékre Izráel fiainál!</span> </p></div</div></div></body></html>