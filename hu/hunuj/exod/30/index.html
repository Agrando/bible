<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 30</strong></div><p><span class="verse"><a name="1">1</a>Azután készíttess oltárt az illatáldozat bemutatására&#59; akácfából készíttesd!</span> <span class="verse"><a name="2">2</a>Hossza egy könyök, szélessége egy könyök, tehát négyzet alakú legyen, és két könyök magas. Vele egy darabból legyenek a szarvai.</span> <span class="verse"><a name="3">3</a>Vond be színarannyal a tetejét és oldalait körös-körül, valamint a szarvait is! Készíttess rá körös-körül aranyszegélyt!</span> <span class="verse"><a name="4">4</a>Két aranykarikát is készíttess hozzá a szegélye alá, kétoldalt mindkét oldalára készíttess! Ezek legyenek a rudak kengyelei, hogy ezeken hordozzák az oltárt.</span> <span class="verse"><a name="5">5</a>A rudakat akácfából készíttesd, és vonasd be arannyal!</span> <span class="verse"><a name="6">6</a>Helyezd az oltárt a bizonyság ládájánál levő kárpit elé, a bizonyságon levő fedél elé, ahol megjelenek neked!</span> <span class="verse"><a name="7">7</a>Azon mutasson be Áron illatáldozatot reggelenként&#59; amikor rendbe hozza a mécseseket, akkor mutassa be.</span> <span class="verse"><a name="8">8</a>Estefelé is mutassa be Áron, amikor felrakja a mécseseket. Állandó illatáldozat legyen ez az ÚR színe előtt nemzedékről nemzedékre!</span> <span class="verse"><a name="9">9</a>Ne mutassatok be azon idegen illatáldozatot, se égőáldozatot, se ételáldozatot&#59; italáldozatot se öntsetek arra!</span> <span class="verse"><a name="10">10</a>Végezzen Áron engesztelést annak a szarvain évenként egyszer. Az engesztelési vétekáldozat véréből végezzen azon engesztelést évenként egyszer nemzedékről nemzedékre! Igen szent ez az ÚR előtt.</span> <span class="verse"><a name="11">11</a>Azután így beszélt az ÚR Mózeshez:</span> <span class="verse"><a name="12">12</a>Amikor névjegyzékbe veszed Izráel fiai közül a számba veendőket, adjon mindenki váltságdíjat magáért az ÚRnak, amikor számba veszik, hogy ne érje őket csapás a számba vétel miatt.</span> <span class="verse"><a name="13">13</a>Mindazok, akik átesnek a számba vételen, adjanak egy fél sekelt a szent sekel szerint, amelyben húsz géra egy sekel. Fél sekel legyen az ÚRnak szóló felajánlás.</span> <span class="verse"><a name="14">14</a>Mindenki adja meg az ÚRnak szóló felajánlást, aki átesett a számba vételen húszévestől fölfelé.</span> <span class="verse"><a name="15">15</a>A gazdag ne adjon többet, és a nincstelen se adjon kevesebbet fél sekelnél, amikor megadjátok az ÚRnak szóló felajánlást váltságdíjul magatokért.</span> <span class="verse"><a name="16">16</a>Amikor átveszed a váltságdíjat Izráel fiaitól, add oda azt a kijelentés sátrának a szolgálatára, hogy mint értetek adott váltságdíj emlékeztesse az URat Izráel fiaira.</span> <span class="verse"><a name="17">17</a>Azután így beszélt az ÚR Mózeshez:</span> <span class="verse"><a name="18">18</a>Készíttess egy mosakodásra való rézmedencét, amelynek állványa is rézből legyen! Helyezd azt a kijelentés sátra és az oltár közé, és töltsd meg vízzel,</span> <span class="verse"><a name="19">19</a>hogy abban mossák meg kezüket és lábukat Áron és fiai.</span> <span class="verse"><a name="20">20</a>Mosakodjanak meg a vízben, mielőtt bemennek a kijelentés sátrába, hogy ne haljanak meg, ha az oltárhoz járulnak, és szent szolgálatot végeznek, vagy tűzáldozatot mutatnak be az ÚRnak.</span> <span class="verse"><a name="21">21</a>Mossák meg a kezüket és lábukat, hogy ne haljanak meg. Örök rendelkezés lesz ez nekik, neki és utódainak nemzedékről nemzedékre.</span> <span class="verse"><a name="22">22</a>Majd így beszélt Mózeshez az ÚR:</span> <span class="verse"><a name="23">23</a>Végy finom balzsamot és folyékony mirhát ötszáz pénzért, balzsamos fahéjat feleannyiért, azaz kétszázötven pénzért, balzsamos nádat is kétszázötven pénzért.</span> <span class="verse"><a name="24">24</a>Végy kassziát is ötszáz pénzért a szent sekel szerint, és egy hin olivaolajat.</span> <span class="verse"><a name="25">25</a>Készíts belőle felkenésre való szent olajat, vagyis fűszerezett olajkeveréket, ahogyan a kenetkeverő elkészíti. Ilyen legyen a fölkenésre való szent olaj.</span> <span class="verse"><a name="26">26</a>Kend meg ezzel a kijelentés sátrát és a bizonyság ládáját,</span> <span class="verse"><a name="27">27</a>az asztalt és egész fölszerelését, a lámpatartót és fölszerelését, az illatáldozati oltárt,</span> <span class="verse"><a name="28">28</a>az égőáldozati oltárt és egész fölszerelését, a medencét és állványát.</span> <span class="verse"><a name="29">29</a>Így szenteld fel azokat, hogy igen szentek legyenek. Csak az érintheti, aki fel van szentelve.</span> <span class="verse"><a name="30">30</a>Kend fel Áront és fiait is. Szenteld fel őket, hogy papjaim legyenek.</span> <span class="verse"><a name="31">31</a>Izráel fiaihoz pedig így beszélj: Felkenésre való szent olajom lesz ez nemzedékről nemzedékre.</span> <span class="verse"><a name="32">32</a>Más embernek a testére nem szabad azt önteni, és ilyen összetételben más hasonlót ne készítsetek. Szent az, szentnek tartsátok!</span> <span class="verse"><a name="33">33</a>Ki kell irtani népe közül azt, aki hasonló kenetet készít, vagy illetéktelent ken meg vele.</span> <span class="verse"><a name="34">34</a>Azután ezt mondta Mózesnek az ÚR: Végy fűszereket, azaz illatos gyantát és szagos borostyánt, erős illatú mézgát, fűszereket és tiszta tömjént egyenlő mértékben.</span> <span class="verse"><a name="35">35</a>Készíts belőle fűszerezett illatáldozatot, ahogyan a kenetkeverő készíti: sózva, tisztán és szentül.</span> <span class="verse"><a name="36">36</a>Morzsold szét egy részét, és tedd a bizonyság elé a kijelentés sátrában, ahol megjelenek neked. Igen szentnek tartsátok ezt!</span> <span class="verse"><a name="37">37</a>De ha magatoknak készítetek illatszert, ne ebben az összetételben készítsétek&#59; tartsátok ezt az ÚRnak szentelt illatszernek!</span> <span class="verse"><a name="38">38</a>Mindenkit ki kell irtani népe közül, aki ilyet készít, hogy azzal illatosítsa magát.</span> </p></div</div></div></body></html>