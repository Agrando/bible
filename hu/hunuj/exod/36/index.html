<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 36</strong></div><p><span class="verse"><a name="1">1</a>Ekkor Becalél és Oholíáb mindazokkal a hozzáértő férfiakkal együtt, akiknek bölcsességet és értelmet adott az ÚR, hogy el tudják készíteni a szentély különböző istentiszteleti eszközeit, elkészíttette azokkal egészen úgy, ahogyan megparancsolta az ÚR.</span> <span class="verse"><a name="2">2</a>Hívatta tehát Mózes Becalélt és Oholíábot, és mindazokat a hozzáértő embereket, akiknek bölcsességet adott az ÚR, mindenkit, akit szíve arra indított, hogy hozzáfogjon a munka elvégzéséhez.</span> <span class="verse"><a name="3">3</a>Ezek átvették Mózestől mindazokat a felajánlott dolgokat, amelyeket Izráel fiai hoztak a szentély istentiszteleti eszközeinek az elkészítéséhez. Ezenkívül is vittek hozzá minden reggel önkéntes áldozatokat.</span> <span class="verse"><a name="4">4</a>Eljöttek mindazok a hozzáértő emberek, akik a szentély különféle eszközein dolgoztak, mindenki a maga mesterségében, amiben dolgozni szokott.</span> <span class="verse"><a name="5">5</a>És ezt mondták Mózesnek: Többet hordott össze a nép, mint amennyi szükséges azokhoz az istentiszteleti eszközökhöz, amelyek elkészítését megparancsolta az ÚR.</span> <span class="verse"><a name="6">6</a>Ekkor megparancsolta Mózes, hogy vigyék hírül a táborban, hogy se férfi, se asszony ne készítsen semmit felajánlásul a szentély számára. És a nép abbahagyta az ajándékhordást.</span> <span class="verse"><a name="7">7</a>Mert elég volt az anyag az egész munka elvégzéséhez, sőt még maradt is.</span> <span class="verse"><a name="8">8</a>A munka végzéséhez értő emberek elkészítették a hajlékot tíz sátorlapból: sodrott lenfonálból, kék és piros bíborból meg karmazsin fonálból, művészi módon beleszőtt kerúbokkal készítették azokat.</span> <span class="verse"><a name="9">9</a>Egy-egy sátorlap hossza huszonnyolc könyök, egy-egy sátorlap szélessége pedig négy könyök volt. Azonos volt a mérete mindegyik sátorlapnak.</span> <span class="verse"><a name="10">10</a>Öt sátorlapot fűztek össze egymással, majd a másik öt sátorlapot is összefűzték egymással.</span> <span class="verse"><a name="11">11</a>Azután készítettek kék bíbor hurkokat az egyik sátorlap szegélyén az összefűzésnél. Ugyanilyeneket készítettek a másik sátorlap szegélyén is, azon a végén, ahol összefűzték.</span> <span class="verse"><a name="12">12</a>Ötven hurkot készítettek az egyik sátorlapon, és ötven hurkot készítettek annak a másik sátorlapnak a szegélyén is, amelyet hozzáfűztek. A hurkok szemben voltak egymással.</span> <span class="verse"><a name="13">13</a>Készítettek ötven aranykapcsot, és ezekkel a kapcsokkal rögzítették egymáshoz a sátorlapokat. Így lett a hajlék egésszé.</span> <span class="verse"><a name="14">14</a>Azután készítettek sátorlapokat kecskeszőrből, sátornak a hajlék fölé. Tizenegy ilyen sátorlapot készítettek:</span> <span class="verse"><a name="15">15</a>egy sátorlap hossza harminc könyök, szélessége pedig négy könyök volt. Egyforma mérete volt a tizenegy sátorlapnak.</span> <span class="verse"><a name="16">16</a>Külön fűztek össze öt sátorlapot, és külön hat sátorlapot is.</span> <span class="verse"><a name="17">17</a>Készítettek ötven hurkot az egyik sátorlapnak arra a végére, ahol összefűzték, és ötven hurkot készítettek a másik sátorlapnak arra a szélére is, ahol összefűzték.</span> <span class="verse"><a name="18">18</a>Készítettek ötven rézkapcsot a sátor összefűzésére, hogy egész legyen.</span> <span class="verse"><a name="19">19</a>Készítettek még egy takarót is a sátorra vörösre festett kosbőrből, és arra még egy takarót delfinbőrből.</span> <span class="verse"><a name="20">20</a>Készítettek a hajlékhoz akácfa deszkákat, és felállították azokat.</span> <span class="verse"><a name="21">21</a>Tíz könyök volt a deszka magassága és másfél könyök a deszka szélessége.</span> <span class="verse"><a name="22">22</a>Két csapja volt mindegyik deszkának, azok kötötték össze egyiket a másikkal. Így készítették el a hajlék mindegyik deszkáját.</span> <span class="verse"><a name="23">23</a>A deszkákat így készítették el a hajlékhoz: húsz deszkát a déli oldalon dél felé,</span> <span class="verse"><a name="24">24</a>és a húsz deszka alá negyven ezüsttalpat készítettek. Két talpat mindegyik deszka alá a két csapnak megfelelően. Minden egyes deszka alatt két talp volt a két csapnak megfelelően.</span> <span class="verse"><a name="25">25</a>A hajlék másik oldalára az északi oldalon is húsz deszkát készítettek.</span> <span class="verse"><a name="26">26</a>Ezeknek is negyven ezüsttalpa volt, két talp volt az egyik deszka alatt, és két talp volt a másik deszka alatt is.</span> <span class="verse"><a name="27">27</a>A hajlék nyugati végére is készítettek hat deszkát.</span> <span class="verse"><a name="28">28</a>Két deszkát készítettek a hajlék sarkaira a két végén.</span> <span class="verse"><a name="29">29</a>Párosával voltak egymás mellett, aljától a tetejéig összefogva egy karikával. Ezt csinálták mindkettőnél, mindkét saroknál.</span> <span class="verse"><a name="30">30</a>Nyolc deszka volt tehát ezüsttalpakkal, összesen tizenhat talp. Két-két talp került mindegyik deszka alá.</span> <span class="verse"><a name="31">31</a>Készítettek reteszeket is akácfából: Ötöt a hajlék egyik oldalának a deszkáihoz,</span> <span class="verse"><a name="32">32</a>öt reteszt a hajlék másik oldalának a deszkáihoz, és öt reteszt a hajlék deszkáihoz a nyugati végén.</span> <span class="verse"><a name="33">33</a>Elkészítették a középső reteszt is, hogy középen rögzítse a deszkákat, egyik végétől a másik végéig.</span> <span class="verse"><a name="34">34</a>A deszkákat arannyal vonták be, és aranyból készítették a karikákat a reteszek kengyeléül. Bevonták arannyal a reteszeket is.</span> <span class="verse"><a name="35">35</a>Azután elkészítették a kárpitot kék és piros bíborból, karmazsin fonálból és sodrott lenfonálból művészi módon beleszőtt kerúbokkal.</span> <span class="verse"><a name="36">36</a>Készítettek hozzá négy akácfa oszlopot, és bevonták arannyal. A rajta levő kampók is aranyból voltak. És öntöttek hozzájuk négy ezüsttalpat.</span> <span class="verse"><a name="37">37</a>Készítettek függönyt a sátor bejáratára kék és piros bíborból, karmazsin fonálból és sodrott lenfonálból művészi módon kihímezve.</span> <span class="verse"><a name="38">38</a>Ehhez öt oszlopot kampókkal együtt, és bevonták az oszlopfőket és összekötőiket arannyal, öt talpuk pedig rézből volt.</span> </p></div</div></div></body></html>