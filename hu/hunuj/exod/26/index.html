<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 26</strong></div><p><span class="verse"><a name="1">1</a>A hajlékot tíz sátorlapból készíttesd: sodrott lenfonálból, kék és piros bíborból és karmazsin fonálból művészi módon beleszőtt kerúbokkal készíttesd azokat!</span> <span class="verse"><a name="2">2</a>Egy-egy sátorlap hossza huszonnyolc könyök legyen, egy-egy sátorlap szélessége pedig négy könyök. Egyforma legyen a mérete mindegyik sátorlapnak.</span> <span class="verse"><a name="3">3</a>Öt sátorlap legyen egymással összefűzve, a másik öt sátorlap is legyen egymással összefűzve.</span> <span class="verse"><a name="4">4</a>Azután készíttess kék bíbor-hurkokat az egyik sátorlap szegélyén az összefűzésnél. Ugyanilyeneket készíttess a másik sátorlap szegélyén is, azon a végén, ahol összefűzik.</span> <span class="verse"><a name="5">5</a>Készíttess ötven hurkot az egyik sátorlapon, és ötven hurkot készíttess annak a sátorlapnak a szegélyén is, amelyet hozzáfűznek. Egymással szemben legyenek a hurkok.</span> <span class="verse"><a name="6">6</a>Készíttess ötven aranykapcsot is, és ezekkel a kapcsokkal fűzesd egymáshoz a sátorlapokat! Így lesz a hajlék egésszé.</span> <span class="verse"><a name="7">7</a>Azután készíttess sátorlapokat kecskeszőrből, sátornak a hajlék fölé, tizenegy ilyen sátorlapot készíttess.</span> <span class="verse"><a name="8">8</a>Egy sátorlap hossza harminc könyök legyen, a sátorlap szélessége pedig négy könyök legyen. Egyforma mérete legyen a tizenegy sátorlapnak.</span> <span class="verse"><a name="9">9</a>Fűzess össze öt sátorlapot külön, és hat sátorlapot is külön. A hatodik sátorlap pedig lógjon le a sátor elején.</span> <span class="verse"><a name="10">10</a>Készíttess ötven hurkot az egyik sátorlapnak arra a végére, ahol összefűzik, és ötven hurkot a másik sátorlapnak arra a szélére is, ahol összefűzik.</span> <span class="verse"><a name="11">11</a>Készíttess ötven rézkapcsot, és akaszd a kapcsokat a hurkokba. Így fűzd össze a sátrat, hogy egész legyen!</span> <span class="verse"><a name="12">12</a>A sátor lapjainak lelógó része, tehát a sátorlap lelógó részének a fele legyen a hajlék végein.</span> <span class="verse"><a name="13">13</a>Egy könyöknyi innen, egy könyöknyi onnan lógjon le a sátor lapjainak a hosszából, vagyis hajoljon rá a hajlék oldalaira innen is, onnan is, és fedje be azt!</span> <span class="verse"><a name="14">14</a>Készíttess még egy takarót a sátorra vörösre festett kosbőrből, és arra még egy takarót delfinbőrből.</span> <span class="verse"><a name="15">15</a>Készíttess a hajlékhoz deszkákat is akácfából, felállítva.</span> <span class="verse"><a name="16">16</a>A deszka hossza tíz könyök legyen, a deszka szélessége pedig másfél könyök.</span> <span class="verse"><a name="17">17</a>Mindegyik deszkának két csapja legyen, amelyek összekötik egyiket a másikkal. Így készíttesd el a hajlék mindegyik deszkáját!</span> <span class="verse"><a name="18">18</a>Készíttesd el a hajlék deszkáit: húsz deszkát a déli oldalra, dél felé.</span> <span class="verse"><a name="19">19</a>Készíttess negyven ezüsttalpat a húsz deszka alá, két talpat mindegyik deszka alá, a két csapnak megfelelően. Minden egyes deszka alatt két talp legyen a két csapnak megfelelően.</span> <span class="verse"><a name="20">20</a>A hajlék másik oldalára, az északi végére is tégy húsz deszkát.</span> <span class="verse"><a name="21">21</a>Ezeknek is legyen negyven ezüsttalpa, két talp legyen az egyik deszka alatt és két talp legyen a másik deszka alatt is.</span> <span class="verse"><a name="22">22</a>A hajlék nyugati végére is készíttess hat deszkát.</span> <span class="verse"><a name="23">23</a>Készíttess két deszkát a hajlék sarkaira a két végén.</span> <span class="verse"><a name="24">24</a>Párosával legyenek egymás mellett, aljától a tetejéig egy karikával összefogva. Így legyen mindkettőnél, mindkét saroknál így legyen.</span> <span class="verse"><a name="25">25</a>Legyen tehát nyolc deszka ezüsttalpakkal, összesen tizenhat talppal. Két talp legyen az egyik deszka alatt és két talp legyen a másik deszka alatt is.</span> <span class="verse"><a name="26">26</a>Készíttess reteszeket is akácfából: ötöt a hajlék egyik oldalának a deszkáihoz,</span> <span class="verse"><a name="27">27</a>öt reteszt a hajlék másik oldalának a deszkáihoz, és öt reteszt a hajlék oldalának deszkáihoz a nyugati végén.</span> <span class="verse"><a name="28">28</a>A reteszek középen legyenek a deszkák között, rögzítve azokat egyik végétől a másik végéig.</span> <span class="verse"><a name="29">29</a>Vond be a deszkákat arannyal, és aranyból készíttesd a karikákat is a reteszek kengyeleiként. Vond be a reteszeket is arannyal.</span> <span class="verse"><a name="30">30</a>Állítsd fel a hajlékot pontosan úgy, ahogyan megmutattam neked a hegyen!</span> <span class="verse"><a name="31">31</a>Azután készíttess kárpitot kék és piros bíborból, karmazsin fonálból és sodrott lenfonálból, művészi módon beleszőtt kerúbokkal készíttesd azokat!</span> <span class="verse"><a name="32">32</a>Tedd ezt négy arannyal bevont akácfa oszlopra, amelyeknek aranykampóik legyenek, négy talpa pedig ezüstből legyen!</span> <span class="verse"><a name="33">33</a>Akaszd a kárpitot horgokra, vidd be a bizonyság ládáját a kárpit mögé, és a kárpit válassza el a szentélyt a szentek szentjétől!</span> <span class="verse"><a name="34">34</a>Azután tedd rá a fedelet a bizonyság ládájára a szentek szentjében!</span> <span class="verse"><a name="35">35</a>Az asztalt helyezd el a kárpiton kívül, a lámpatartót pedig az asztallal szemben a hajlék déli oldalán. Az asztalt tedd az északi oldalra!</span> <span class="verse"><a name="36">36</a>Készíttess függönyt a sátor bejáratára kék és piros bíborból, karmazsin fonálból és sodrott lenfonálból, művészi módon kihímezve.</span> <span class="verse"><a name="37">37</a>Készíttess a függönyhöz öt akácfa oszlopot, és vond be azokat arannyal. Kampói aranyból legyenek, és öntess azokhoz öt réztalpat!</span> </p></div</div></div></body></html>