<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 6</strong></div><p><span class="verse"><a name="1">1</a>Akkor ezt mondta az ÚR Mózesnek: Majd meglátod, mit cselekszem a fáraóval, mert erős kéz kényszeríti arra, hogy elbocsássa, erős kéz kényszeríti arra, hogy elűzze őket országából.</span> <span class="verse"><a name="2">2</a>Azután beszélt az Isten Mózessel, és azt mondta neki: Én vagyok az ÚR!</span> <span class="verse"><a name="3">3</a>Ábrahámnak, Izsáknak és Jákóbnak úgy jelentem meg, mint mindenható Isten, de azon a néven, hogy az ÚR, nem voltam ismert előttük.</span> <span class="verse"><a name="4">4</a>Szövetséget is kötöttem velük, hogy nekik adom Kánaán földjét, azt a földet, amelyen jövevények voltak.</span> <span class="verse"><a name="5">5</a>Meghallottam én Izráel fiainak a panaszkodását is amiatt, hogy az egyiptomiak szolgai munkára kényszerítik őket, és emlékszem szövetségemre.</span> <span class="verse"><a name="6">6</a>Ezért mondd meg Izráel fiainak: Én vagyok az ÚR, és megszabadítalak benneteket az egyiptomi kényszermunkától, megmentelek benneteket a szolgai munkától, és megváltalak benneteket kinyújtott karral és súlyos ítéletekkel.</span> <span class="verse"><a name="7">7</a>Népemmé fogadlak titeket, és a ti Istenetek leszek, és megtudjátok, hogy én, az ÚR vagyok a ti Istenetek, aki megszabadítalak benneteket az egyiptomi kényszermunkától.</span> <span class="verse"><a name="8">8</a>Azután beviszlek benneteket arra a földre, amelyre nézve megesküdtem, hogy Ábrahámnak, Izsáknak és Jákóbnak adom azt. Azért nektek fogom adni örökségül. Én vagyok az ÚR.</span> <span class="verse"><a name="9">9</a>Mózes pedig elbeszélte mindezt Izráel fiainak. De nem hallgattak Mózesre kishitűségük és a kemény szolgálat miatt.</span> <span class="verse"><a name="10">10</a>Akkor így szólt az ÚR Mózeshez:</span> <span class="verse"><a name="11">11</a>Menj, és mondd meg a fáraónak, Egyiptom királyának, hogy bocsássa el Izráel fiait országából.</span> <span class="verse"><a name="12">12</a>Mózes azonban így beszélt az ÚR előtt: Hiszen Izráel fiai sem hallgattak rám, hogyan hallgatna rám a fáraó, amikor még a beszédben is ügyetlen vagyok?!</span> <span class="verse"><a name="13">13</a>De az ÚR szólt Mózesnek és Áronnak, és odarendelte őket Izráel fiaihoz meg a fáraóhoz, Egyiptom királyához, hogy vigyék ki Izráel fiait Egyiptom országából.</span> <span class="verse"><a name="14">14</a>Ezek voltak a nagycsaládok fejei: Rúbennek, Izráel elsőszülöttjének a fiai voltak: Hanók és Pallú, Hecrón és Karmí. Ezek voltak Rúben nemzetségei.</span> <span class="verse"><a name="15">15</a>Simeon fiai voltak: Jemúél, Jámín és Óhad, Jákín, Cóhar és Saul, egy kánaáni nő fia. Ezek Simeon nemzetségei.</span> <span class="verse"><a name="16">16</a>Ezek pedig Lévi fiainak nevei, származásuk szerint: Gérsón, Kehát és Merári. Lévi százharminchét évet élt.</span> <span class="verse"><a name="17">17</a>Gérsón fiai voltak: Libní és Simei nemzetségeik szerint.</span> <span class="verse"><a name="18">18</a>Kehát fiai voltak: Amrám és Jichár, Hebrón és Uzzíél. Kehát százharminchárom esztendőt élt.</span> <span class="verse"><a name="19">19</a>Merári fiai voltak: Mahlí és Músí. Ezek Lévi nemzetségei, származásuk szerint.</span> <span class="verse"><a name="20">20</a>Amrám feleségül vette Jókebedet, apja húgát, és ő szülte neki Áront és Mózest. Amrám százharminchét esztendőt élt.</span> <span class="verse"><a name="21">21</a>Jichár fiai voltak: Kórah, Nefeg és Zikrí.</span> <span class="verse"><a name="22">22</a>Uzzíél fiai voltak: Mísáél, Elcáfán és Szitrí.</span> <span class="verse"><a name="23">23</a>Áron feleségül vette Elísebát, Ammínádáb leányát, Nahsón húgát, és ő szülte neki Nádábot és Abíhút, Eleázárt és Ítámárt.</span> <span class="verse"><a name="24">24</a>Kórah fiai voltak: Asszír, Elkáná és Abíászáf. Ezek Kórah nemzetségei.</span> <span class="verse"><a name="25">25</a>Eleázár pedig, Áron fia, Pútíél leányai közül vett feleséget, és ez szülte neki Fineást. Ezek a léviták családfői nemzetségeik szerint.</span> <span class="verse"><a name="26">26</a>Ez az az Áron és Mózes, akiknek azt mondta az ÚR: Hozzátok ki Izráel fiait Egyiptom országából, seregeik szerint.</span> <span class="verse"><a name="27">27</a>Ők - Mózes és Áron - beszéltek a fáraóval, Egyiptom királyával, hogy kihozzák Izráel fiait Egyiptomból.</span> <span class="verse"><a name="28">28</a>Amikor az ÚR Egyiptom földjén beszélt Mózessel,</span> <span class="verse"><a name="29">29</a>így szólt az ÚR Mózeshez: Én vagyok az ÚR! Mondd meg a fáraónak, Egyiptom királyának mindazt, amit én mondok neked!</span> <span class="verse"><a name="30">30</a>De Mózes azt mondta az ÚRnak: Hiszen én ügyetlen vagyok a beszédben. Hogyan hallgatna rám a fáraó?</span> </p></div</div></div></body></html>