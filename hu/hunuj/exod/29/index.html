<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 29</strong></div><p><span class="verse"><a name="1">1</a>Így cselekedj velük, amikor fölszenteled őket, hogy papjaim legyenek: Végy egy bikaborjút és két hibátlan kost,</span> <span class="verse"><a name="2">2</a>továbbá kovásztalan kenyereket, olajjal gyúrt kovásztalan lepényeket és olajjal megkent kovásztalan lángosokat&#59; ezeket finom búzalisztből készítsd el!</span> <span class="verse"><a name="3">3</a>Tedd egy kosárba, és kosarastul vidd oda. A bikát és a két kost is vezesd oda!</span> <span class="verse"><a name="4">4</a>Áront és a fiait is rendeld a kijelentés sátrának bejáratához, és mosdasd meg őket.</span> <span class="verse"><a name="5">5</a>Azután fogd a ruhákat és add rá Áronra a köntöst, az éfód palástját, az éfódot és a hósent, és övezd fel őt az éfód övével.</span> <span class="verse"><a name="6">6</a>Tedd a fejére a süveget, és a szent fejdíszt illeszd a süvegre.</span> <span class="verse"><a name="7">7</a>Aztán vedd a felkenésre való olajat, öntsd a fejére, és kend fel őt!</span> <span class="verse"><a name="8">8</a>Fiait is rendeld oda, és öltöztesd fel őket köntösükbe!</span> <span class="verse"><a name="9">9</a>Csatolj övet rájuk, Áronra és fiaira, tégy a fejükre papi süveget, és legyen övék a papi szolgálat örök rendelkezés szerint. Így avasd fel Áront és fiait!</span> <span class="verse"><a name="10">10</a>Azután vezettesd a bikát a kijelentés sátra elé, Áron és fiai pedig tegyék kezüket a bika fejére.</span> <span class="verse"><a name="11">11</a>Azután vágd le a bikát az ÚR színe előtt, a kijelentés sátrának bejáratánál.</span> <span class="verse"><a name="12">12</a>Végy a bika véréből, és kend meg ujjaddal az oltár szarvait, a többi vért pedig öntsd az oltár alá!</span> <span class="verse"><a name="13">13</a>A kövérjéből vedd mindazt, ami a beleket borítja, meg a májon levő hártyát és a két vesét, a rajtuk levő kövérjével együtt, és füstölögtesd el az oltáron!</span> <span class="verse"><a name="14">14</a>A bika húsát, bőrét és ganéját égesd el a táboron kívül! Vétekáldozat lesz ez.</span> <span class="verse"><a name="15">15</a>Fogd az egyik kost, Áron és fiai pedig tegyék kezüket a kos fejére.</span> <span class="verse"><a name="16">16</a>Azután vágd le a kost, fogd fel a vérét és hintsd körös-körül az oltárra!</span> <span class="verse"><a name="17">17</a>Vagdald darabokra a kost, mosd meg a belső részeket, meg a lábszárakat, és tedd rá a darabokra és a fejre!</span> <span class="verse"><a name="18">18</a>Azután füstölögtesd el az egész kost az oltáron! Égőáldozat lesz ez az ÚRnak, kedves illatú tűzáldozat az ÚRnak.</span> <span class="verse"><a name="19">19</a>Fogd a másik kost is, Áron és fiai pedig tegyék kezüket a kos fejére!</span> <span class="verse"><a name="20">20</a>Azután vágd le a kost, végy a véréből, és kend meg azzal Áron fülcimpáját, valamint fiai jobb fülcimpáját, jobb kezük hüvelykujját és jobb lábuk nagyujját. A vért pedig öntsd körös-körül az oltárra!</span> <span class="verse"><a name="21">21</a>Azután végy az oltáron levő vérből, meg a felkenésre való olajból, hintsd Áronra és ruhájára, meg a fiaira és fiai ruhájára! Így lesz szent ő és a ruhája, meg fiai és fiainak a ruhája.</span> <span class="verse"><a name="22">22</a>Majd vedd a kos kövérjét, a farkát és a beleket borító kövérjét, a májon levő hártyát, meg a két vesét a rajtuk levő kövérjével együtt és a jobb combot, mert felavatási kos ez.</span> <span class="verse"><a name="23">23</a>Továbbá egy kerek kenyeret és egy olajos lepényt, meg egy lángost a kovásztalan kenyerek kosarából, amely az ÚR előtt van.</span> <span class="verse"><a name="24">24</a>Azután rakd mindezt Áronnak és fiainak a tenyerébe, és mutassák fel azokat áldozatul az ÚRnak!</span> <span class="verse"><a name="25">25</a>Majd vedd el azokat a kezükből, és füstölögtesd el az oltáron az égőáldozatra téve, kedves illatul az ÚR előtt. Az ÚRnak szóló tűzáldozat lesz ez.</span> <span class="verse"><a name="26">26</a>Fogd az Áron fölavatására szánt kosnak a szegyét is, és mutasd azt be áldozatul az ÚR színe előtt! Azután legyen ez a te részed.</span> <span class="verse"><a name="27">27</a>Így szenteld meg a felmutatott szegyet és a felajánlott combot, amelyet fölmutattak és fölajánlottak az Áron és fiai felavatására szánt kosból.</span> <span class="verse"><a name="28">28</a>Legyen ez Ároné és fiaié örök rendelkezés szerint Izráel fiai részéről! Mert felajánlás ez, Izráel fiainak felajánlása békeáldozataikból, amelyeket az ÚRnak ajánlanak fel.</span> <span class="verse"><a name="29">29</a>Áronnak a szentélyben használt ruhái legyenek utódaié. Azokban kenjék fel és avassák fel őket.</span> <span class="verse"><a name="30">30</a>Azokba öltözzék hét napig az a pap, aki helyébe lép fiai közül, és majd bemegy a kijelentés sátrába, és szolgál a szentélyben.</span> <span class="verse"><a name="31">31</a>Fogd a fölavatásra szánt kost, és főzd meg a húsát a szent helyen!</span> <span class="verse"><a name="32">32</a>A kos húsát és a kosárban levő kenyeret egye meg Áron, fiaival együtt, a kijelentés sátrának bejáratánál.</span> <span class="verse"><a name="33">33</a>Egyék meg azokat a darabokat, amelyekkel engesztelés történt, amikor felavatták és fölszentelték őket. De idegen ne egyék belőle, mert szent az!</span> <span class="verse"><a name="34">34</a>Ha pedig marad valami az avatásra szánt húsból vagy kenyérből reggelre, akkor a maradékot égesd el! Nem szabad megenni, mert szent az.</span> <span class="verse"><a name="35">35</a>Pontosan úgy tégy Áronnal és fiaival, ahogyan megparancsoltam neked: hét nap alatt végezd el felavatásukat!</span> <span class="verse"><a name="36">36</a>Naponként készíts el egy vétekáldozatra való bikát engesztelésül, és tisztítsd meg az oltárt, engesztelést végezve rajta. Kend fel azt, és így szenteld meg!</span> <span class="verse"><a name="37">37</a>Hét napig végezz engesztelést az oltáron, és így szenteld föl, hogy igen szent legyen az oltár. Szent legyen mindaz, ami az oltárhoz ér!</span> <span class="verse"><a name="38">38</a>Ezt készítsd az oltárra: naponként mindig két egyéves bárányt.</span> <span class="verse"><a name="39">39</a>Az egyik bárányt reggel készítsd el, a másik bárányt pedig estefelé készítsd el.</span> <span class="verse"><a name="40">40</a>Egy tizedrész finomlisztet, egy negyed hin sajtolt olajjal gyúrva, italáldozatul pedig egy negyed hin bort kell venni az első bárányhoz.</span> <span class="verse"><a name="41">41</a>A második bárányt estefelé készítsd el: úgy készíts hozzá ételáldozatot és italáldozatot, mint reggel! Kedves illatú tűzáldozat lesz ez az ÚRnak.</span> <span class="verse"><a name="42">42</a>Állandó égőáldozat legyen ez nemzedékről nemzedékre a kijelentés sátrának bejáratánál az ÚR előtt, ahol kijelentem magam nektek, és beszélek veled.</span> <span class="verse"><a name="43">43</a>Ott fogok megjelenni Izráel fiainak, és dicsőségemmel szentelem meg azt.</span> <span class="verse"><a name="44">44</a>Megszentelem a kijelentés sátrát és az oltárt. Megszentelem Áront és fiait is, hogy papjaim legyenek.</span> <span class="verse"><a name="45">45</a>Izráel fiai között fogok lakni, és Istenük leszek.</span> <span class="verse"><a name="46">46</a>És megtudják, hogy én, az ÚR, vagyok az Istenük, aki kihoztam őket Egyiptomból, mert köztük lakozom én, az ÚR, az ő Istenük.</span> </p></div</div></div></body></html>