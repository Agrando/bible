<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 35</strong></div><p><span class="verse"><a name="1">1</a>Azután összegyűjtötte Mózes Izráel fiainak egész közösségét, és ezt mondta nekik: Ezek azok az igék, amelyekről azt parancsolta az ÚR, hogy meg kell tennetek:</span> <span class="verse"><a name="2">2</a>Hat napon át végezzétek munkátokat, de a hetedik napot tartsátok szentnek, az ÚRnak szentelt nyugalom nagy napja legyen az. Meg kell ölni mindenkit, aki munkát végez ezen a napon!</span> <span class="verse"><a name="3">3</a>Lakóhelyeteken sehol se gyújtsatok tüzet szombaton!</span> <span class="verse"><a name="4">4</a>És ezt mondta Mózes Izráel fiai egész közösségének: Ezt a dolgot parancsolta az ÚR:</span> <span class="verse"><a name="5">5</a>Gyűjtsetek felajánlást magatok között az ÚRnak! Mindenki, akit a szíve arra indít, hozzon felajánlást az ÚRnak: aranyat, ezüstöt és rezet,</span> <span class="verse"><a name="6">6</a>kék és piros bíbort, karmazsin fonalat és lenfonalat, kecskeszőrt,</span> <span class="verse"><a name="7">7</a>vörösre festett kosbőröket, delfinbőrt és akácfát,</span> <span class="verse"><a name="8">8</a>lámpaolajat, balzsamot a fölkenéshez való olajhoz és a jó illatú füstöléshez&#59;</span> <span class="verse"><a name="9">9</a>ónixköveket és foglalatba való drágaköveket az éfódhoz és hósenhez.</span> <span class="verse"><a name="10">10</a>Jöjjön ide minden hozzáértő ember, és készítsék el mindazt, amit megparancsolt az ÚR:</span> <span class="verse"><a name="11">11</a>a hajlékot, annak sátrát és takaróját, kapcsait, deszkáit, reteszeit, oszlopait és talpait.</span> <span class="verse"><a name="12">12</a>Készítsék el a ládát és annak rúdjait a födéllel együtt, a függőkárpitot,</span> <span class="verse"><a name="13">13</a>az asztalt, annak rúdjait, egész fölszerelését és a szent kenyereket,</span> <span class="verse"><a name="14">14</a>a lámpatartót a világításhoz, annak fölszerelését és mécseseit és a lámpaolajat.</span> <span class="verse"><a name="15">15</a>Készítsék el az illatáldozati oltárt és annak rúdjait, a fölkenéshez való olajat és a jó illatú füstölőszereket, a bejárati függönyt a hajlék bejáratához,</span> <span class="verse"><a name="16">16</a>az égőáldozati oltárt, annak rézrácsozatát, rúdjait és egész fölszerelését, a medencét és annak állványát.</span> <span class="verse"><a name="17">17</a>Készítsék el az udvar szőnyegfalait, oszlopait és talpait, meg az udvar kapujának függönyét,</span> <span class="verse"><a name="18">18</a>a hajlék cövekeit, az udvar cövekeit és ezek köteleit,</span> <span class="verse"><a name="19">19</a>a díszes ruhákat a szentélyben végzendő szolgálathoz, Áron főpap szent ruháit és fiainak papi ruháit!</span> <span class="verse"><a name="20">20</a>Ekkor eltávozott Mózes elől Izráel egész közössége.</span> <span class="verse"><a name="21">21</a>Azután eljött mindenki, akit a szíve indított, akit a lelke hajtott, és elhozta az ÚRnak szánt felajánlását a kijelentés sátrának elkészítéséhez, az ott végzendő szolgálathoz és a szent ruhákhoz.</span> <span class="verse"><a name="22">22</a>Eljöttek a férfiak az asszonyokkal együtt, mindenki, akit a szíve arra indított, és hoztak boglárokat, függőket, gyűrűket, nyakláncokat és mindenféle arany ékszert. Mindenki ajánlott föl aranyból való ajándékot az ÚRnak.</span> <span class="verse"><a name="23">23</a>Minden férfi aszerint, hogy mije volt, hozott kék és piros bíbort, karmazsin fonalat, lenfonalat és kecskeszőrt, továbbá vörösre festett kosbőröket és delfinbőröket.</span> <span class="verse"><a name="24">24</a>Aki ezüstből vagy rézből tudott felajánlást tenni, elhozta felajánlását az ÚRnak&#59; akinek akácfája volt, azt hozta el a különböző istentiszteleti eszközökhöz.</span> <span class="verse"><a name="25">25</a>Mindazok az asszonyok, akik értettek hozzá, saját kezükkel fonták meg, és megfonva hozták el a kék és piros bíbort, a karmazsin fonalat és lenfonalat.</span> <span class="verse"><a name="26">26</a>Mindazok az asszonyok pedig, akiket a szívük arra indított, és értettek hozzá, megfonták a kecskeszőrt.</span> <span class="verse"><a name="27">27</a>A vezető emberek pedig ónixköveket és foglalatba való köveket hoztak az éfódhoz és hósenhez.</span> <span class="verse"><a name="28">28</a>Hoztak balzsamot és lámpaolajat, fölkenéshez való olajat és jó illatú füstölőszereket.</span> <span class="verse"><a name="29">29</a>Izráel fiai közül mindazok a férfiak és asszonyok, akiket a szívük arra indított, hogy adakozzanak a különféle eszközökre, amelyeknek elkészítését elrendelte az ÚR Mózes által, elhozták önkéntes ajándékukat az ÚRnak.</span> <span class="verse"><a name="30">30</a>Akkor ezt mondta Mózes Izráel fiainak: Nézzétek! Az ÚR név szerint elhívta Becalélt, Húr fiának, Úrínak a fiát Júda törzséből.</span> <span class="verse"><a name="31">31</a>Betöltötte isteni lélekkel, bölcsességgel, értelemmel és képességgel mindenféle munkára,</span> <span class="verse"><a name="32">32</a>hogy terveket készítsen az arany, az ezüst és a réz feldolgozására,</span> <span class="verse"><a name="33">33</a>a foglalatba való kövek vésésére, fafaragásra és mindenféle tervezőmunka elvégzésére.</span> <span class="verse"><a name="34">34</a>Azzal a képességgel is felruházta, hogy tanítson a Dán törzséből való Oholíábbal, Ahíszámák fiával együtt.</span> <span class="verse"><a name="35">35</a>Nagy hozzáértéssel ajándékozta meg őket, hogy el tudjanak készíteni mindenféle faragó, szövő, hímző és takácsmunkát kék és piros bíborból, karmazsin fonálból és lenfonálból, és elvégezzenek minden munkát és terveket készítsenek.</span> </p></div</div></div></body></html>