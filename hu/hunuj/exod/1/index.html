<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 1</strong></div><p><span class="verse"><a name="1">1</a>Név szerint ezek voltak Izráel fiai, akik Egyiptomba mentek Jákóbbal&#59; mindegyik a maga háza népével ment:</span> <span class="verse"><a name="2">2</a>Rúben, Simeon, Lévi és Júda,</span> <span class="verse"><a name="3">3</a>Issakár, Zebulon és Benjámin,</span> <span class="verse"><a name="4">4</a>Dán, Naftáli, Gád és Ásér.</span> <span class="verse"><a name="5">5</a>Összesen hetvenen voltak, akik Jákóbtól származtak. József pedig már Egyiptomban volt.</span> <span class="verse"><a name="6">6</a>Azután meghalt József és valamennyi testvére, meg az az egész nemzedék.</span> <span class="verse"><a name="7">7</a>Izráel fiai pedig szaporodtak, gyarapodtak, megsokasodtak, nagyon megerősödtek, és megtelt velük az ország.</span> <span class="verse"><a name="8">8</a>Új király került azonban Egyiptom élére, aki már nem ismerte Józsefet.</span> <span class="verse"><a name="9">9</a>Az pedig ezt mondta népének: Lám, az izráeli nép nagyobb és erősebb, mint mi.</span> <span class="verse"><a name="10">10</a>Bánjunk csak okosan vele, hogy még többen ne legyenek, mert ha háború támad, ő is ellenségeinkhez csatlakozik, ellenünk harcol, és kivonul az országból.</span> <span class="verse"><a name="11">11</a>Ezért munkafelügyelőket rendeltek föléjük, hogy kényszermunkával sanyargassák őket. Raktárvárosokat kellett építeniük a fáraó számára: Pitómot és Ramszeszt.</span> <span class="verse"><a name="12">12</a>De mennél jobban sanyargatták őket, annál inkább szaporodtak és terjeszkedtek, úgyhogy félni kezdtek Izráel fiaitól.</span> <span class="verse"><a name="13">13</a>Ezért kegyetlenül dolgoztatták az egyiptomiak Izráel fiait.</span> <span class="verse"><a name="14">14</a>Kemény munkával keserítették az életüket: sárkeveréssel, vályogvetéssel és mindenféle mezei munkával&#59; sokféle munkával kegyetlenül dolgoztatták őket.</span> <span class="verse"><a name="15">15</a>Azután parancsot adott Egyiptom királya a héber bábáknak, akik közül az egyiknek Sifrá, a másiknak Púá volt a neve.</span> <span class="verse"><a name="16">16</a>Ezt mondta: Amikor a héber asszonyok szülésénél segédkeztek, figyeljétek a szülés lefolyását: ha fiú lesz, öljétek meg, ha leány, hagyjátok életben!</span> <span class="verse"><a name="17">17</a>De a bábák félték az Istent, és nem cselekedtek úgy, ahogyan Egyiptom királya meghagyta nekik, hanem életben hagyták a fiúgyermekeket.</span> <span class="verse"><a name="18">18</a>Ezért Egyiptom királya magához hívatta a bábákat, és ezt mondta nekik: Miért teszitek ezt, miért hagyjátok életben a fiúgyermekeket?</span> <span class="verse"><a name="19">19</a>A bábák pedig ezt felelték a fáraónak: Mert a héber asszonyok nem olyanok, mint az egyiptomiak, hanem életerősek. Mire a bába odaér hozzájuk, már meg is szültek.</span> <span class="verse"><a name="20">20</a>Ezért jót tett Isten a bábákkal. A nép pedig szaporodott, és igen megerősödött.</span> <span class="verse"><a name="21">21</a>És mivel a bábák félték az Istent, Ő tovább szaporította Izráel házát.</span> <span class="verse"><a name="22">22</a>Ekkor megparancsolta a fáraó egész népének: Minden újszülött héber fiút dobjatok a Nílusba, csak a leányokat hagyjátok életben!</span> </p></div</div></div></body></html>