<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 21</strong></div><p><span class="verse"><a name="1">1</a>Ezek azok a jogszabályok, amelyeket eléjük kell tárnod:</span> <span class="verse"><a name="2">2</a>Ha héber rabszolgát vásárolsz, hat évig szolgáljon, de a hetedikben menjen el szabadon váltságdíj nélkül.</span> <span class="verse"><a name="3">3</a>Ha egyedül jött, egyedül is menjen el. Ha felesége van, menjen vele a felesége is.</span> <span class="verse"><a name="4">4</a>Ha az ura adott neki feleséget, és az fiúkat vagy leányokat szült neki, az asszony legyen az uráé gyermekeivel együtt, a férfi pedig menjen el egyedül.</span> <span class="verse"><a name="5">5</a>De ha a rabszolga határozottan azt mondja, hogy szereti az urát, feleségét és gyermekeit, és nem akar felszabadulni,</span> <span class="verse"><a name="6">6</a>akkor vigye őt ura az Isten elé, állítsa az ajtóhoz vagy az ajtófélfához, és fúrja át az úr a fülét egy árral, és legyen örökös rabszolgája.</span> <span class="verse"><a name="7">7</a>Ha valaki a leányát adja el rabszolgának, az ne úgy menjen el, ahogyan a rabszolgák szoktak elmenni.</span> <span class="verse"><a name="8">8</a>Ha nem tetszik az urának, és nem veszi feleségül, engedje meg, hogy kiváltsák. De ahhoz nincs joga, hogy idegen népnek adja el, mert akkor hűtlenül bánik vele.</span> <span class="verse"><a name="9">9</a>Ha pedig fiának adja feleségül, a leányokra vonatkozó jogszabály szerint járjon el vele.</span> <span class="verse"><a name="10">10</a>Ha még egy másikat is vesz neki, amannak az ételét, ruházatát és házastársi jogát ne csorbítsa meg.</span> <span class="verse"><a name="11">11</a>Mert ha nem így bánik vele e három dologban, akkor pénzbeli váltság nélkül mehet el.</span> <span class="verse"><a name="12">12</a>Ha valaki úgy megüt valakit, hogy az belehal, akkor halállal kell bűnhődnie.</span> <span class="verse"><a name="13">13</a>De ha nem szándékosan ölt, hanem Isten akaratából esett a kezébe, akkor kijelölök olyan helyet, ahová elmenekülhet.</span> <span class="verse"><a name="14">14</a>Ha pedig valaki szántszándékkal tör a felebarátjára, és orvul öli meg, az ilyet oltáromtól is vidd el, és haljon meg.</span> <span class="verse"><a name="15">15</a>Ha valaki megveri apját vagy anyját, halállal bűnhődjék.</span> <span class="verse"><a name="16">16</a>Ha valaki embert rabol el, akár eladta már, akár még nála van, halállal bűnhődjék.</span> <span class="verse"><a name="17">17</a>Ha valaki apját vagy anyját gyalázza, az halállal bűnhődjék.</span> <span class="verse"><a name="18">18</a>Ha férfiak összevesznek, és az egyik úgy megüti a másikat kővel, vagy az öklével, hogy az nem hal meg ugyan, de ágynak esik:</span> <span class="verse"><a name="19">19</a>ha fölkel, és botra támaszkodva kint tud járni, maradjon büntetlen, aki megütötte. Csupán a fekvés idejére adjon kártérítést, és gyógyíttassa meg.</span> <span class="verse"><a name="20">20</a>Ha valaki rabszolgáját vagy rabnőjét úgy üti meg bottal, hogy az meghal a keze között, annak bűnhődnie kell.</span> <span class="verse"><a name="21">21</a>De ha egy-két napig még életben marad, ne bűnhődjék az ura, hiszen a saját pénzéről van szó.</span> <span class="verse"><a name="22">22</a>Ha férfiak verekednek, és úgy meglöknek egy terhes asszonyt, hogy az idő előtt megszül, de nagyobb szerencsétlenség nem történik, akkor bírságot kell fizetni aszerint, ahogyan az asszony férje megszabja, és bírák előtt kell azt megadni.</span> <span class="verse"><a name="23">23</a>Ha viszont nagyobb szerencsétlenség történt, akkor életet kell adni életért.</span> <span class="verse"><a name="24">24</a>Szemet szemért, fogat fogért, kezet kézért, lábat lábért,</span> <span class="verse"><a name="25">25</a>égetést égetésért, sebet sebért, kék foltot kék foltért.</span> <span class="verse"><a name="26">26</a>Ha valaki úgy megüti rabszolgájának vagy rabnőjének a szemét, hogy megvakul, akkor bocsássa szabadon a szeméért.</span> <span class="verse"><a name="27">27</a>Ha pedig a fogát üti ki valaki a rabszolgájának vagy rabnőjének, akkor bocsássa szabadon a fogáért.</span> <span class="verse"><a name="28">28</a>Ha egy ökör felöklel egy férfit vagy egy asszonyt, úgyhogy belehal, akkor agyon kell verni kővel azt az ökröt, és a húsát nem szabad megenni. Az ökör gazdája azonban ártatlan.</span> <span class="verse"><a name="29">29</a>De ha az ökör azelőtt is öklelős volt, és erre figyelmeztették a gazdáját, mégsem vigyázott rá, és ezért ölt meg egy férfit vagy egy asszonyt, akkor agyon kell verni az ökröt kővel, és a gazdájának is meg kell halnia.</span> <span class="verse"><a name="30">30</a>Ha váltságdíjat vetnek ki rá, akkor annyit kell fizetnie élete váltságául, amennyit csak kivetnek rá.</span> <span class="verse"><a name="31">31</a>Akár fiút, akár leányt öklel föl, e szerint a jogszabály szerint kell eljárni ellene.</span> <span class="verse"><a name="32">32</a>Ha rabszolgát öklel föl az ökör vagy rabnőt, akkor adjanak urának harminc ezüstpénzt, de az ökröt verjék agyon kővel.</span> <span class="verse"><a name="33">33</a>Ha valaki nyitva hagy egy kutat, vagy ha valaki kutat ás, és nem fedi be, és emiatt ökör vagy szamár esik bele,</span> <span class="verse"><a name="34">34</a>akkor a kút tulajdonosa fizessen kártérítést. Térítse meg az állat árát a gazdájának, és a döglött állat legyen az övé.</span> <span class="verse"><a name="35">35</a>Ha valakinek az ökre felökleli egy másik ember ökrét, és az megdöglik, akkor adják el az élő ökröt, és annak az árát meg a döglött állatot is felezzék meg.</span> <span class="verse"><a name="36">36</a>De ha tudták, hogy az ökör azelőtt is öklelős volt, és a gazdája mégsem vigyázott rá, akkor ökröt kell adnia kártérítésül az ökörért, a döglött állat pedig legyen az övé.</span> </p></div</div></div></body></html>