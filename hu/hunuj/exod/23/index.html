<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 23</strong></div><p><span class="verse"><a name="1">1</a>Hazug hírt ne terjessz! Ne fogj össze a bűnössel, nehogy az erőszak mellett tanúskodj.</span> <span class="verse"><a name="2">2</a>Ne állj a rosszat akaró többség mellé, és ne vallj peres ügyében a többséggel tartva, nehogy elferdítsd az igazságot.</span> <span class="verse"><a name="3">3</a>A nincstelennek se kedvezz peres ügyében!</span> <span class="verse"><a name="4">4</a>Ha ráakadsz ellenséged eltévedt marhájára vagy szamarára, hajtsd vissza hozzá!</span> <span class="verse"><a name="5">5</a>Ha látod, hogy összeroskad terhe alatt annak a szamara, aki gyűlöl téged, ne hagyd magára, hanem segíts rajta!</span> <span class="verse"><a name="6">6</a>A szegény ember igazságát ne ferdítsd el peres ügyében!</span> <span class="verse"><a name="7">7</a>A hamis ügytől maradj távol, az ártatlant és igazat ne öld meg, mert én nem adok igazat a bűnösnek!</span> <span class="verse"><a name="8">8</a>Vesztegetésre szánt ajándékot ne fogadj el, mert az ilyen ajándék vakká teszi a világosan látókat, és az igaz beszédet is elcsavarja.</span> <span class="verse"><a name="9">9</a>Ne sanyargasd a jövevényt, hiszen ti ismeritek a jövevény életét, mert ti is jövevények voltatok Egyiptomban.</span> <span class="verse"><a name="10">10</a>Hat éven át vesd be a földedet, és takarítsd be termését!</span> <span class="verse"><a name="11">11</a>A hetedikben azonban hagyd parlagon, hagyd magára, hadd egyenek róla néped szegényei! Ami pedig még rajta marad, egye meg a mezei vad. Így cselekedj szőlőddel és olajfáiddal is!</span> <span class="verse"><a name="12">12</a>Hat napon át végezd munkádat, de a hetedik napon nyugodjál, hogy pihenjen az ökröd és szamarad, és lélegzethez jusson szolgálód fia és a jövevény.</span> <span class="verse"><a name="13">13</a>Tartsátok meg mindazt, amit mondtam nektek! Más istenek nevét ne is említsétek, hallani se lehessen a szátokból!</span> <span class="verse"><a name="14">14</a>Háromszor szentelj nekem ünnepet évenként!</span> <span class="verse"><a name="15">15</a>Tartsd meg a kovásztalan kenyerek ünnepét! Hét napig egyél kovásztalan kenyeret, ahogyan megparancsoltam neked, az Ábíb hónap megszabott idején, mert akkor jöttél ki Egyiptomból. Üres kézzel senki se jelenjék meg előttem!</span> <span class="verse"><a name="16">16</a>Azután az aratás ünnepét, amikor meződ vetésének első termését takarítod be. És a betakarítás ünnepét az esztendő végén, amikor a termést betakarítod a mezőről.</span> <span class="verse"><a name="17">17</a>Évenként háromszor jelenjék meg minden férfi az ÚRisten színe előtt!</span> <span class="verse"><a name="18">18</a>Ne áldozd az áldozati vért kovászos étellel együtt, és ne maradjon meg az ünnepi áldozat kövérje másnap reggelre!</span> <span class="verse"><a name="19">19</a>Földed első termésének a javát vidd el Istenednek, az ÚRnak házába! Ne főzz gödölyét anyjának tejében!</span> <span class="verse"><a name="20">20</a>Íme, én angyalt küldök előtted, hogy megőrizzen az úton és bevigyen arra a helyre, amelyet kijelöltem.</span> <span class="verse"><a name="21">21</a>Vigyázz magadra előtte, és hallgass a szavára! Ne szegülj ellene, mert nem bocsátja meg hitszegéseteket, hiszen az én nevem van jelen benne.</span> <span class="verse"><a name="22">22</a>De ha engedelmesen hallgatsz a szavára, és teljesíted mindazt, amit parancsolok, akkor ellensége leszek ellenségeidnek és szorongatója szorongatóidnak.</span> <span class="verse"><a name="23">23</a>Mert az én angyalom előtted megy, és bevisz az emóriak, hettiták, perizziek, kánaániak, hivviek és jebúsziak közé, és kiirtom őket.</span> <span class="verse"><a name="24">24</a>Ne borulj le isteneik előtt, ne szolgáld azokat, és ne cselekedj úgy, ahogyan ők cselekszenek! Sőt rontsd le azokat, és törd össze szent oszlopaikat!</span> <span class="verse"><a name="25">25</a>Ha Isteneteket, az URat szolgáljátok, akkor megáld kenyérrel és vízzel. És eltávolítom tőled a bajokat.</span> <span class="verse"><a name="26">26</a>Nem vetél el, sem meddő nem lesz senki a földeden. Napjaid számát teljessé teszem.</span> <span class="verse"><a name="27">27</a>Rémületet küldök előtted, és megzavarok minden népet, amely közé mégy. Minden ellenségedet megfutamítom.</span> <span class="verse"><a name="28">28</a>Rettenetes félelmet küldök előtted, amely kiűzi előled a hivvieket, kánaániakat és hettitákat.</span> <span class="verse"><a name="29">29</a>De nem egy év alatt űzöm ki előled, hogy ne legyen pusztává a föld, és ne szaporodjék el károdra a mezei vad.</span> <span class="verse"><a name="30">30</a>Apránként űzöm ki előled, amíg megszaporodsz, és birtokba tudod venni az országot.</span> <span class="verse"><a name="31">31</a>Kiszabom határodat a Vörös-tengertől a filiszteusok tengeréig, és a pusztától az Eufrátesz folyóig. Mert kezetekbe adom az ország lakosait, és kiűzöd őket magad elől.</span> <span class="verse"><a name="32">32</a>Ne köss szövetséget se velük, se isteneikkel!</span> <span class="verse"><a name="33">33</a>Ne lakjanak országodban, hogy vétekbe ne vigyenek téged ellenem! Mert ha azoknak isteneit szolgálod, bizony tőrbe ejtenek téged.</span> </p></div</div></div></body></html>