<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 20</strong></div><p><span class="verse"><a name="1">1</a>Akkor mondta el Isten mindezeket az igéket:</span> <span class="verse"><a name="2">2</a>Én, az ÚR, vagyok a te Istened, aki kihoztalak Egyiptom földjéről, a szolgaság házából.</span> <span class="verse"><a name="3">3</a>Ne legyen más istened rajtam kívül!</span> <span class="verse"><a name="4">4</a>Ne csinálj magadnak semmiféle istenszobrot azoknak a képmására, amik fenn az égben, lenn a földön, vagy a föld alatt a vízben vannak.</span> <span class="verse"><a name="5">5</a>Ne imádd és ne tiszteld azokat, mert én, az ÚR, a te Istened, féltőn szerető Isten vagyok! Megbüntetem az atyák bűnéért a fiakat is harmad- és negyedízig, ha gyűlölnek engem.</span> <span class="verse"><a name="6">6</a>De irgalmasan bánok ezerízig azokkal, akik szeretnek engem, és megtartják parancsolataimat.</span> <span class="verse"><a name="7">7</a>Ne mondd ki hiába Istenednek, az ÚRnak a nevét, mert nem hagyja az ÚR büntetés nélkül, ha valaki hiába mondja ki a nevét!</span> <span class="verse"><a name="8">8</a>Emlékezzél meg a nyugalom napjáról, és szenteld meg azt!</span> <span class="verse"><a name="9">9</a>Hat napon át dolgozz, és végezd mindenféle munkádat!</span> <span class="verse"><a name="10">10</a>De a hetedik nap a te Istenednek, az ÚRnak nyugalomnapja. Semmiféle munkát ne végezz azon, se te, se fiad, se leányod, se szolgád, se szolgálód, se állatod, se a kapuidon belül tartózkodó jövevény.</span> <span class="verse"><a name="11">11</a>Mert hat nap alatt alkotta meg az ÚR az eget, a földet, a tengert és mindent, ami azokban van, a hetedik napon pedig megpihent. Azért megáldotta és megszentelte az ÚR a nyugalom napját.</span> <span class="verse"><a name="12">12</a>Tiszteld apádat és anyádat, hogy hosszú ideig élhess azon a földön, amelyet Istened, az ÚR ad neked!</span> <span class="verse"><a name="13">13</a>Ne ölj!</span> <span class="verse"><a name="14">14</a>Ne paráználkodj!</span> <span class="verse"><a name="15">15</a>Ne lopj!</span> <span class="verse"><a name="16">16</a>Ne tanúskodj hamisan felebarátod ellen!</span> <span class="verse"><a name="17">17</a>Ne kívánd felebarátod házát! Ne kívánd felebarátod feleségét, se szolgáját, se szolgálóját, se ökrét, se szamarát, és semmit, ami a felebarátodé!</span> <span class="verse"><a name="18">18</a>Az egész nép szemtanúja volt a mennydörgésnek és villámlásnak, a kürtzengésnek és a hegy füstölgésének. Látva mindezt, a nép reszketni kezdett, és távolabbra állt.</span> <span class="verse"><a name="19">19</a>És azt mondták Mózesnek: Te beszélj velünk, és mi hallgatunk rád, de Isten ne beszéljen velünk, mert akkor meghalunk!</span> <span class="verse"><a name="20">20</a>Mózes azonban így felelt a népnek: Ne féljetek, mert azért jött Isten, hogy próbára tegyen benneteket, és hogy őt féljétek mindig, és ne vétkezzetek!</span> <span class="verse"><a name="21">21</a>A nép tehát távolabbra állt, Mózes viszont közelebb ment a sötét felhőhöz, ahol az Isten volt.</span> <span class="verse"><a name="22">22</a>Akkor azt mondta az ÚR Mózesnek: Így szólj Izráel fiaihoz: Ti láttátok, hogy a mennyből beszéltem veletek.</span> <span class="verse"><a name="23">23</a>Ne készítsetek azért ezüstisteneket&#59; aranyisteneket se készítsetek magatoknak.</span> <span class="verse"><a name="24">24</a>Földből csinálj nekem oltárt, és azon áldozd égőáldozatodat és békeáldozatodat, juhodat és marhádat. Elmegyek hozzád, és megáldalak minden szent helyen, ahol emlékezetessé teszem a nevemet.</span> <span class="verse"><a name="25">25</a>Ha pedig kőoltárt csinálsz nekem, ne faragott kőből építsd, mert ha vésővel nyúlsz hozzá, megszentségteleníted.</span> <span class="verse"><a name="26">26</a>Lépcsőkön se menj föl az oltárhoz, hogy ki ne lássék közben a szemérmed.</span> </p></div</div></div></body></html>