<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 15</strong></div><p><span class="verse"><a name="1">1</a>Akkor ezt az éneket énekelte Mózes Izráel fiaival együtt az ÚRnak: Énekelek az ÚRnak, mert igen felséges, lovat lovasával a tengerbe vetett.</span> <span class="verse"><a name="2">2</a>Erőm és énekem az ÚR, megszabadított engem. Ő az én Istenem, őt dicsőítem, atyám Istene, őt magasztalom.</span> <span class="verse"><a name="3">3</a>Az ÚR vitéz harcos, az ÚR: ez a neve.</span> <span class="verse"><a name="4">4</a>A fáraó szekereit és hadát tengerbe vetette, válogatott harcosai a Vörös-tengerbe fúltak.</span> <span class="verse"><a name="5">5</a>Mélység borította be őket, kőként merültek az örvénybe.</span> <span class="verse"><a name="6">6</a>Jobbod, URam, erőtől dicső, jobbod, URam, ellenséget zúz szét.</span> <span class="verse"><a name="7">7</a>Nagy fenséggel söpröd el támadóidat. Ha elszabadul haragod, megemészti őket, mint a tarlót.</span> <span class="verse"><a name="8">8</a>Haragod szelétől tornyosult a víz, gátként megálltak a futó habok. Megmerevedett a mélység a tenger szívében.</span> <span class="verse"><a name="9">9</a>Üldözöm, elérem! - mondta az ellenség. Zsákmányt osztok, bosszúm töltöm rajtuk. Kirántom kardomat, kezem kiirtja őket.</span> <span class="verse"><a name="10">10</a>Ráfújtál szeleddel, a tenger elborította őket. Elmerültek, mint ólom a hatalmas vízben.</span> <span class="verse"><a name="11">11</a>Ki olyan az istenek között, mint te vagy, URam? Ki olyan felséges, mint te vagy szentségedben? Dicső tetteiben félelmetes, csodákat cselekvő.</span> <span class="verse"><a name="12">12</a>Kinyújtottad jobbodat, föld nyelte el őket.</span> <span class="verse"><a name="13">13</a>Hűségesen terelgeted e megváltott népet, erőddel vezeted szent legelődre.</span> <span class="verse"><a name="14">14</a>Népek hallják, s megremegnek, fájdalomban vonaglanak Filisztea lakói.</span> <span class="verse"><a name="15">15</a>Megzavarodnak majd Edóm fejedelmei, Móáb hatalmasait rettegés fogja el, kétségbe esik Kánaán minden lakosa.</span> <span class="verse"><a name="16">16</a>Rettentő félelem szakad rájuk, hatalmas karodtól néma kővé válnak, míg átvonul a néped, URam, míg átvonul ez a nép, amelyet szerzettél.</span> <span class="verse"><a name="17">17</a>Beviszed, és elülteted őket tulajdon hegyeden, melyet lakhelyül készítettél, URam, a szent helyen, URam, mit kezed tett szilárddá.</span> <span class="verse"><a name="18">18</a>Az ÚR uralkodik örökkön örökké!</span> <span class="verse"><a name="19">19</a>Amikor a fáraó lovai a harci kocsikkal és a lovasokkal együtt a tengerbe értek, visszafordította rájuk az ÚR a tenger vízét, de Izráel fiai szárazon mentek át a tenger közepén.</span> <span class="verse"><a name="20">20</a>Ekkor Mirjám prófétanő, Áron nénje, dobot vett a kezébe, és kivonultak utána az asszonyok mind, dobolva és körtáncot járva.</span> <span class="verse"><a name="21">21</a>Mirjám így énekelt előttük: Énekeljetek az ÚRnak, mert igen felséges, lovat lovasával a tengerbe vetett!</span> <span class="verse"><a name="22">22</a>Ezután útnak indította Mózes Izráelt a Vörös-tengertől, és Súr pusztája felé vonultak. Már három napja mentek a pusztában, és nem találtak vizet.</span> <span class="verse"><a name="23">23</a>Megérkeztek Márába, de nem tudták meginni a vizet Márában, mert keserű volt. Ezért is nevezték el azt a helyet Márának.</span> <span class="verse"><a name="24">24</a>Ekkor zúgolódni kezdett a nép Mózes ellen, és ezt mondta: Mit igyunk?</span> <span class="verse"><a name="25">25</a>Ő pedig az ÚRhoz kiáltott segítségért, és az ÚR mutatott neki egy fát. Azt dobta bele a vízbe, és édessé vált a víz. Ott adott a népnek rendelkezéseket és törvényeket, és ott tette próbára őket.</span> <span class="verse"><a name="26">26</a>Ezt mondta: Ha engedelmesen hallgatsz Istenednek, az ÚRnak szavára, és azt teszed, amit ő helyesnek tart, figyelsz parancsolataira, és megtartod minden rendelkezését, akkor nem bocsátok rád egyet sem azok közül a bajok közül, amelyeket Egyiptomra bocsátottam. Mert én, az ÚR, vagyok a te gyógyítód.</span> <span class="verse"><a name="27">27</a>Azután elérkeztek Élímbe. Ott tizenkét vízforrás volt és hetven pálmafa. Ott ütöttek tábort a víz mellett.</span> </p></div</div></div></body></html>