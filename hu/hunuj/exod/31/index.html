<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 31</strong></div><p><span class="verse"><a name="1">1</a>Azután így beszélt Mózeshez az ÚR:</span> <span class="verse"><a name="2">2</a>Lásd, név szerint elhívtam Becalélt, Húr fiának, Úrínak a fiát a Júda törzséből.</span> <span class="verse"><a name="3">3</a>Betöltöttem őt isteni lélekkel, bölcsességgel, értelemmel és képességgel mindenféle munkálatra,</span> <span class="verse"><a name="4">4</a>hogy terveket készítsen az arany, az ezüst és a réz feldolgozására,</span> <span class="verse"><a name="5">5</a>foglalatba való kövek vésésére, fafaragásra és mindenféle munka elvégzésére.</span> <span class="verse"><a name="6">6</a>Én most melléje állítom Oholíábot, Ahíszámák fiát a Dán törzséből. Bölcsességet adok minden hozzáértő ember szívébe, hogy el tudják készíteni mindazt, amit megparancsoltam neked:</span> <span class="verse"><a name="7">7</a>a kijelentés sátrát, a bizonyság ládáját, a rá való födelet és a sátor egész fölszerelését,</span> <span class="verse"><a name="8">8</a>az asztalt és fölszerelését, a színarany lámpatartót és annak egész fölszerelését, az illatáldozati oltárt,</span> <span class="verse"><a name="9">9</a>az égőáldozati oltárt és egész fölszerelését, a medencét és állványát,</span> <span class="verse"><a name="10">10</a>meg a díszes ruhákat, Áron főpap szent ruháit és fiainak a papi ruháit,</span> <span class="verse"><a name="11">11</a>végül a fölkenésre való olajat és az áldozati fűszerféléket a szentély számára. Mindent úgy készítsenek, ahogyan megparancsoltam neked.</span> <span class="verse"><a name="12">12</a>Azután ezt mondta az ÚR Mózesnek:</span> <span class="verse"><a name="13">13</a>Így beszélj Izráel fiaival: Tartsátok meg szombatjaimat, mert jel ez köztem és köztetek nemzedékről nemzedékre. Így tudjátok meg, hogy én, az ÚR vagyok a megszentelőtök.</span> <span class="verse"><a name="14">14</a>Tartsátok meg a szombatot, tartsátok szentnek! Meg kell halnia annak, aki megszentségteleníti. Ki kell irtani népe közül azt az embert, aki valamilyen munkát végez azon.</span> <span class="verse"><a name="15">15</a>Hat napon át végezzék munkájukat, de a hetedik nap a teljes nyugalom napja, szent az az ÚR előtt. Meg kell halnia annak, aki valamilyen munkát végez a szombat napján.</span> <span class="verse"><a name="16">16</a>Tartsák meg Izráel fiai a szombatot, tegyék a nyugalom napjává nemzedékről nemzedékre örök szövetségül.</span> <span class="verse"><a name="17">17</a>Örök jel ez köztem és Izráel fiai között. Mert hat nap alatt alkotta meg az ÚR az eget és a földet, a hetedik napon pedig megnyugodott és megpihent.</span> <span class="verse"><a name="18">18</a>Amikor befejezte Isten Mózessel való beszédét a Sínai-hegyen, átadta neki a bizonyság két tábláját, az Isten ujjával írt kőtáblákat.</span> </p></div</div></div></body></html>