<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 22</strong></div><p><span class="verse"><a name="1">1</a>Ha a tolvajt betörésen érik, és úgy megverik, hogy meghal, nem számít vérontásnak.</span> <span class="verse"><a name="2">2</a>De ha ez napvilágnál történik, akkor vérontásnak számít. A tolvajnak kártérítést kell fizetnie, s ha nincs neki miből, akkor el kell adni őt a lopott jószág miatt.</span> <span class="verse"><a name="3">3</a>Ha élve találják meg nála a lopott jószágot, akár ökör, akár szamár, akár juh az, kétszeresen kell megtérítenie.</span> <span class="verse"><a name="4">4</a>Ha valaki mezőt vagy szőlőt legeltet le úgy, hogy ráengedte az állatját, és az a más mezején legelt, az térítse meg a kárt mezeje vagy szőlője legjavából.</span> <span class="verse"><a name="5">5</a>Ha tűz üt ki, és belekap a sövénybe, úgyhogy elégnek a gabonakeresztek, a lábon álló gabona, vagy a mező, akkor fizessen teljes kártérítést az, aki a tüzet okozta.</span> <span class="verse"><a name="6">6</a>Ha valaki pénzt vagy értéktárgyakat ad át embertársának megőrzésre, és ellopják azt annak az embernek a házából, ha megtalálják a tolvajt, kétszeresen térítse meg.</span> <span class="verse"><a name="7">7</a>De ha nem találják meg a tolvajt, akkor a ház gazdáját állítsák az Isten elé, hogy nem nyújtotta-e ki a kezét embertársának a tulajdonáért.</span> <span class="verse"><a name="8">8</a>Minden hűtlen kezelés dolgában, akár ökör, akár szamár, akár juh, akár ruha, bármilyen elveszett dolog az, amiről valaki azt mondja, hogy az övé, kettejük ügye kerüljön az Isten elé, és akit az Isten bűnösnek ítél, adjon kétszeres kártérítést a felebarátjának.</span> <span class="verse"><a name="9">9</a>Ha valaki szamarat, ökröt, bárányt vagy bármilyen állatot ad át megőrzésre embertársának, és az megdöglik vagy megsérül, vagy elhajtják úgy, hogy senki sem látta,</span> <span class="verse"><a name="10">10</a>akkor az ÚRra tett eskü döntsön kettőjük között, hogy nem nyújtotta-e ki kezét embertársának a tulajdonáért. Ezt fogadja el az állat gazdája, és nem kell kártérítést fizetni.</span> <span class="verse"><a name="11">11</a>De ha valóban ellopták tőle, akkor kártérítést kell adni a gazdának.</span> <span class="verse"><a name="12">12</a>Ha viszont vadállat tépte szét, hozzon bizonyítékot, és akkor nem kell a széttépettet megtérítenie.</span> <span class="verse"><a name="13">13</a>Ha valaki kölcsönkért felebarátjától egy állatot, és az megsérült vagy megdöglött, amikor gazdája nem volt ott, akkor kártérítést kell neki fizetni.</span> <span class="verse"><a name="14">14</a>De ha a gazdája jelen volt, akkor nem kell neki megtéríteni. Csak ha bérelt állat volt, akkor kell gazdájának megkapnia a bért.</span> <span class="verse"><a name="15">15</a>Ha valaki elcsábít egy szűzleányt, aki még nincs eljegyezve, és vele hál, akkor jegyajándékkal jegyezze el magának feleségül.</span> <span class="verse"><a name="16">16</a>De ha az apja semmiképpen sem akarja hozzáadni, akkor annyi pénzt kell fizetni, amennyi a hajadonok jegyajándéka szokott lenni.</span> <span class="verse"><a name="17">17</a>Varázsló asszonyt ne hagyj életben!</span> <span class="verse"><a name="18">18</a>Mindenkit meg kell ölni, aki állattal közösül.</span> <span class="verse"><a name="19">19</a>Aki isteneknek áldozik, és nem egyedül az ÚRnak, azt ki kell irtani.</span> <span class="verse"><a name="20">20</a>A jövevényhez ne légy kegyetlen, és ne sanyargasd őt, mert ti is jövevények voltatok Egyiptomban.</span> <span class="verse"><a name="21">21</a>Ne nyomorgassátok az özvegyeket és árvákat!</span> <span class="verse"><a name="22">22</a>Ha mégis nyomorgatjátok őket, és hozzám kiáltanak segítségért, bizony meghallgatom kiáltásukat.</span> <span class="verse"><a name="23">23</a>Fölgerjed haragom, és fegyverrel öllek meg benneteket, és majd a ti feleségeitek lesznek özvegyekké, és gyermekeitek árvákká.</span> <span class="verse"><a name="24">24</a>Ha pénzt adsz kölcsön a népemből való szegény embernek, ne légy neki uzsorása, ne vessetek ki rá uzsorát!</span> <span class="verse"><a name="25">25</a>Ha zálogba vetted embertársad felsőruháját, naplementéig add vissza neki!</span> <span class="verse"><a name="26">26</a>Mert egyetlen takarója, testének ruhája az. Miben háljon? Bizony, ha hozzám kiált segítségért, meghallgatom, mert én kegyelmes vagyok.</span> <span class="verse"><a name="27">27</a>Istent ne szidalmazd, és néped fejedelmét ne átkozd!</span> <span class="verse"><a name="28">28</a>Ne késsél adni abból, amiből bőséged és felesleged van! Elsőszülött fiadat add nekem!</span> <span class="verse"><a name="29">29</a>Így cselekedj marháddal és juhoddal: Hét napig legyen az anyjával, a nyolcadik napon add nekem!</span> <span class="verse"><a name="30">30</a>Legyetek szentek előttem! A mezőn széttépett állat húsát ne egyétek meg, hanem dobjátok oda a kutyáknak!</span> </p></div</div></div></body></html>