<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/exod">Exodus</a> &gt <strong>Chapter 37</strong></div><p><span class="verse"><a name="1">1</a>Azután elkészítette Becalél a ládát akácfából, amely két és fél könyök hosszú, másfél könyök széles és másfél könyök magas volt.</span> <span class="verse"><a name="2">2</a>Bevonta színarannyal kívül-belül, és készített rá körös-körül aranyszegélyt.</span> <span class="verse"><a name="3">3</a>Öntött négy aranykarikát a négy sarkára, két karikát az egyik oldalára és két karikát a másik oldalára.</span> <span class="verse"><a name="4">4</a>Készített rudakat is akácfából, és azokat is bevonta arannyal.</span> <span class="verse"><a name="5">5</a>Bedugta a rudakat a láda oldalain levő karikákba, hogy azokon hordozhassák a ládát.</span> <span class="verse"><a name="6">6</a>Készített két és fél könyök hosszú, másfél könyök széles fedelet is színaranyból.</span> <span class="verse"><a name="7">7</a>Készített két kerúbot aranyból&#59; ötvösmunkával készítette azokat a fedél két végére.</span> <span class="verse"><a name="8">8</a>Az egyik kerúbot az innenső végére, a másik kerúbot a túlsó végére: a födél két végére készítette a kerúbokat.</span> <span class="verse"><a name="9">9</a>A kerúbok kiterjesztett szárnnyal voltak rajta, betakarva szárnyaikkal a födelet, egymás felé fordulva&#59; a kerúbok arca a födélre hajolt.</span> <span class="verse"><a name="10">10</a>Azután elkészítette az asztalt akácfából, amely két könyök hosszú, egy könyök széles és másfél könyök magas volt.</span> <span class="verse"><a name="11">11</a>Bevonta színarannyal, és készített rá aranyszegélyt körös-körül.</span> <span class="verse"><a name="12">12</a>Készített rá körös-körül egy tenyérnyi keretet, a keretére pedig készített körös-körül aranyszegélyt.</span> <span class="verse"><a name="13">13</a>Öntött hozzá négy aranykarikát is, és ráerősítette a karikákat a négy láb négy végére.</span> <span class="verse"><a name="14">14</a>A rúdtartó karikák a keretnél voltak, hogy hordozható legyen az asztal.</span> <span class="verse"><a name="15">15</a>A rudakat akácfából készítette, és bevonta arannyal: azokon hordozták az asztalt.</span> <span class="verse"><a name="16">16</a>Elkészítette az asztalra való edényeket is színaranyból: a tálakat, serpenyőket, kelyheket és korsókat, amelyekkel italáldozatot végeznek.</span> <span class="verse"><a name="17">17</a>Elkészítette a lámpatartót színaranyból. Ötvösmunkával készült a lámpatartó. Szára, ágai, kelyhei, gömbjei és virágai egy darabból voltak.</span> <span class="verse"><a name="18">18</a>Hat ág nyúlt ki a két oldalából: három ág a lámpatartó egyik oldalából, és három ág a lámpatartó másik oldalából.</span> <span class="verse"><a name="19">19</a>Három mandulavirág alakú kehely volt az egyik ágon gömbbel és virággal, és három mandulavirág alakú kehely volt gömbbel és virággal a másik ágon. Így volt ez mind a hat ágon, amelyek kinyúltak a lámpatartóból.</span> <span class="verse"><a name="20">20</a>A lámpatartó középső szárán négy mandulavirág alakú kehely volt gömbbel és virággal.</span> <span class="verse"><a name="21">21</a>Gömb volt a belőle kinyúló két ág alatt, gömb volt a belőle kinyúló második két ág alatt, és gömb volt a belőle kinyúló harmadik két ág alatt is&#59; a belőle kinyúló mind a hat ágnál.</span> <span class="verse"><a name="22">22</a>Gömbjeik és ágaik egy darabból voltak. Egy darab színarany ötvösmunka volt az egész.</span> <span class="verse"><a name="23">23</a>Készített hozzá hét mécsest is, meg azok koppantóit és hamutartóit is színaranyból.</span> <span class="verse"><a name="24">24</a>Egy talentum színaranyból készült ez és az egész fölszerelése.</span> <span class="verse"><a name="25">25</a>Elkészítette az illatáldozati oltárt is akácfából. Hossza egy könyök, szélessége egy könyök, tehát négyzet alakú volt, két könyök magas, és vele egy darabból voltak a szarvai.</span> <span class="verse"><a name="26">26</a>Bevonta színarannyal a tetejét és oldalait körös-körül, és a szarvait is. Készített rá körös-körül aranyszegélyt.</span> <span class="verse"><a name="27">27</a>Két aranykarikát is készített hozzá a szegély alá, kétoldalt mindkét oldalára. Ezek voltak a rudak kengyelei, ezeken hordozták az oltárt.</span> <span class="verse"><a name="28">28</a>A rudakat akácfából készítette, és bevonta arannyal.</span> <span class="verse"><a name="29">29</a>Elkészítette a felkenéshez való szent olajat és a fűszerezett illatáldozatot tisztán, ahogyan a kenetkeverő készíti.</span> </p></div</div></div></body></html>