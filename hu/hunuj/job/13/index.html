<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 13</strong></div><p><span class="verse"><a name="1">1</a>Mindezt saját szememmel láttam, fülemmel hallottam, és megértettem.</span> <span class="verse"><a name="2">2</a>Én is tudom, amit ti tudtok, nem vagyok alábbvaló, mint ti.</span> <span class="verse"><a name="3">3</a>Ezért a Mindenhatóval akarok beszélni, Istennel szemben akarok védekezni.</span> <span class="verse"><a name="4">4</a>Mert hazugságot kentek rám, mindnyájan mihaszna orvosok vagytok.</span> <span class="verse"><a name="5">5</a>Bár elhallgatnátok egészen, akkor bölcsek maradnátok!</span> <span class="verse"><a name="6">6</a>Hallgassátok meg védekezésemet, és figyeljetek ajkam ellenvetéseire.</span> <span class="verse"><a name="7">7</a>Isten érdekében beszéltek álnokságot? Az ő érdekében beszéltek hamisságot?</span> <span class="verse"><a name="8">8</a>Neki akarjátok pártját fogni, vagy Isten mellett perbe szállni?</span> <span class="verse"><a name="9">9</a>Jó lesz-e, ha megvizsgál benneteket? Becsaphatjátok-e, ahogyan becsapjátok az embereket?</span> <span class="verse"><a name="10">10</a>Szigorúan megbüntet titeket, ha titokban személyválogatók vagytok.</span> <span class="verse"><a name="11">11</a>Nem ijedtek meg fenséges voltától? Nem fog el benneteket rettegés?</span> <span class="verse"><a name="12">12</a>Jeles mondásaitok hamuba írt példázatok, sáncaitok agyagsáncok.</span> <span class="verse"><a name="13">13</a>Hallgassatok már el, hadd beszéljek én, bármi történjék is velem!</span> <span class="verse"><a name="14">14</a>Miért szaggatnám fogaimmal testemet, miért tenném kockára életemet?</span> <span class="verse"><a name="15">15</a>Hiszen megölhet engem! Nem is reménykedem! Csak utaimat akarom védeni előtte.</span> <span class="verse"><a name="16">16</a>Már az is segítség nekem, hogy elvetemültek nem kerülhetnek elé.</span> <span class="verse"><a name="17">17</a>Azért hallgassatok figyelmesen szavamra, fületekkel magyarázatomra.</span> <span class="verse"><a name="18">18</a>Íme, előterjesztem ügyemet! Tudom, hogy nekem van igazam.</span> <span class="verse"><a name="19">19</a>Van-e, aki perbe száll velem? Akkor elhallgatok és kimúlok.</span> <span class="verse"><a name="20">20</a>Csak kettőt ne tégy velem, színed elől akkor nem rejtőzöm el:</span> <span class="verse"><a name="21">21</a>vedd le rólam kezed, ne rémíts és ne ijessz engem!</span> <span class="verse"><a name="22">22</a>Szólj hozzám, és én válaszolok, vagy én beszélek, és te felelj nekem!</span> <span class="verse"><a name="23">23</a>Mi a bűnöm, mi a vétkem? Hitszegésem és vétkem ismertesd meg velem!</span> <span class="verse"><a name="24">24</a>Miért rejted el arcodat, miért tartasz ellenségednek?</span> <span class="verse"><a name="25">25</a>Elsodort falevelet rémítesz, és száraz szalmaszálat üldözöl,</span> <span class="verse"><a name="26">26</a>hogy ily sok keserűséget róttál rám, s ifjúkori bűneimért fizetsz meg nekem?!</span> <span class="verse"><a name="27">27</a>Béklyót tettél a lábamra, ellenőrzöd minden ösvényemet, még lábam nyomát is megjegyzed!</span> <span class="verse"><a name="28">28</a>Korhadtan mállok szét, mint a molyrágta ruha.</span> </p></div</div></div></body></html>