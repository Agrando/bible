<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 5</strong></div><p><span class="verse"><a name="1">1</a>Kiálts csak! Válaszol-e valaki? Melyik szenthez fordulsz?</span> <span class="verse"><a name="2">2</a>Mert az ostobát megöli a bosszúság, és a balgát halálba kergeti a heveskedés.</span> <span class="verse"><a name="3">3</a>Én magam láttam, hogy egy ostoba gyökeret vert, de hirtelen elkorhadt a lakóhelyén.</span> <span class="verse"><a name="4">4</a>Távol van fiaitól a segítség, eltapossák őket a kapuban, nem menti meg senki.</span> <span class="verse"><a name="5">5</a>Aratását, melyet tövisek közül vett ki, megeszi az éhező, vagyona után liheg a szomjazó.</span> <span class="verse"><a name="6">6</a>Nem a porból támad a hamisság, és nem a földből sarjad ki a vész,</span> <span class="verse"><a name="7">7</a>hanem az ember maga szüli a vészt, melynek szikrái a magasba szállnak.</span> <span class="verse"><a name="8">8</a>De én az Istenhez fordulok, Istenre bízom ügyemet,</span> <span class="verse"><a name="9">9</a>aki hatalmas dolgokat művel, kikutathatatlanul, csodás dolgokat, megszámlálhatatlanul.</span> <span class="verse"><a name="10">10</a>Esőt ad a föld színére, vizet bocsát a mezőkre.</span> <span class="verse"><a name="11">11</a>Magasra emeli az alant levőket, a gyászolókat oltalmazza segítsége.</span> <span class="verse"><a name="12">12</a>Meghiúsítja a ravaszok terveit, nem alkot kezük maradandót.</span> <span class="verse"><a name="13">13</a>Saját ravaszságukkal fogja meg a bölcseket és a cselszövők tanácsa megdől.</span> <span class="verse"><a name="14">14</a>Nappal is sötétben botorkálnak, tapogatóznak délben is, mint éjjel.</span> <span class="verse"><a name="15">15</a>Megszabadítja szájuk fegyverétől, az erős kezéből a szegényt.</span> <span class="verse"><a name="16">16</a>Így lesz reménysége a nincstelennek, a csalárdság pedig elnémul.</span> <span class="verse"><a name="17">17</a>Bizony boldog az az ember, akit Isten megfedd! A Mindenható fenyítését ne vesd meg!</span> <span class="verse"><a name="18">18</a>Mert ő megsebez, de be is kötöz, összezúz, de keze meg is gyógyít.</span> <span class="verse"><a name="19">19</a>Hatszor is megment a nyomorúságból, hetedszer sem ér veszedelem.</span> <span class="verse"><a name="20">20</a>Éhínségben megment a haláltól, háborúban a fegyveres kéztől.</span> <span class="verse"><a name="21">21</a>Nyelvek ostorától rejtve leszel, nem kell félned, hogy pusztulás szakad rád.</span> <span class="verse"><a name="22">22</a>Nevetsz a pusztuláson és éhségen, nem kell félned a föld vadjaitól,</span> <span class="verse"><a name="23">23</a>mert a mező kövei is szövetségeseid, a mezei vadak is kibékülnek veled.</span> <span class="verse"><a name="24">24</a>Megéred, hogy békesség lesz sátradban, otthonodat vizsgálva, nem lesz benne vétek.</span> <span class="verse"><a name="25">25</a>Megéred, hogy sok utódod lesz, és sarjadékod annyi, mint földön a fű.</span> <span class="verse"><a name="26">26</a>Érett korban térsz a sírba, ahogyan a kévéket idejében takarítják be.</span> <span class="verse"><a name="27">27</a>Ezt kutattuk ki, így van ez! Hallgass rá, és jól jegyezd meg!</span> </p></div</div></div></body></html>