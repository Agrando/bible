<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 8</strong></div><p><span class="verse"><a name="1">1</a>Akkor megszólalt a súahi Bildád, és ezt mondta:</span> <span class="verse"><a name="2">2</a>Meddig beszélsz ilyeneket, meddig lesz heves szél szádnak beszéde?</span> <span class="verse"><a name="3">3</a>Meghamisítja-e Isten a jogot, elferdíti-e a Mindenható az igazságot?</span> <span class="verse"><a name="4">4</a>Ha fiaid vétkeztek ellene, hibájukért fizetett meg nekik.</span> <span class="verse"><a name="5">5</a>Ha te az Istent keresed, és a Mindenhatóhoz könyörögsz,</span> <span class="verse"><a name="6">6</a>ha tiszta és becsületes vagy, bizonyosan őrködik fölötted, és békés otthont ad igazságodért.</span> <span class="verse"><a name="7">7</a>Bár először kicsiny voltál, végül igen naggyá leszel.</span> <span class="verse"><a name="8">8</a>Kérdezd csak meg az előző nemzedéket, jegyezd meg, amit kikutattak az atyák!</span> <span class="verse"><a name="9">9</a>Mi csak tegnapiak vagyunk, és semmit sem tudunk, életünk csak árnyék a földön.</span> <span class="verse"><a name="10">10</a>Majd ők megtanítanak, és megmondják neked, tőlük származnak az értelmes szavak!</span> <span class="verse"><a name="11">11</a>Felnő-e a nád mocsár nélkül? Megnő-e a sás víz nélkül?</span> <span class="verse"><a name="12">12</a>Alig hajt ki, és ha le sem tépik, akkor is elszárad, minden fűnél előbb.</span> <span class="verse"><a name="13">13</a>Így járnak, akik elfeledkeznek Istenről, az elvetemültek reménysége elvész.</span> <span class="verse"><a name="14">14</a>Szétfoszlik bizakodásuk, bizodalmuk olyan, mint a pókháló.</span> <span class="verse"><a name="15">15</a>Ha házára támaszkodik, nem marad meg, belekapaszkodik, de nem tud megállni.</span> <span class="verse"><a name="16">16</a>Virul ugyan a napfényben, indája túlnő a kerítésen,</span> <span class="verse"><a name="17">17</a>gyökerei átbújnak a kőrakáson, megkapaszkodnak a kőhalomban is,</span> <span class="verse"><a name="18">18</a>de ha kiirtják helyéről, még az is megtagadja őt: Nem is láttalak!</span> <span class="verse"><a name="19">19</a>Csak ennyi öröm van az útján. Azután más nő a földből.</span> <span class="verse"><a name="20">20</a>Nem veti meg Isten a feddhetetlent, és nem fogja kézen a gonosztevőket.</span> <span class="verse"><a name="21">21</a>Megtölti még szádat nevetéssel, és ajkaidat ujjongással.</span> <span class="verse"><a name="22">22</a>Gyűlölőidet szégyen borítja, és nem lesz sátra a bűnösöknek.</span> </p></div</div></div></body></html>