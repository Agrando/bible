<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 10</strong></div><p><span class="verse"><a name="1">1</a>Lelkemből megutáltam életemet. Szabadjára engedem panaszomat. Hadd beszéljek keserű lélekkel!</span> <span class="verse"><a name="2">2</a>Azt mondom Istennek: Ne tarts bűnösnek! Add tudtomra, miért perelsz velem?</span> <span class="verse"><a name="3">3</a>Jó neked az, hogy nyomorgatsz, hogy megveted kezed munkáját, a bűnösök tanácsának pedig kedvezel?</span> <span class="verse"><a name="4">4</a>Vajon testi szemeid vannak neked, és úgy látsz, ahogyan az ember lát?</span> <span class="verse"><a name="5">5</a>Olyanok napjaid, mint a halandóé? Olyanok éveid, mint az emberé?</span> <span class="verse"><a name="6">6</a>Hiszen kutatod bűnömet, és keresed vétkemet,</span> <span class="verse"><a name="7">7</a>pedig tudod, hogy nem vagyok bűnös, de senki sem ment meg kezedből!</span> <span class="verse"><a name="8">8</a>Kezed formált és alkotott engem, azután elfordulsz, és el akarsz pusztítani?</span> <span class="verse"><a name="9">9</a>Emlékezz csak: úgy formáltál, mint egy agyagedényt, mégis újra porrá tennél?</span> <span class="verse"><a name="10">10</a>Nem úgy öntöttél-e, mint a tejet, és nem úgy oltottál-e, mint a sajtot?</span> <span class="verse"><a name="11">11</a>Bőrbe és húsba öltöztettél, csontokkal és inakkal szőttél át.</span> <span class="verse"><a name="12">12</a>Élettel és szeretettel ajándékoztál meg, és gondviselésed őrizte lelkemet.</span> <span class="verse"><a name="13">13</a>Mégis ezeket rejtegetted szívedben, tudom, ez volt a szándékod:</span> <span class="verse"><a name="14">14</a>Ha vétkezem, te számon tartod, bűnöm alól nem mentesz föl engem.</span> <span class="verse"><a name="15">15</a>Ha bűnös vagyok, jaj nekem! Ha igaz vagyok, akkor sem emelhetem föl fejem. Elégeld meg gyalázatomat, lásd meg nyomorúságomat!</span> <span class="verse"><a name="16">16</a>Hiszen ha gőgös lennék, oroszlánként rontanál rám, és ellenem fordítanád csodálatos hatalmadat.</span> <span class="verse"><a name="17">17</a>Új tanúkat állítanál ellenem, szaporítanád az engem érő bosszúságot, sorozatosan támadnának ellenem.</span> <span class="verse"><a name="18">18</a>Miért is hoztál ki anyám méhéből? Bár kimúltam volna, és szem ne látott volna!</span> <span class="verse"><a name="19">19</a>Olyan lennék, mint aki nem is volt, akit az anyaméhből vittek a sírba!</span> <span class="verse"><a name="20">20</a>Úgyis rövid az időm! Ha megszűnnék a baj, és elmaradna tőlem, egy kissé felvidulnék,</span> <span class="verse"><a name="21">21</a>mielőtt odamegyek, ahonnan nem térhetek vissza: a sötétség és a halál árnyékának országába,</span> <span class="verse"><a name="22">22</a>a vaksötét országba, a halál árnyékának sötétségébe, ahol nincs rend, és a fény is olyan, mint a sötétség.</span> </p></div</div></div></body></html>