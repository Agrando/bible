<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 17</strong></div><p><span class="verse"><a name="1">1</a>Lelkem összetört, napjaim kialvóban vannak: a temető vár énrám!</span> <span class="verse"><a name="2">2</a>Bizony, gúnyolódásban van részem! Gáncsoskodásaik miatt virraszt szemem.</span> <span class="verse"><a name="3">3</a>Tedd meg, vállalj értem kezességet! Ki más kezeskednék értem?</span> <span class="verse"><a name="4">4</a>Mert szívükből eltávolítottad az értelmet, azért nem engeded fölülkerekedni őket.</span> <span class="verse"><a name="5">5</a>Aki haszonért jelenti föl embertársait, annak a fiai hiába fognak sóvárogni.</span> <span class="verse"><a name="6">6</a>Szóbeszéd tárgyává tett a népek előtt, olyan vagyok, mint akit arcul köptek.</span> <span class="verse"><a name="7">7</a>Tekintetem elhomályosodott a bosszúság miatt, minden tagom olyan, mint az árnyék.</span> <span class="verse"><a name="8">8</a>Elszörnyednek ezen a becsületes emberek, és az ártatlan felindul az elvetemült miatt.</span> <span class="verse"><a name="9">9</a>De az igaz ragaszkodik a maga útjához, és a tiszta kezű ereje megnő.</span> <span class="verse"><a name="10">10</a>De jöjjetek csak mindnyájan újra, úgysem találok bölcset köztetek!</span> <span class="verse"><a name="11">11</a>Napjaim elmúltak, szétfoszlottak terveim, szívemnek vágyai.</span> <span class="verse"><a name="12">12</a>Ők az éjszakát nappallá akarják változtatni, mintha a világosság közelebb lenne, mint a sötétség.</span> <span class="verse"><a name="13">13</a>Ha abban kell reménykednem, hogy a holtak hazája a házam, a sötétségben vetettem meg az ágyam,</span> <span class="verse"><a name="14">14</a>ha a sírgödröt kell atyámnak neveznem, a férgeket pedig anyámnak és nénémnek,</span> <span class="verse"><a name="15">15</a>hol van akkor az én reménységem? Ki láthat itt reménysugárt?</span> <span class="verse"><a name="16">16</a>Velem száll le a holtak hazájába, ha majd együtt a porba hanyatlunk.</span> </p></div</div></div></body></html>