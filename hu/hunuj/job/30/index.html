<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 30</strong></div><p><span class="verse"><a name="1">1</a>Most azonban kinevetnek engem, akik fiatalabbak nálam, akiknek az apját annyira sem becsültem, hogy juhászkutyáim közé soroljam.</span> <span class="verse"><a name="2">2</a>Mire mentem volna kezük erejével? Hiszen életerejük odalett.</span> <span class="verse"><a name="3">3</a>Ínségtől és éhségtől legyengülve a kopár földet rágják a már régen elpusztult pusztaságon.</span> <span class="verse"><a name="4">4</a>Vadsóskát tépnek a bokrok mellett, és rekettyegyökér a kenyerük.</span> <span class="verse"><a name="5">5</a>Kiközösítik őket, és rájuk kiáltanak, mint a tolvajokra.</span> <span class="verse"><a name="6">6</a>Völgyek szakadékaiban kell lakniuk, a föld és a sziklák üregeiben.</span> <span class="verse"><a name="7">7</a>A bokrok között kiáltoznak, a csalánok alatt gyülekeznek.</span> <span class="verse"><a name="8">8</a>Bolondok, sőt becstelenek is, akiket korbáccsal vertek ki az országból.</span> <span class="verse"><a name="9">9</a>És most ezek gúnyolódnak rajtam, ezek fecsegnek rólam.</span> <span class="verse"><a name="10">10</a>Utálkozva távolodnak el tőlem, és nem átallnak arcomba köpni.</span> <span class="verse"><a name="11">11</a>Mert meglazította íjam húrját, és megalázott az Isten: azért viselkednek zabolátlanul velem szemben.</span> <span class="verse"><a name="12">12</a>Jobb felől csőcselék támad rám, lábamnak gáncsot vetnek, és utat építenek ellenem, hogy megrontsanak.</span> <span class="verse"><a name="13">13</a>Az én ösvényemet meg elrontják, hogy romlásomat siettessék, pedig nincs is segítőjük.</span> <span class="verse"><a name="14">14</a>Mint valami széles résen, úgy törnek ellenem: viharként zúdulnak rám.</span> <span class="verse"><a name="15">15</a>Rémület fog el. Szélvész űzi el méltóságomat, boldogságom eltűnt, mint a felleg.</span> <span class="verse"><a name="16">16</a>Fogytán van már a lelkierőm, a nyomorúság napjai tartanak fogva.</span> <span class="verse"><a name="17">17</a>Éjszaka nyilallás van a csontjaimban, és kínjaim nem csillapodnak.</span> <span class="verse"><a name="18">18</a>Nagy erejével megfogja öltözetemet, ruhámnál fogva megragad.</span> <span class="verse"><a name="19">19</a>Sárba dobott engem, hasonló lettem a porhoz és a hamuhoz.</span> <span class="verse"><a name="20">20</a>Segítségért kiáltok hozzád, de nem válaszolsz. Eléd állok, de te csak figyelsz engem.</span> <span class="verse"><a name="21">21</a>Kegyetlenné váltál irántam. Erős kézzel üldözöl engem.</span> <span class="verse"><a name="22">22</a>Fölemelsz, és elsodortatsz a széllel, szétmállasztasz a viharban.</span> <span class="verse"><a name="23">23</a>Jól tudom, hogy halálba viszel, abba a házba, ahol minden élő találkozik.</span> <span class="verse"><a name="24">24</a>De a roskadozó nem nyújthatja ki a kezét? Aki veszélyben van, nem kiálthat segítségért?</span> <span class="verse"><a name="25">25</a>Nem sírtam-e, ha valakinek nehéz napja volt? Nem volt-e lelkem szomorú a szegény miatt?</span> <span class="verse"><a name="26">26</a>Bizony, jót reméltem, és rossz jött. Világosságot vártam, és sűrű homály jött.</span> <span class="verse"><a name="27">27</a>Forr a bensőm, nincs nyugtom, elértek a nyomorúság napjai,</span> <span class="verse"><a name="28">28</a>Feketén járok, de nem a nap hevétől. Fölkelek, hogy segítségért kiáltsak a gyülekezethez.</span> <span class="verse"><a name="29">29</a>A sakálok testvére lettem, és a struccok társa.</span> <span class="verse"><a name="30">30</a>Bőröm megfeketedett, csontom pedig ég a láz miatt.</span> <span class="verse"><a name="31">31</a>Citerám gyászosan szól, sípom síró hangon.</span> </p></div</div></div></body></html>