<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 19</strong></div><p><span class="verse"><a name="1">1</a>Ekkor megszólalt Jób, és ezt mondta:</span> <span class="verse"><a name="2">2</a>Meddig kínozzátok még lelkemet, meddig akartok még szavaitokkal összetörni?</span> <span class="verse"><a name="3">3</a>Már tízszer is gyaláztatok engem. Nem szégyellitek, hogy így gyötörtök?</span> <span class="verse"><a name="4">4</a>Ha valóban tévedtem is, énrajtam marad a tévedésem.</span> <span class="verse"><a name="5">5</a>Ha valóban fölém akartok kerekedni, és rám akarjátok bizonyítani a gyalázatot,</span> <span class="verse"><a name="6">6</a>akkor pedig tudjátok meg, hogy Isten nyomorított meg, és ő kerített hálójába engem.</span> <span class="verse"><a name="7">7</a>Ha erőszak miatt kiáltozom, nem kapok választ. Segítségért kiáltok, de nem véd a törvény.</span> <span class="verse"><a name="8">8</a>Eltorlaszolta utamat, nem mehetek tovább, ösvényeimre sötétséget borított.</span> <span class="verse"><a name="9">9</a>Dicsőségemtől megfosztott, levette fejemről a koronát.</span> <span class="verse"><a name="10">10</a>Kitépte reménységemet, mint valami fát, letördelt körös-körül: tönkrementem.</span> <span class="verse"><a name="11">11</a>Fellángolt ellenem haragja, és ellenségének tekintett engem.</span> <span class="verse"><a name="12">12</a>Együtt támadtak csapatai, utat törtek ellenem, tábort vertek sátram körül.</span> <span class="verse"><a name="13">13</a>Rokonaimat eltávolította mellőlem, ismerőseim egészen elidegenedtek tőlem.</span> <span class="verse"><a name="14">14</a>Szomszédaim elhagytak, ismerőseim elfelejtettek.</span> <span class="verse"><a name="15">15</a>A házamban élők és szolgálóim idegennek tartanak, rám sem ismernek többé.</span> <span class="verse"><a name="16">16</a>Szolgámnak kiáltok, de nem válaszol, még ha könyörgök is neki.</span> <span class="verse"><a name="17">17</a>Feleségem undorodik leheletemtől, testvéreim iszonyodnak tőlem.</span> <span class="verse"><a name="18">18</a>Még a kisgyermekek is megvetnek, ha föl akarok kelni, kicsúfolnak.</span> <span class="verse"><a name="19">19</a>Utál minden bizalmas barátom. Akiket szerettem, ellenem fordultak.</span> <span class="verse"><a name="20">20</a>Bőröm és húsom a csontomhoz tapad, csak a fogam húsa maradt meg.</span> <span class="verse"><a name="21">21</a>Könyörüljetek, könyörüljetek rajtam, barátaim, mert Isten keze vert meg engem!</span> <span class="verse"><a name="22">22</a>Miért üldöztök, mint az Isten, miért nem elégedtek meg testemmel?</span> <span class="verse"><a name="23">23</a>Bárcsak leírnák szavaimat, bárcsak följegyeznék egy könyvbe,</span> <span class="verse"><a name="24">24</a>vas íróvesszővel és ólommal minden időkre kősziklába vésnék!</span> <span class="verse"><a name="25">25</a>Mert én tudom, hogy az én megváltóm él, és utoljára megáll a por fölött,</span> <span class="verse"><a name="26">26</a>s ha ez a bőröm lefoszlik is, testemben látom meg az Istent.</span> <span class="verse"><a name="27">27</a>Saját magam látom meg őt, tulajdon szemeim látják meg, nem más, bár veséim is megemésztetnek.</span> <span class="verse"><a name="28">28</a>Ha ezt mondjátok: Mivel kényszerítsük őt, hogy megtaláljuk bajának a gyökerét,</span> <span class="verse"><a name="29">29</a>akkor rettegjetek a fegyvertől, mert a harag fegyveres büntetést szül, és megtudjátok, hogy van ítélőbíró.</span> </p></div</div></div></body></html>