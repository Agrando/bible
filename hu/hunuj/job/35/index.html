<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 35</strong></div><p><span class="verse"><a name="1">1</a>Tovább beszélt Elíhú, és ezt mondta:</span> <span class="verse"><a name="2">2</a>Jogosnak gondolod-e, ha ezt mondod: Igazam van Istennel szemben?</span> <span class="verse"><a name="3">3</a>Ha így szólsz: Mit érek vele, mi hasznom abból, ha nem vétkezem? -</span> <span class="verse"><a name="4">4</a>Én megadom rá neked a választ, neked is, meg a barátaidnak is.</span> <span class="verse"><a name="5">5</a>Tekints az égre és lásd meg! Nézd a fellegeket, milyen magasan vannak fölötted!</span> <span class="verse"><a name="6">6</a>Ha vétkezel, mit ártasz neki? Bármennyi a bűnöd, mit tehetsz ellene?</span> <span class="verse"><a name="7">7</a>Ha igaz vagy, mit adsz neki, vagy mit kap tőled?</span> <span class="verse"><a name="8">8</a>Csak a magadfajta embernek árt a bűnöd, és az ember fiának használ igazságod.</span> <span class="verse"><a name="9">9</a>A sok elnyomás miatt kiáltoznak az emberek, jajgatnak a hatalmasok karja miatt.</span> <span class="verse"><a name="10">10</a>De nem mondják: Hol van az én teremtő Istenem, aki éneket ad számba éjszaka,</span> <span class="verse"><a name="11">11</a>aki többre tanít minket, mind a föld állatait, és bölcsebbé tesz az égi madaraknál?</span> <span class="verse"><a name="12">12</a>Ezért kiálthatnak a gonoszok kevélysége miatt, de ő nem válaszol.</span> <span class="verse"><a name="13">13</a>Bizony a hiábavalóságot nem hallgatja meg Isten, a Mindenható nem veszi tekintetbe.</span> <span class="verse"><a name="14">14</a>Akkor sem, ha azt mondod, hogy nem veszed észre, előtte van ügyed, de várnod kell.</span> <span class="verse"><a name="15">15</a>Mivel még nem büntetett meg eléggé haragjában, és még nem vette tudomásul, hogy mily nagy a vétek,</span> <span class="verse"><a name="16">16</a>azért tátja föl Jób hiábavalóságra a száját, és szaporítja a szót tudatlanul.</span> </p></div</div></div></body></html>