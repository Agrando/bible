<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 6</strong></div><p><span class="verse"><a name="1">1</a>Ekkor megszólalt Jób, és ezt mondta:</span> <span class="verse"><a name="2">2</a>Bárcsak igazán mérnék meg elkeseredésemet, szenvedésemmel együtt tennék mérlegre!</span> <span class="verse"><a name="3">3</a>Bizony, súlyosabb a tenger homokjánál, ezért voltak balgák szavaim.</span> <span class="verse"><a name="4">4</a>Mert a Mindenható nyilai vannak bennem, mérgüket issza lelkem, és Isten rettentései sorban elérnek engem.</span> <span class="verse"><a name="5">5</a>Ordít-e a vadszamár a fűben, bőg-e az ökör a takarmány mellett?</span> <span class="verse"><a name="6">6</a>Megeszik-e az ízetlen ételt sótlanul, vagy van-e íze a nyers tojásnak?</span> <span class="verse"><a name="7">7</a>Érintésétől is iszonyodom: olyan az, mint a romlott étel.</span> <span class="verse"><a name="8">8</a>Bárcsak teljesülne kívánságom, és beteljesítené Isten reménységemet!</span> <span class="verse"><a name="9">9</a>Bárcsak úgy döntene Isten, hogy összezúz, kinyújtaná kezét, hogy elvágja életem fonalát!</span> <span class="verse"><a name="10">10</a>Akkor még lenne vigaszom, tudnék örülni a kíméletlen fájdalomban is, hogy nem tagadtam meg a szent Isten beszédét.</span> <span class="verse"><a name="11">11</a>Honnan vegyek erőt a várakozásra? Mi lesz a végem, ha meghosszabbodik is életem?</span> <span class="verse"><a name="12">12</a>Nem vagyok olyan erős, mint a kő, nem ércből van a testem.</span> <span class="verse"><a name="13">13</a>Hát nem kapok segítséget? El van zárva tőlem a szabadulás?</span> <span class="verse"><a name="14">14</a>Baráti szeretetre van szüksége a szenvedőnek, ha elhagyta is a Mindenható félelmét.</span> <span class="verse"><a name="15">15</a>Atyámfiai hűtlenek, mint a patak, ahogyan a patakok vize eltűnik,</span> <span class="verse"><a name="16">16</a>amikor zavarosak a jégtől, ha olvadó hó rejtőzik bennük.</span> <span class="verse"><a name="17">17</a>De idővel visszahúzódnak, elapadnak, a hőségben fenékig kiszikkadnak.</span> <span class="verse"><a name="18">18</a>Letérnek útjukról a karavánok, de kietlen helyre jutnak, és elpusztulnak.</span> <span class="verse"><a name="19">19</a>Nézelődnek Téma karavánjai, a sébai vándorok bennük reménykednek.</span> <span class="verse"><a name="20">20</a>De megszégyenülnek, amiért bennük bizakodtak, csalódnak, amikor odaérnek.</span> <span class="verse"><a name="21">21</a>Így lettetek nekem semmit érővé: látjátok a borzalmat, és féltek.</span> <span class="verse"><a name="22">22</a>Mondtam-e, hogy adjatok valamit, vagy javaitokból vesztegessetek meg valakit érdekemben,</span> <span class="verse"><a name="23">23</a>hogy mentsetek meg az ellenség kezéből, váltsatok ki a zsarnokok kezéből?</span> <span class="verse"><a name="24">24</a>Tanítsatok, és elhallgatok, értessétek meg velem, miben tévedtem!</span> <span class="verse"><a name="25">25</a>Milyen fájdalmas az őszinte beszéd! De mire való örökös feddésetek?</span> <span class="verse"><a name="26">26</a>Szavakért akartok megfeddeni? Hiszen a szélnek szól a kétségbeesett ember!</span> <span class="verse"><a name="27">27</a>Ti még az árvára is sorsot vettek, barátaitokra is alkudoztok!</span> <span class="verse"><a name="28">28</a>Tekintsetek rám végre, szemetekbe csak nem hazudok!</span> <span class="verse"><a name="29">29</a>Hagyjátok abba, ne legyen álnokság! Hagyjátok abba, még mindig igazam van!</span> <span class="verse"><a name="30">30</a>Szólt-e nyelvem álnokságot? Nem érezné-e ínyem a romlást?</span> </p></div</div></div></body></html>