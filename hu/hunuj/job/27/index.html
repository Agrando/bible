<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 27</strong></div><p><span class="verse"><a name="1">1</a>Jób folytatta beszédét, és ezt mondta:</span> <span class="verse"><a name="2">2</a>Az élő Istenre mondom, aki megfosztott igazamtól, és a Mindenhatóra, aki megkeserítette lelkemet,</span> <span class="verse"><a name="3">3</a>hogy amíg csak lélegzem, és Isten lehelete van bennem,</span> <span class="verse"><a name="4">4</a>nem szól ajkam álnokságot, nem mond nyelvem hamisságot.</span> <span class="verse"><a name="5">5</a>Távol legyen tőlem, hogy igazat adjak nektek! Míg csak meg nem halok, nem engedek feddhetetlenségemből.</span> <span class="verse"><a name="6">6</a>Igazamhoz ragaszkodom, nem hagyom, egyetlen napomért sem gyaláz a szívem.</span> <span class="verse"><a name="7">7</a>Úgy járjon ellenségem, mint a bűnös ember, és aki ellenem támad, mint az álnok.</span> <span class="verse"><a name="8">8</a>Mert van-e reménye az elvetemültnek, ha véget vet neki Isten, és számon kéri tőle életét?</span> <span class="verse"><a name="9">9</a>Meghallgatja-e Isten a kiáltását, ha végszükségbe kerül?</span> <span class="verse"><a name="10">10</a>Gyönyörködhet-e a Mindenhatóban? Segítségül hívhatja-e bármikor az Istent?</span> <span class="verse"><a name="11">11</a>Megtanítalak benneteket Isten hatalmára. Nem titkolom el, mi a Mindenható terve.</span> <span class="verse"><a name="12">12</a>Hiszen mindnyájan látjátok! Miért beszéltek hát hiábavalóságot?</span> <span class="verse"><a name="13">13</a>Ez jut a bűnös embernek Istentől, ilyen örökséget kapnak az erőszakoskodók a Mindenhatótól:</span> <span class="verse"><a name="14">14</a>Ha sok gyermeke lesz is, fegyver vár rájuk, utódaiknak kenyere sem lesz elég.</span> <span class="verse"><a name="15">15</a>Maradékait dögvész viszi sírba, özvegyeik nem siratják őket.</span> <span class="verse"><a name="16">16</a>Ha annyi ezüstöt halmozna is fel, mint a por, és annyi öltözéket készíttetne, mint az agyag:</span> <span class="verse"><a name="17">17</a>készíttethet, de az igazak öltik majd magukra, az ezüstön pedig az ártatlanok osztoznak.</span> <span class="verse"><a name="18">18</a>Háza, amit épített, mint a molyfészek, vagy mint a kunyhó, melyet a csősz készített.</span> <span class="verse"><a name="19">19</a>A gazdag lefekszik, de nem lesz az többé: mire fölnyitja szemét, semmije sem lesz.</span> <span class="verse"><a name="20">20</a>Rémület lepi meg, mint az árvíz, éjjel ragadja el a forgószél.</span> <span class="verse"><a name="21">21</a>Fölkapja őt a keleti szél, és elmegy, elragadja lakóhelyéről.</span> <span class="verse"><a name="22">22</a>Dobálja kíméletlenül, futva menekül előle.</span> <span class="verse"><a name="23">23</a>Összecsapják tenyerüket miatta, és fölszisszennek lakóhelyén.</span> </p></div</div></div></body></html>