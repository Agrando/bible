<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 24</strong></div><p><span class="verse"><a name="1">1</a>Miért nincsenek a Mindenhatónál ítéletre fenntartott idők, miért nem láthatják ítéletének napjait, akik őt ismerik?</span> <span class="verse"><a name="2">2</a>Határokat mozdítanak el, nyájakat rabolnak el, és legeltetik.</span> <span class="verse"><a name="3">3</a>Az árvák szamarát elhajtják, az özvegyek ökrét zálogul elveszik.</span> <span class="verse"><a name="4">4</a>Lekergetik az útról a szegényeket, meg kell lapulnia az ország minden nyomorultjának.</span> <span class="verse"><a name="5">5</a>Olyanok, mint vadszamarak a pusztában: kimennek, hogy munkájukkal harapnivalót keressenek, mert a pusztaság ad kenyeret gyermekeinek.</span> <span class="verse"><a name="6">6</a>A bűnösök mezején szereznek takarmányt, és az ő szőlőjükben szedegetnek.</span> <span class="verse"><a name="7">7</a>Mezítelenül hálnak, ruhátlanul, még hidegben sincs takarójuk.</span> <span class="verse"><a name="8">8</a>Zivatar áztatja őket a hegyekben, sziklába kapaszkodnak, ha nincs menedékhelyük.</span> <span class="verse"><a name="9">9</a>Letépik az emlőről az árvát, és zálogul viszik el a szegénytől.</span> <span class="verse"><a name="10">10</a>Mezítelenül járnak, ruhátlanul, és éhezve hordják a kévét.</span> <span class="verse"><a name="11">11</a>Mások házában ütnek olajat, taposnak a borsajtókban, mégis szomjaznak.</span> <span class="verse"><a name="12">12</a>A városban haldoklók nyögnek, megsebzettek kiáltanak segítségért, de Isten nem tőrödik ezzel.</span> <span class="verse"><a name="13">13</a>Vannak, akik ellenségei a világosságnak, nem ismerik útjait, nem maradnak ösvényein.</span> <span class="verse"><a name="14">14</a>Virradat előtt kel föl a gyilkos, hogy megölje a nyomorultat és a szegényt&#59; a tolvaj pedig éjjel.</span> <span class="verse"><a name="15">15</a>A parázna szeme az alkonyatot lesi: Senki szeme ne vegyen észre - gondolja -, és leplet borít az arcára.</span> <span class="verse"><a name="16">16</a>Sötétben törnek be a házakba, nappal bezárkóznak, nem akarnak tudni a világosságról.</span> <span class="verse"><a name="17">17</a>Mert mindnyájuknak a sűrű sötétség a reggelük, hiszen megszokták a rémítő, sűrű sötétséget.</span> <span class="verse"><a name="18">18</a>Gyorsan eltűnnek a víz színén, birtokuk átkozott lesz az országban, nem tér be többé a szőlőskertekbe.</span> <span class="verse"><a name="19">19</a>Szárazság és hőség elnyeli a hó levét, a holtak hazája pedig azokat, akik vétkeztek.</span> <span class="verse"><a name="20">20</a>Még az anyaméh is elfelejti őt, férgek csemegéje lesz. Senki sem emlékszik rá többé, összetörik az álnokság, mint a fa.</span> <span class="verse"><a name="21">21</a>Mert bántalmazza a meddőt, aki nem szült, és az özveggyel nem tesz jót.</span> <span class="verse"><a name="22">22</a>Isten ereje megnyújtja a hatalmasnak idejét&#59; de bár még áll, nem bízhatik életében.</span> <span class="verse"><a name="23">23</a>Biztonságot ad neki és támaszt, de szemmel tartja útjait.</span> <span class="verse"><a name="24">24</a>Fölemelkednek, de egy kis idő múlva nincsenek, elsüllyednek, elenyésznek, mint bárki más, levágják őket, mint a kalászokat.</span> <span class="verse"><a name="25">25</a>Nem így van-e? Ki hazudtolhatna meg, ki tehetné semmivé szavamat?</span> </p></div</div></div></body></html>