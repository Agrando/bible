<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 11</strong></div><p><span class="verse"><a name="1">1</a>Megszólalt a naamái Cófár, és ezt mondta:</span> <span class="verse"><a name="2">2</a>Nem kell-e felelnünk e sok beszédre? A bőbeszédűnek legyen igaza?</span> <span class="verse"><a name="3">3</a>Elnémíthatja-e fecsegésed az embereket? Gúnyolódsz, és nincs, aki megszégyenítsen?</span> <span class="verse"><a name="4">4</a>Ezt mondtad: Tanításom helyes, tiszta voltam a szemedben.</span> <span class="verse"><a name="5">5</a>Bárcsak maga Isten szólalna meg, és nyitná meg ajkait veled szemben!</span> <span class="verse"><a name="6">6</a>Kijelentené neked a bölcsesség titkait, amely kétszeresen is elég. Megtudnád, hogy Isten elnézi bűneid egy részét.</span> <span class="verse"><a name="7">7</a>Ki tudod-e találni, mi az Isten titka? A Mindenható tökéletességéig eljuthatsz-e?</span> <span class="verse"><a name="8">8</a>Magasabb az az égnél. Mit tehetsz? Mélyebb a holtak hazájánál. Mit tudhatsz róla?</span> <span class="verse"><a name="9">9</a>Terjedelme hosszabb a földnél és szélesebb a tengernél.</span> <span class="verse"><a name="10">10</a>Ha valakit nyomon követ, elfog, és gyűlés elé állít, ki akadályozhatja meg?</span> <span class="verse"><a name="11">11</a>Hiszen ismeri a hitvány embereket, látja az álnokságot, pedig nem is figyel oda.</span> <span class="verse"><a name="12">12</a>Az üresfejű ember is válhat értelmessé, a vadszamár csikaja is születhet emberré.</span> <span class="verse"><a name="13">13</a>Ha hozzá fordítod szívedet, és felé terjeszted kezedet,</span> <span class="verse"><a name="14">14</a>ha álnokság tapad kezedhez, távolítsd el, ne engedd, hogy sátradban csalárdság lakozzék!</span> <span class="verse"><a name="15">15</a>Akkor szégyen nélkül emelheted föl arcodat, erős leszel, és nem kell félned.</span> <span class="verse"><a name="16">16</a>Elfelejted a nyomorúságot, úgy gondolsz rá, mint elmúlt árvízre.</span> <span class="verse"><a name="17">17</a>Fényesebbé lesz élted a déli verőfénynél, a homály is olyan lesz, mintha reggel volna.</span> <span class="verse"><a name="18">18</a>Akkor majd bízol, mert lesz reménységed, körülnézel és nyugodtan lefekszel.</span> <span class="verse"><a name="19">19</a>Ha heversz, senki sem riaszt föl, sőt sokan hízelegnek neked.</span> <span class="verse"><a name="20">20</a>De a bűnösök szemei elsorvadnak, menedékük elvész&#59; reménységük csak az, hogy majd kilehelik lelküket.</span> </p></div</div></div></body></html>