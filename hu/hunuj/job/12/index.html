<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 12</strong></div><p><span class="verse"><a name="1">1</a>Ekkor megszólalt Jób, és ezt mondta:</span> <span class="verse"><a name="2">2</a>Azt hiszitek, ti vagytok az egész nép, és veletek kihal a bölcsesség?</span> <span class="verse"><a name="3">3</a>Nekem is van annyi eszem, mint nektek, és nem vagyok alábbvaló, mint ti. Ki ne tudna ilyesféléket?</span> <span class="verse"><a name="4">4</a>Nevetséges lettem barátaim előtt, pedig aki Istenhez kiált, azt ő meghallgatja. Mégis nevetséges az igaz és feddhetetlen.</span> <span class="verse"><a name="5">5</a>A szerencsétlen ember megvetni való - gondolja, aki biztonságban él -, föl kell taszítani a tántorgókat!</span> <span class="verse"><a name="6">6</a>Nyugtuk van a pusztítóknak sátrukban, biztonságban élnek, akik ingerlik Istent, és akik kezükben akarják tartani az Istent.</span> <span class="verse"><a name="7">7</a>Kérdezd csak meg az állatokat, azok is tanítanak, és az égi madarakat, azok is tudósítanak.</span> <span class="verse"><a name="8">8</a>Vagy elmélkedj a földről, az is tanít, a tenger halai is beszélnek neked.</span> <span class="verse"><a name="9">9</a>Ki ne tudná mindezekről, hogy az ÚR keze alkotta őket?</span> <span class="verse"><a name="10">10</a>Az ő kezében van minden élőnek a léte és a minden emberi testnek adott lélek.</span> <span class="verse"><a name="11">11</a>A fül különbözteti meg a szavakat, és az íny ízleli az ételt.</span> <span class="verse"><a name="12">12</a>Az öreg emberek bölcsek, a hosszú életűek megfontoltak.</span> <span class="verse"><a name="13">13</a>De tőle van a bölcsesség és hatalom, övé a tanács és az értelem.</span> <span class="verse"><a name="14">14</a>Ha ő ront le valamit, nem építik fel, ha bezár valakit, nem engedik ki.</span> <span class="verse"><a name="15">15</a>Ha elzárja a vizeket, kiszárad minden, ha nekiereszti, felforgatják a földet.</span> <span class="verse"><a name="16">16</a>Tőle van az erő és a siker, hatalmában van a tévelygő és a tévelygésbe vivő.</span> <span class="verse"><a name="17">17</a>Tanácsadókat tesz bolonddá, és bírákból űz gúnyt.</span> <span class="verse"><a name="18">18</a>Királyok bilincseit nyitja ki, és övet köt derekukra.</span> <span class="verse"><a name="19">19</a>Papokat tesz bolonddá, hatalmasokat ügyefogyottá.</span> <span class="verse"><a name="20">20</a>Megbízhatóktól vonja meg a szót, vének ítélőképességét veszi el.</span> <span class="verse"><a name="21">21</a>Előkelőkre zúdít megvetést, hatalmasok övét lazítja meg.</span> <span class="verse"><a name="22">22</a>Mély, sötét titkokat leplez le, napvilágra hozza a homályos dolgokat.</span> <span class="verse"><a name="23">23</a>Népeket tesz naggyá, majd elpusztítja őket, népek határát terjeszti ki, azután elűzi őket.</span> <span class="verse"><a name="24">24</a>Elveszi az ország népe vezetőinek eszét, és hagyja, hogy bolyongjanak az úttalan pusztában.</span> <span class="verse"><a name="25">25</a>Sötétben tapogatóznak világosság nélkül, hagyja, hogy bolyongjanak, mint a részegek.</span> </p></div</div></div></body></html>