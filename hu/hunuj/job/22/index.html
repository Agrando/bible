<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 22</strong></div><p><span class="verse"><a name="1">1</a>Megszólalt a témáni Elifáz, és ezt mondta:</span> <span class="verse"><a name="2">2</a>Használhat-e az ember Istennek? Hiszen csak önmagának használ az okos.</span> <span class="verse"><a name="3">3</a>Mi öröme telik a Mindenhatónak abban, hogy te igaz vagy? Van-e haszna abból, hogy te feddhetetlenül élsz?</span> <span class="verse"><a name="4">4</a>Talán azért fenyít téged, mertféledőt, ezért száll perbe veled?</span> <span class="verse"><a name="5">5</a>Bizony sok gonoszságod van, és bűneidnek se vége, se hossza!</span> <span class="verse"><a name="6">6</a>Hiszen zálogot vettél atyádfiaitól ok nélkül, és meztelenre vetkőztetted őket.</span> <span class="verse"><a name="7">7</a>A szomjazónak nem adtál vizet inni, az éhezőtől megtagadtad a kenyeret.</span> <span class="verse"><a name="8">8</a>A hatalmaskodóé az ország, a kiváltságosok laknak benne.</span> <span class="verse"><a name="9">9</a>Az özvegyeket üres kézzel bocsátottad el, az árvák karjait összetörted.</span> <span class="verse"><a name="10">10</a>Ezért vannak körülötted csapdák, és hirtelen rémület ijeszt téged.</span> <span class="verse"><a name="11">11</a>Sötétség lep meg&#59; nem látsz, vízáradat borít el.</span> <span class="verse"><a name="12">12</a>Mennyei magasságban van az Isten! Nézd, milyen magasan ragyognak a csillagok!</span> <span class="verse"><a name="13">13</a>És te azt kérdezted: Mit tud az Isten? Ítélkezhet-e a sötét felhőn keresztül?</span> <span class="verse"><a name="14">14</a>Sűrű felhők rejtik el őt, nem lát, és az ég peremén jár-kel.</span> <span class="verse"><a name="15">15</a>Követed-e az ősidők ösvényét, amelyet álnok emberek tapostak,</span> <span class="verse"><a name="16">16</a>akik időnap előtt ragadtattak el, és alapjukat elmosta az ár?</span> <span class="verse"><a name="17">17</a>Azt mondták Istennek: Távozz tőlünk! Mit tehet értünk a Mindenható?</span> <span class="verse"><a name="18">18</a>Ő mégis megtöltötte házukat javaival. A bűnös tanácsoktól távol tartom magam!</span> <span class="verse"><a name="19">19</a>Ezt látva, örülnek az igazak, az ártatlan pedig így gúnyolja őket:</span> <span class="verse"><a name="20">20</a>Bizony, kiirtották ellenségeinket, tűz emészti meg még maradékukat is!</span> <span class="verse"><a name="21">21</a>Légy bizalommal Istenhez, békülj meg vele, mert ennek jó eredménye lesz.</span> <span class="verse"><a name="22">22</a>Fogadd el szájából a tanítást, és szívleld meg mondásait!</span> <span class="verse"><a name="23">23</a>Ha megtérsz a Mindenhatóhoz, felépülsz, és eltávolítod az álnokságot sátradból.</span> <span class="verse"><a name="24">24</a>Porba dobod az aranyat, patak kövei közé az ófíri aranyat,</span> <span class="verse"><a name="25">25</a>és akkor a Mindenható lesz az aranyad és válogatott ezüstöd.</span> <span class="verse"><a name="26">26</a>Akkor majd a Mindenhatóban gyönyörködsz, és arcodat Istenhez emeled.</span> <span class="verse"><a name="27">27</a>Ha könyörögsz hozzá, meghallgat, te pedig teljesíted fogadalmaidat.</span> <span class="verse"><a name="28">28</a>Ha valamit elhatározol, meglesz, világosság ragyogja be utadat.</span> <span class="verse"><a name="29">29</a>Ha megaláztak, mondd azt, hogy gőgös voltál, mert azon segít Isten, aki lesüti a szemét.</span> <span class="verse"><a name="30">30</a>Még azt is megmenti, aki nem ártatlan, mert ha tiszta lesz a kezed, megmenekülsz.</span> </p></div</div></div></body></html>