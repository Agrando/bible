<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 34</strong></div><p><span class="verse"><a name="1">1</a>Megint megszólalt Elíhú, és ezt mondta:</span> <span class="verse"><a name="2">2</a>Hallgassatok szavaimra, bölcsek, figyeljetek rám, ti tudósok!</span> <span class="verse"><a name="3">3</a>Mert a fül úgy vizsgálja a szavakat, ahogyan az íny kóstolja az ételt.</span> <span class="verse"><a name="4">4</a>Keressük meg együtt az igazságot, értsünk egyet abban, mi a jó.</span> <span class="verse"><a name="5">5</a>Hiszen ezt mondta Jób: Igaz vagyok, de Isten megfosztott igazamtól.</span> <span class="verse"><a name="6">6</a>Azt kell hazudnom, hogy nincs igazam?! Halálos nyíl talált el, pedig nem vagyok hitszegő.</span> <span class="verse"><a name="7">7</a>Melyik ember olyan, mint Jób? Úgy issza a gúnyolódást, mint a vizet,</span> <span class="verse"><a name="8">8</a>egy társaságban forog a gonosztevőkkel, és a bűnös emberekkel jár!</span> <span class="verse"><a name="9">9</a>Mert ezt mondja: Nem használ az embernek, ha örömét leli Istenben.</span> <span class="verse"><a name="10">10</a>Azért ti okos emberek, hallgassatok rám! Távol van Istentől a bűn, és a Mindenhatótól az álnokság.</span> <span class="verse"><a name="11">11</a>Tettei szerint fizet az embernek: mindenki azt találja, amit keresett.</span> <span class="verse"><a name="12">12</a>Bizonyos, hogy Isten nem követ el törvénytelenséget, és a Mindenható nem ferdíti el az igazságot.</span> <span class="verse"><a name="13">13</a>Ki bízta rá a földet, és ki készítette az egész világot?</span> <span class="verse"><a name="14">14</a>Ha csak magával gondolna, visszavenné magához lelkét és leheletét,</span> <span class="verse"><a name="15">15</a>egyszerre kimúlna minden test, és az ember visszatérne a porba.</span> <span class="verse"><a name="16">16</a>Ha elég értelmes vagy, halld meg ezt, figyelj hangos beszédemre!</span> <span class="verse"><a name="17">17</a>Kormányozhat-e, aki gyűlöli a törvényt, és te bűnösnek tarthatod-e az igazat, a hatalmast,</span> <span class="verse"><a name="18">18</a>őt, aki azt mondhatja a királynak, hogy semmirekellő, és a fejedelmeknek, hogy bűnösök,</span> <span class="verse"><a name="19">19</a>aki a vezető emberekkel szemben nem személyválogató, és a gazdagokat nem helyezi a nincstelenek elé, mert mindegyik az ő keze alkotása?!</span> <span class="verse"><a name="20">20</a>Egy szempillantás, és meghalnak éjnek idején. Megrendülnek a népek és elenyésznek, távoznia kell a hatalmasnak is, mégpedig nem emberi erő által.</span> <span class="verse"><a name="21">21</a>Mert ő szemmel tartja az ember útját, és látja minden lépését.</span> <span class="verse"><a name="22">22</a>Még a sötétségbe és a halál árnyékába sem rejtőzhetnek el a gonosztevők.</span> <span class="verse"><a name="23">23</a>Mert Istennek senkit sem kell sokáig megfigyelnie, hogy ítéletre kerüljön eléje.</span> <span class="verse"><a name="24">24</a>Hatalmasokat zúz össze vizsgálgatás nélkül, és másokat állít a helyükre,</span> <span class="verse"><a name="25">25</a>mert ismeri tetteiket. Egy éjjel ellenük fordul, és szétmorzsolja őket.</span> <span class="verse"><a name="26">26</a>Ott bünteti meg a bűnösöket, ahol mindenki látja:</span> <span class="verse"><a name="27">27</a>mert elfordultak tőle, semmit sem törődtek útjaival.</span> <span class="verse"><a name="28">28</a>Miattuk száll hozzá a nincstelenek kiáltása, ő pedig meghallgatja a nyomorultak kiáltását.</span> <span class="verse"><a name="29">29</a>Ha tétlen marad, ki ítélhetné el? Ha el akarja rejteni arcát, ki láthatja meg, akár egy nép, akár egy ember?</span> <span class="verse"><a name="30">30</a>Nem engedi uralkodni az elvetemülteket, sem azokat, akik tőrbe csalják a népet.</span> <span class="verse"><a name="31">31</a>Mondhatja-e valaki Istennek: Megbűnhődtem, nem leszek rossz!?</span> <span class="verse"><a name="32">32</a>Te taníts meg arra, amit én nem látok. Ha álnokságot követtem el, nem teszem többé.</span> <span class="verse"><a name="33">33</a>Talán azt torolja meg, amit te megvetendőnek tartasz? Most neked kell döntened, nem nekem! Mit tudsz felelni?</span> <span class="verse"><a name="34">34</a>Ezt mondják majd nekem az értelmes emberek, és a bölcs férfiú, aki engem hallgat:</span> <span class="verse"><a name="35">35</a>Jób beszél, de értelmetlenül, szavait nem fontolta meg.</span> <span class="verse"><a name="36">36</a>Bár sokáig tartana Jób próbatétele, mivel úgy felelt, mint az álnokok!</span> <span class="verse"><a name="37">37</a>Hiszen vétkét hűtlenséggel tetézi, csapkodja közöttünk a kezét, és szaporítja istenellenes szavait.</span> </p></div</div></div></body></html>