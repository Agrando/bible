<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 7</strong></div><p><span class="verse"><a name="1">1</a>Csak küzdelem a halandó sorsa a földön, napjai úgy telnek, mint a napszámosnak!</span> <span class="verse"><a name="2">2</a>Ahogyan a rabszolga eped az árnyék után, és a napszámos várja a munkabért,</span> <span class="verse"><a name="3">3</a>úgy jutottak nekem hiábavaló hónapok, nyomorúságos éjszakákkal fizettek ki engem.</span> <span class="verse"><a name="4">4</a>Ha lefekszem, azt kérdem: Mikor kelhetek fel? Hosszú az este, és tele vagyok nyugtalansággal hajnalig.</span> <span class="verse"><a name="5">5</a>Testemet férgek és porkéreg borítja, bőröm beforrad, és újra kifakad.</span> <span class="verse"><a name="6">6</a>Napjaim gyorsabbak a takács vetélőjénél, és reménytelenül múlnak el.</span> <span class="verse"><a name="7">7</a>Gondold meg, hogy csak szellő az életem, szemem nem lát többé jót.</span> <span class="verse"><a name="8">8</a>A rám néző szem nem pillant meg. Szemed felém fordítod, de már nem vagyok.</span> <span class="verse"><a name="9">9</a>Eltűnt a felhő, elszállt. Éppígy nem jön vissza, aki leszáll a holtak hazájába.</span> <span class="verse"><a name="10">10</a>Nem tér vissza házába többé, lakóhelyén sem tudnak róla többé.</span> <span class="verse"><a name="11">11</a>Nem is tartóztatom meg a számat, beszélni fogok szorongó lélekkel, panaszkodni fogok keserű szívvel.</span> <span class="verse"><a name="12">12</a>Tenger vagyok-e vagy tengeri szörny, hogy őrséget állítasz ellenem?</span> <span class="verse"><a name="13">13</a>Mikor azt gondolom, hogy megvigasztal nyoszolyám, hordozza panaszomat fekhelyem,</span> <span class="verse"><a name="14">14</a>akkor álmokkal rémítesz, látomásokkal rettentesz engem.</span> <span class="verse"><a name="15">15</a>Inkább választom a fulladást, inkább a halált, mint e csontvázat.</span> <span class="verse"><a name="16">16</a>Megvetem az életemet, nem kell tovább! Hagyj békén, mert időm csak egy lehelet!</span> <span class="verse"><a name="17">17</a>Micsoda az ember, hogy ily nagyra tartod, és hogy így törődsz vele?</span> <span class="verse"><a name="18">18</a>Minden reggel megvizsgálod, minden pillanatban próbára teszed.</span> <span class="verse"><a name="19">19</a>Miért nem veszed le rólam a szemed? Nyálamat sem engeded lenyelni?</span> <span class="verse"><a name="20">20</a>Ha vétkeztem, mit követtem el ellened, emberek őrzője? Miért tettél a céltábláddá? Talán terhedre vagyok?</span> <span class="verse"><a name="21">21</a>Miért nem bocsátod meg vétkemet, miért nem nézed el bűnömet? Hiszen már a porban fekszem, mire keresel, már nem leszek.</span> </p></div</div></div></body></html>