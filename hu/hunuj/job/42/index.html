<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 42</strong></div><p><span class="verse"><a name="1">1</a>Felelt Jób, és ezt mondta az ÚRnak:</span> <span class="verse"><a name="2">2</a>Tudom, hogy mindent megtehetsz, és nincs olyan szándékod, amelyet meg ne valósíthatnál.</span> <span class="verse"><a name="3">3</a>Ki merné elhomályosítani az örök rendet tudatlanul? Azért mondottam, hogy nem értem. Csodálatosabbak ezek, semhogy felfoghatnám.</span> <span class="verse"><a name="4">4</a>Hallgass meg, hadd beszéljek! Én kérdezlek, te pedig oktass engem!</span> <span class="verse"><a name="5">5</a>Csak hírből hallottam rólad, de most saját szememmel láttalak.</span> <span class="verse"><a name="6">6</a>Ezért visszavonok mindent, bűnbánatot tartok porban és hamuban.</span> <span class="verse"><a name="7">7</a>Miután az ÚR mindezeket elmondta Jóbnak, így szólt az ÚR a témáni Elifázhoz: Haragra gerjedtem ellened és két barátod ellen, mert nem beszéltetek rólam olyan helyesen, mint szolgám, Jób.</span> <span class="verse"><a name="8">8</a>Azért vegyetek hét bikát meg hét kost, menjetek el szolgámhoz, Jóbhoz, és mutassatok be égőáldozatot magatokért! Szolgám, Jób pedig imádkozzék értetek. Mert csak rá való tekintettel nem szégyenítlek meg benneteket, hiszen nem beszéltetek rólam olyan helyesen, mint szolgám, Jób.</span> <span class="verse"><a name="9">9</a>El is ment a témáni Elifáz, a súahi Bildád és a naamái Cófár, és úgy jártak el, ahogyan az ÚR megmondta nekik. És az ÚR újból kegyelmesen tekintett Jóbra.</span> <span class="verse"><a name="10">10</a>Az ÚR jóra fordította Jób sorsát, miután Jób imádkozott barátaiért, és kétszeresen visszaadta az ÚR Jóbnak mindazt, amije volt.</span> <span class="verse"><a name="11">11</a>Elment hozzá minden férfi- és nőrokona, és minden régi ismerőse, és együtt étkeztek vele házában. Részvéttel vigasztalták azért, hogy olyan sok bajt bocsátott rá az ÚR. Adott neki mindegyik egy pénzt és egy aranykarikát.</span> <span class="verse"><a name="12">12</a>Az ÚR pedig jobban megáldotta Jóbot azután, mint azelőtt. Lett neki tizennégyezer juha, hatezer tevéje, ezer igás ökre és ezer szamara.</span> <span class="verse"><a name="13">13</a>Lett még hét fia és három leánya is.</span> <span class="verse"><a name="14">14</a>Első leányát Jemimának, másodikat Keciának, harmadikat Keren-Happúknak nevezte el.</span> <span class="verse"><a name="15">15</a>Országszerte nem voltak olyan szép nők, mint Jób leányai. Apjuk nekik is adott örökséget fiútestvéreikkel együtt.</span> <span class="verse"><a name="16">16</a>Ezután Jób még száznegyven esztendeig élt, és meglátta fiait és unokáit negyedíziglen.</span> <span class="verse"><a name="17">17</a>Öregen halt meg Jób, az élettel betelve.</span> </p></div</div></div></body></html>