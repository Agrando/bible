<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 39</strong></div><p><span class="verse"><a name="1">1</a>Tudod-e, mikor ellik a kőszáli zerge, megfigyelted-e, mikor borjazik a szarvas?</span> <span class="verse"><a name="2">2</a>Megszámoltad-e, hány hónapig vemhesek, tudod-e, mikor ellenek?</span> <span class="verse"><a name="3">3</a>Lefekszenek, megellik borjaikat, és megszabadulnak fájdalmuktól.</span> <span class="verse"><a name="4">4</a>Borjaik megerősödnek, felnőnek a legelőn, elszélednek, és nem térnek hozzájuk vissza.</span> <span class="verse"><a name="5">5</a>Ki bocsátotta szabadon a vadszamarat, ki oldozta el a zebra kötelét?</span> <span class="verse"><a name="6">6</a>A pusztát rendeltem otthonává, lakóhelyévé a szikes földet.</span> <span class="verse"><a name="7">7</a>Kineveti a városi sokadalmat, nem hallja a hajcsár kiáltozását.</span> <span class="verse"><a name="8">8</a>A hegyeken keres legelőt, fölkutat mindenféle zöld növényt.</span> <span class="verse"><a name="9">9</a>Hajlandó-e szolgálni neked a bivaly? Ott hál-e jászolodnál?</span> <span class="verse"><a name="10">10</a>Barázdába tudod-e fogni kötéllel a bivalyt, boronálja-e utánad a göröngyöket?</span> <span class="verse"><a name="11">11</a>Bízhatsz-e benne, mivel nagy az ereje? Rábízhatod-e a munkádat?</span> <span class="verse"><a name="12">12</a>Elhiszed-e róla, hogy behordja gabonádat, és szérűdre betakarítja?</span> <span class="verse"><a name="13">13</a>A struccmadár vígan verdes szárnyával, nem gólyaszárny és -toll az!</span> <span class="verse"><a name="14">14</a>A földön hagyja tojásait, és a porban költeti ki.</span> <span class="verse"><a name="15">15</a>Elfelejti, hogy a láb eltiporhatja, és a mezei vad eltaposhatja.</span> <span class="verse"><a name="16">16</a>Fiaihoz oly mostoha, mintha nem is az övéi volnának. Nem retteg attól, hogy kárba vész fáradsága.</span> <span class="verse"><a name="17">17</a>Mert Isten megtagadta tőle a bölcsességet, nem részesítette értelemben.</span> <span class="verse"><a name="18">18</a>De ha nekirugaszkodik, nevet a lovon és annak lovasán.</span> <span class="verse"><a name="19">19</a>Te adsz-e erőt a lónak, te ruházod-e fel a nyakát sörénnyel?</span> <span class="verse"><a name="20">20</a>Te ugráltatod-e, mint egy szöcskét? Büszke horkantása félelmetes.</span> <span class="verse"><a name="21">21</a>Kapálja a csatateret, örvend erejének, és nekirohan a fegyvernek.</span> <span class="verse"><a name="22">22</a>Neveti a rettegést, nem remeg, nem fordul vissza a kard elől.</span> <span class="verse"><a name="23">23</a>Csörög rajta a tegez, csillog a lándzsa és a kopja.</span> <span class="verse"><a name="24">24</a>Dübörögve, reszketve dobog a földön, nem marad veszteg, ha zeng a kürt szava.</span> <span class="verse"><a name="25">25</a>Nyerít, valahányszor megszólal a kürt, már messziről megérzi a harcot, a vezérek dörgő hangját és a harci zajt.</span> <span class="verse"><a name="26">26</a>A te értelmed műve az, hogy szárnyra kel az ölyv, és kiterjeszti szárnyait dél felé?</span> <span class="verse"><a name="27">27</a>A te parancsodra száll-e magasan a sas, és rakja magasban a fészkét?</span> <span class="verse"><a name="28">28</a>Kősziklán lakik, ott tanyázik, a sziklafokon és a bérctetőn.</span> <span class="verse"><a name="29">29</a>Onnan kémlel ennivaló után, messzire ellátnak szemei.</span> <span class="verse"><a name="30">30</a>Fiókái vért szívnak, és ahol sebesültek vannak, ott terem.</span> </p></div</div></div></body></html>