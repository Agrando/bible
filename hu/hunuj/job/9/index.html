<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 9</strong></div><p><span class="verse"><a name="1">1</a>Ekkor megszólalt Jób, és ezt mondta:</span> <span class="verse"><a name="2">2</a>Igaz, tudom, hogy így van: hogy is lehetne igaza az embernek Istennel szemben?</span> <span class="verse"><a name="3">3</a>Ha kedve támadna vele perbe szállni, ezer kérdés közül egyre sem tudna válaszolni.</span> <span class="verse"><a name="4">4</a>Ki olyan bölcs szívű és hatalmas erejű, hogy ellene szegülve épségben tudna maradni?</span> <span class="verse"><a name="5">5</a>Hegyeket mozdít el, és nem tudják, hogy ő forgatta föl haragjában.</span> <span class="verse"><a name="6">6</a>Megrendíti helyén a földet, oszlopai megrendülnek.</span> <span class="verse"><a name="7">7</a>Ha parancsol a napnak, nem ragyog fel, és pecséttel zárja le a csillagokat.</span> <span class="verse"><a name="8">8</a>Egymaga feszítette ki az eget, lépdel a tenger hullámhegyein.</span> <span class="verse"><a name="9">9</a>Ő alkotta a Nagymedvét és a Kaszás-csillagot, a Fiastyúkot és Dél csillagait.</span> <span class="verse"><a name="10">10</a>Hatalmas dolgokat művel, kikutathatatlanul, csodás dolgokat, megszámlálhatatlanul.</span> <span class="verse"><a name="11">11</a>Elvonul fölöttem, de nem látom, elsuhan, de nem veszem észre.</span> <span class="verse"><a name="12">12</a>Ha elragad valamit, ki akadályozhatja meg? Ki mondhatja neki: Mit teszel?</span> <span class="verse"><a name="13">13</a>Isten nem vonja vissza haragját, meghunyászkodnak előtte a szörnyeteg segítői is.</span> <span class="verse"><a name="14">14</a>Hát én hogy válaszolhatnék neki, hogy válogathatnám meg szavaimat vele szemben?</span> <span class="verse"><a name="15">15</a>Ha igazam volna, sem válaszolhatnék neki&#59; mint bírámhoz, könyörögnöm kellene.</span> <span class="verse"><a name="16">16</a>Ha kiáltanék és válaszolna, akkor sem hinném, hogy figyel hangomra.</span> <span class="verse"><a name="17">17</a>Hiszen viharral kerget engem, ok nélkül szaporítja sebeimet.</span> <span class="verse"><a name="18">18</a>Lélegzetet sem hagy vennem, hanem keserűséggel lakat jól.</span> <span class="verse"><a name="19">19</a>A hatalmaskodó erőszakra azt mondja: Itt vagyok! A törvénykezésre pedig: Ki idézhet meg engem?</span> <span class="verse"><a name="20">20</a>Ha igazam lenne is, bűnösnek mondana szája, ha feddhetetlen lennék is, hamisnak tartana.</span> <span class="verse"><a name="21">21</a>Feddhetetlen vagyok! Nem törődöm magammal, megvetem az életemet.</span> <span class="verse"><a name="22">22</a>Mindegy! - azt mondom tehát: Véget vet feddhetetlennek és bűnösnek.</span> <span class="verse"><a name="23">23</a>Ha ostora hirtelen megöl, gúnyolja az ártatlanok csüggedését.</span> <span class="verse"><a name="24">24</a>Bűnös ember kezébe jut az ország, elfedi a bírák arcát. Ki teszi ezt, ha nem ő?</span> <span class="verse"><a name="25">25</a>Napjaim gyorsabbak a futárnál, elszaladnak, nem látnak semmi jót.</span> <span class="verse"><a name="26">26</a>Elsuhannak, mint a sáscsónak, vagy ahogyan a sas lecsap zsákmányára.</span> <span class="verse"><a name="27">27</a>Ha ezt mondom: El akarom felejteni panaszomat, vidámra akarom változtatni arcomat,</span> <span class="verse"><a name="28">28</a>megborzadok sok fájdalmamban. Tudom, hogy nem tartasz ártatlannak.</span> <span class="verse"><a name="29">29</a>Ha tehát bűnös vagyok, minek fárasszam magam hiába?</span> <span class="verse"><a name="30">30</a>Ha hóban mosakodnám is, ha lúggal tisztítanám is kezemet,</span> <span class="verse"><a name="31">31</a>akkor is sárba taszíthatsz, még ruháim is utálnának engem.</span> <span class="verse"><a name="32">32</a>Mert ő nem ember, mint én, akinek azt felelhetném: Menjünk törvénybe egymással!</span> <span class="verse"><a name="33">33</a>Nincs is köztünk döntőbíró, aki mindkettőnkre rátehetné kezét.</span> <span class="verse"><a name="34">34</a>Ha levenné rólam vesszejét, és rettentése nem ijesztene,</span> <span class="verse"><a name="35">35</a>akkor beszélnék, és nem félnék tőle. De magamtól ez nem lehetséges.</span> </p></div</div></div></body></html>