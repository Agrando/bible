<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 21</strong></div><p><span class="verse"><a name="1">1</a>Akkor megszólalt Jób, és ezt mondta:</span> <span class="verse"><a name="2">2</a>Hallgassátok meg figyelmesen szavamat, ezzel vigasztaljatok!</span> <span class="verse"><a name="3">3</a>Tűrjétek el, ha én is beszélek, s miután beszéltem, gúnyolhattok.</span> <span class="verse"><a name="4">4</a>Hiszen nem emberek miatt panaszkodom, nem ok nélkül türelmetlenkedem!</span> <span class="verse"><a name="5">5</a>Forduljatok felém, szörnyedjetek el, és tegyétek kezeteket a szátokra!</span> <span class="verse"><a name="6">6</a>Ha rágondolok, megzavarodom, és reszketés fogja el testemet.</span> <span class="verse"><a name="7">7</a>Miért maradhatnak életben a bűnösök? Magas kort érnek el, sőt meg is gazdagodnak.</span> <span class="verse"><a name="8">8</a>Ivadékaik előttük jutnak jómódba, sarjadékaik szemük láttára.</span> <span class="verse"><a name="9">9</a>Házukban békesség van, rettegés nélkül, nincs rajtuk Isten vesszeje.</span> <span class="verse"><a name="10">10</a>Bikája hág, és nem hiába, tehene ellik, és nem vetél el.</span> <span class="verse"><a name="11">11</a>Kieresztik kisfiaikat, mint a juhokat, és ugrándoznak gyermekeik.</span> <span class="verse"><a name="12">12</a>Dob és citera mellett énekelnek, és síp hangjánál örvendeznek.</span> <span class="verse"><a name="13">13</a>Jólétben töltik napjaikat, és csendesen szállnak le a holtak hazájába.</span> <span class="verse"><a name="14">14</a>Azt mondták Istennek: Távozz tőlünk, nem akarunk tudni utaidról!</span> <span class="verse"><a name="15">15</a>Mert kicsoda a Mindenható, hogy szolgáljuk, és mi hasznunk abból, ha hozzá folyamodunk?</span> <span class="verse"><a name="16">16</a>Pedig jólétük nincs a kezükben. A bűnös tanácsoktól távol tartom magam!</span> <span class="verse"><a name="17">17</a>Hányszor kialszik a bűnösök mécsese, veszedelem éri őket, és pusztulást osztogat Isten haragja!</span> <span class="verse"><a name="18">18</a>Olyanok lesznek, mint a szél hordta törek, és mint a polyva, melyet elragadott a forgószél.</span> <span class="verse"><a name="19">19</a>Csak fiainak tartogat veszedelmet az Isten? Neki fizet meg, majd megtudja!</span> <span class="verse"><a name="20">20</a>Saját szemével látja meg romlását, és a Mindenható izzó haragját issza.</span> <span class="verse"><a name="21">21</a>Mert mit törődik már halála után háza népével, ha hónapjainak száma elfogyott?</span> <span class="verse"><a name="22">22</a>Kioktathatja-e valaki az Istent? Hiszen ő ítélkezik a magasság lakói fölött is!</span> <span class="verse"><a name="23">23</a>Az egyik meghal ereje teljében, minden gondtól mentesen és nyugodtan.</span> <span class="verse"><a name="24">24</a>Lágyéka tele van kövérséggel, csontjaiban zsíros velő van.</span> <span class="verse"><a name="25">25</a>A másik pedig meghal keserű lélekkel, mert nem élvezte a jót.</span> <span class="verse"><a name="26">26</a>Egyformán a porba kell feküdniük: ellepik őket a férgek.</span> <span class="verse"><a name="27">27</a>Látjátok, ismerem gondolataitokat, és az ellenem szőtt fondorlatokat.</span> <span class="verse"><a name="28">28</a>Mert azt mondjátok: Hol van az előkelők háza, hol van a sátor, ahol a bűnösök laknak?</span> <span class="verse"><a name="29">29</a>Hát nem kérdeztétek meg azokat, akik utazni szoktak, és nem ismeritek intéseiket,</span> <span class="verse"><a name="30">30</a>hogy a veszedelem napját Isten a gonoszoknak tartogatja, és a harag napja felé viszi őket?</span> <span class="verse"><a name="31">31</a>Ki veti szemére dolgait, ki fizet meg neki tetteiért?</span> <span class="verse"><a name="32">32</a>Ha kiviszik a temetőbe, sírdombja fölött őrködnek.</span> <span class="verse"><a name="33">33</a>Édesek neki a völgy hantjai, és sok ember vonul utána, meg előtte is számtalan.</span> <span class="verse"><a name="34">34</a>Miért akartok hiábavalósággal vigasztalni? Válaszaitokból a rosszindulat beszél.</span> </p></div</div></div></body></html>