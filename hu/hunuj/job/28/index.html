<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 28</strong></div><p><span class="verse"><a name="1">1</a>Az ezüstnek bányája van, az aranynak pedig helye, ahol mossák.</span> <span class="verse"><a name="2">2</a>A vasat a földből hozzák elő, a rezet pedig kőzetből olvasztják.</span> <span class="verse"><a name="3">3</a>Véget vet az ember a sötétségnek, sorra végigkutatja a sűrű homályban és sötétségben levő köveket.</span> <span class="verse"><a name="4">4</a>Aknát törnek lakatlan helyen, a járókelők elfeledkeznek róluk, az emberektől messze függnek, himbálóznak.</span> <span class="verse"><a name="5">5</a>A föld, amelyből kenyér terem, odalent olyan, mintha tűz pusztította volna.</span> <span class="verse"><a name="6">6</a>A zafír kőzetben található, az arany pedig rögöcskékben.</span> <span class="verse"><a name="7">7</a>Ösvényét nem ismeri a ragadozó madár, a sólyom szeme sem pillantja meg.</span> <span class="verse"><a name="8">8</a>Nem járnak ott vadállatok, az oroszlán sem lépked rajta.</span> <span class="verse"><a name="9">9</a>A legkeményebb követ is megmunkálja, a hegyek tövét is földúlja.</span> <span class="verse"><a name="10">10</a>A sziklákban folyosót hasít, és minden drágaságot meglát a szeme.</span> <span class="verse"><a name="11">11</a>Eltömi a beszivárgó vizet, napvilágra hozza, ami rejtve van.</span> <span class="verse"><a name="12">12</a>De a bölcsesség hol található? Hol van az értelem lelőhelye?</span> <span class="verse"><a name="13">13</a>Nem ismeri értékét a halandó, nem található az élők földjén.</span> <span class="verse"><a name="14">14</a>A mélység ezt mondja: Nincs bennem! A tenger ezt mondja: Nálam sincsen!</span> <span class="verse"><a name="15">15</a>Nem lehet megvenni színaranyért, nem lehet árát ezüstben kimérni.</span> <span class="verse"><a name="16">16</a>Nem fizethető meg Ófír aranyával, sem drága ónixszal vagy zafírral.</span> <span class="verse"><a name="17">17</a>Nem ér föl vele az arany és az üveg, arany ékszerekért sem cserélhető.</span> <span class="verse"><a name="18">18</a>Korall és kristály nem is említhető, a bölcsesség birtoklása drágább a gyöngyöknél.</span> <span class="verse"><a name="19">19</a>Nem ér föl vele a Kúsból való topáz, színarannyal sem lehet megfizetni.</span> <span class="verse"><a name="20">20</a>Honnan jön tehát a bölcsesség? Hol van az értelem lelőhelye?</span> <span class="verse"><a name="21">21</a>Rejtve van minden élő szeme előtt, az ég madarai elől is el van takarva.</span> <span class="verse"><a name="22">22</a>A pusztulás és a halál ezt mondja: Csak hírét hallottuk fülünkkel.</span> <span class="verse"><a name="23">23</a>Isten ismeri az ahhoz vezető utat, ő tudja annak lelőhelyét.</span> <span class="verse"><a name="24">24</a>Mert ő ellát a föld széléig, mindent lát az ég alatt.</span> <span class="verse"><a name="25">25</a>Amikor megszabta a szél erejét, és megállapította a vizek mértékét,</span> <span class="verse"><a name="26">26</a>megszabta az esőnek a rendjét és a mennydörgő viharfelhő útját:</span> <span class="verse"><a name="27">27</a>akkor megtekintette és számba vette, elkészítette és megvizsgálta a bölcsességet.</span> <span class="verse"><a name="28">28</a>Az embernek pedig ezt mondta: Íme az Úr félelme a bölcsesség, és a rossz kerülése az értelem.</span> </p></div</div></div></body></html>