<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 40</strong></div><p><span class="verse"><a name="1">1</a>Szólott az ÚR, és ezt mondta Jóbnak:</span> <span class="verse"><a name="2">2</a>Mit perlekedik a Mindenhatóval az akadékoskodó? Aki Istennel akar vitatkozni, feleljen neki!</span> <span class="verse"><a name="3">3</a>Jób pedig felelt, és ezt mondta az ÚRnak:</span> <span class="verse"><a name="4">4</a>Bizony, könnyelmű voltam! Mit felelhetnék neked? Kezemet a számra teszem.</span> <span class="verse"><a name="5">5</a>Egyszer beszéltem, de ezután nem szólok, vagy ha kétszer: többé nem teszem.</span> <span class="verse"><a name="6">6</a>Az ÚR válaszolt Jóbnak a viharból, és mondta:</span> <span class="verse"><a name="7">7</a>Övezd csak föl derekadat férfiasan! Én kérdezlek, te meg oktass engem!</span> <span class="verse"><a name="8">8</a>Semmivé akarod tenni az én igazságomat? Bűnösnek mondasz engem, hogy te lehess igaz?</span> <span class="verse"><a name="9">9</a>Van-e olyan karod, mint az Istennek? Tudsz-e olyan hangon mennydörögni, mint ő?</span> <span class="verse"><a name="10">10</a>Ékesítsd föl magad fenséggel és méltósággal, öltözz ékességbe és pompába!</span> <span class="verse"><a name="11">11</a>Öntsd ki dühös haragodat, láss meg minden gőgöst, és alázd meg!</span> <span class="verse"><a name="12">12</a>Láss meg minden gőgöst, és igázd le, tipord el a bűnösöket, ahol csak vannak!</span> <span class="verse"><a name="13">13</a>Ásd el valamennyit a föld alá, zárd el őket rejtett helyre!</span> <span class="verse"><a name="14">14</a>Akkor még én is dícsérlek téged, mert megsegített a jobbod.</span> <span class="verse"><a name="15">15</a>Nézd csak a vízilovat! Én teremtettem, mint téged. Füvet eszik, mint a szarvasmarha.</span> <span class="verse"><a name="16">16</a>Nézd, milyen erős a dereka, milyen kemények testén az izmok!</span> <span class="verse"><a name="17">17</a>Merev a farka, mint a cédrus, combjának inai egymásba fonódnak.</span> <span class="verse"><a name="18">18</a>Csontjai, mint az érccsövek, lábszárai, mint a vasrudak.</span> <span class="verse"><a name="19">19</a>Isten remekműve ez! Fegyverrel is ellátta alkotója,</span> <span class="verse"><a name="20">20</a>mégis a hegyek adják meg táplálékát&#59; mellette játszadozik a mező minden vada.</span> <span class="verse"><a name="21">21</a>Lótuszbokrok alatt hever, nádas és mocsaras rejtekhelyen.</span> <span class="verse"><a name="22">22</a>Lótuszbokrok árnyéka borul rá, körülveszik a parti füzek.</span> <span class="verse"><a name="23">23</a>Ha árad is a folyó, nem nyugtalankodik: biztonságban van, még ha szájáig ér is a Jordán.</span> <span class="verse"><a name="24">24</a>El lehet-e fogni szemtől szembe, lehet-e karikát tenni az orrába?</span> </p></div</div></div></body></html>