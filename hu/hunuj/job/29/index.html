<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 29</strong></div><p><span class="verse"><a name="1">1</a>Jób folytatta beszédét, és ezt mondta:</span> <span class="verse"><a name="2">2</a>Bárcsak olyan volnék, mint a hajdani hónapokban! Mint azokban a napokban, amikor Isten őrzött engem!</span> <span class="verse"><a name="3">3</a>Amikor mécsese világított fejem fölött, sötétben is az ő világosságánál járhattam&#59;</span> <span class="verse"><a name="4">4</a>mint amilyen ifjúkorom idején voltam, amikor Istennel közösségben élhettem sátramban&#59;</span> <span class="verse"><a name="5">5</a>amikor még velem volt a Mindenható és körülöttem voltak gyermekeim&#59;</span> <span class="verse"><a name="6">6</a>amikor lépteim tejszínben fürödtek, és mellettem a kősziklából is olajpatakok ömlöttek.</span> <span class="verse"><a name="7">7</a>Amikor a városkapuhoz mentem, és elfoglaltam helyemet a téren,</span> <span class="verse"><a name="8">8</a>ha megláttak az ifjak, hátrahúzódtak, az öregek pedig fölkeltek, és állva maradtak.</span> <span class="verse"><a name="9">9</a>A vezető emberek abbahagyták a beszédet, és tenyerüket a szájukra tették.</span> <span class="verse"><a name="10">10</a>A fejedelmek hangja elnémult, és nyelvük az ínyükhöz tapadt.</span> <span class="verse"><a name="11">11</a>Akinek a füle hallott rólam, boldognak mondott, akinek a szeme látott, mellettem tanúskodott.</span> <span class="verse"><a name="12">12</a>Mert megmentettem a segítségért kiáltó nyomorultat, és az árvát, akinek nem volt segítője.</span> <span class="verse"><a name="13">13</a>A veszendő áldása szállt rám, és az özvegy szívét felvidítottam.</span> <span class="verse"><a name="14">14</a>Igazságot öltöttem magamra, és az is magára öltött engem, jogosság volt a palástom és a süvegem.</span> <span class="verse"><a name="15">15</a>A vaknak szeme voltam, és lába a sántának.</span> <span class="verse"><a name="16">16</a>Atyja voltam a szegényeknek, és az ismeretlen ügyét is jól megvizsgáltam.</span> <span class="verse"><a name="17">17</a>Összetörtem az álnok állkapcsát, és fogai közül kihúztam a zsákmányt.</span> <span class="verse"><a name="18">18</a>Azt gondoltam, hogy fészkemmel együtt halok meg, s mint a főnixmadár, sokáig élek.</span> <span class="verse"><a name="19">19</a>Gyökerem a vízig nyúlik, ágamra éjjel harmat száll.</span> <span class="verse"><a name="20">20</a>Dicsőségem velem együtt újul meg, íjam is kicserélődik kezemben.</span> <span class="verse"><a name="21">21</a>Figyelmesen hallgattak rám, elnémultak, ha tanácsot adtam.</span> <span class="verse"><a name="22">22</a>Beszédem után nem szóltak tovább, szavam permetként hullott rájuk.</span> <span class="verse"><a name="23">23</a>Úgy vártak rám, mint az esőre, mint akiknek tavaszi esőt szomjaz a szája.</span> <span class="verse"><a name="24">24</a>Ha nevetve fordultam feléjük, akkor ők sem hittek, ha derűs volt az arcom, nem szomorodtak el.</span> <span class="verse"><a name="25">25</a>Én választottam meg, hogy mit tegyenek, élükön ültem, és úgy laktam közöttük, mint egy király a csapatában, mint aki gyászolókat vigasztal.</span> </p></div</div></div></body></html>