<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 33</strong></div><p><span class="verse"><a name="1">1</a>Ezért halld meg, Jób, szavaimat, figyelj minden beszédemre!</span> <span class="verse"><a name="2">2</a>Most már kinyitom a számat, nyelvem hegyén a szó.</span> <span class="verse"><a name="3">3</a>Őszinte szívvel szólok, és tudós ajkam tisztán beszél.</span> <span class="verse"><a name="4">4</a>Engem Isten Lelke alkotott, a Mindenható lehelete éltet.</span> <span class="verse"><a name="5">5</a>Felelj nekem, ha tudsz, készülj, és állj ki ellenem!</span> <span class="verse"><a name="6">6</a>Lásd, én is olyan vagyok Isten előtt, mint te: agyagból formáltak engem is.</span> <span class="verse"><a name="7">7</a>Ne félj és ne ijedj meg tőlem, nem akarlak erőszakkal kényszeríteni.</span> <span class="verse"><a name="8">8</a>Te azt mondtad fülem hallatára, és én hallottam hangos szavaidat:</span> <span class="verse"><a name="9">9</a>Tiszta vagyok, vétség nélkül, ártatlan vagyok, nincs bűnöm,</span> <span class="verse"><a name="10">10</a>Isten mégis talál bennem kifogásolnivalót, ellenségének tart engem,</span> <span class="verse"><a name="11">11</a>béklyót tett a lábamra, ellenőrzi minden ösvényemet.</span> <span class="verse"><a name="12">12</a>Erre azt felelem, hogy nincs igazad, mert Isten nagyobb a halandónál.</span> <span class="verse"><a name="13">13</a>Miért pereltél vele, hogy egyetlen szóra sem ad választ?</span> <span class="verse"><a name="14">14</a>Hiszen szól az Isten így is meg amúgy is, de nem törődnek vele.</span> <span class="verse"><a name="15">15</a>Álomban, éjszakai látomásban, amikor mély álomba merül az ember, vagy a fekvőhelyén szendereg,</span> <span class="verse"><a name="16">16</a>akkor ad kijelentést az embernek, és intelmeire pecsétet tesz.</span> <span class="verse"><a name="17">17</a>Így téríti el az embert a rossz cselekedettől, és így óvja meg az embert a kevélységtől.</span> <span class="verse"><a name="18">18</a>Így akarja megőrizni lelkét a sírtól, és életét, hogy ne döfje át fegyver.</span> <span class="verse"><a name="19">19</a>Így fegyelmezi fekvőhelyén fájdalommal és csontjainak szüntelen háborgásával.</span> <span class="verse"><a name="20">20</a>Megutáltatja vele az ételt, lelkével kedvenc eledelét.</span> <span class="verse"><a name="21">21</a>Húsa lesoványodik, alig látható, azelőtt nem látható csontjai kiállnak.</span> <span class="verse"><a name="22">22</a>Közeledik lelke a sírgödörhöz és élete a halottakhoz.</span> <span class="verse"><a name="23">23</a>Ha van mellette egy angyal a sok közül, aki közvetítőként melléáll, és megmondja az embernek kötelességét,</span> <span class="verse"><a name="24">24</a>akkor könyörül rajta Isten, és ezt mondja: Váltsd ki, hogy ne jusson a sírba, elfogadom a váltságdíjat!</span> <span class="verse"><a name="25">25</a>Teste duzzad az ifjúságtól, visszatér fiatalsága.</span> <span class="verse"><a name="26">26</a>Istenhez könyörög, és ő kegyelmes lesz hozzá, megengedi, hogy arcát örvendezve nézze, és újból elfogadja őt igaznak.</span> <span class="verse"><a name="27">27</a>Ő pedig énekben mondja el az embereknek: Vétkeztem, mert görbévé tettem az egyenest, de Isten nem eszerint fizetett meg nekem.</span> <span class="verse"><a name="28">28</a>Megváltott engem, hogy ne jussak a sírba, és életem a világosságban gyönyörködjék.</span> <span class="verse"><a name="29">29</a>Mindezt kétszer-háromszor is megteszi Isten az emberrel,</span> <span class="verse"><a name="30">30</a>hogy visszahozza őt a sírból, és ráragyog az élők világossága.</span> <span class="verse"><a name="31">31</a>Figyelj, Jób, hallgass rám! Légy csendben, most én beszélek!</span> <span class="verse"><a name="32">32</a>Ha lesz mondanivalód, felelj, beszélj, mert neked szeretnék igazat adni.</span> <span class="verse"><a name="33">33</a>Ha pedig nem lesz, hallgass rám! Légy csendben, majd én bölcsességre tanítlak.</span> </p></div</div></div></body></html>