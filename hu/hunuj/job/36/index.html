<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/job">Job</a> &gt <strong>Chapter 36</strong></div><p><span class="verse"><a name="1">1</a>Azután így folytatta beszédét Elíhú:</span> <span class="verse"><a name="2">2</a>Légy egy kis türelemmel, majd fölvilágosítlak, mert van még mondanivalóm Istenről.</span> <span class="verse"><a name="3">3</a>Messziről hozom, amit tudok, hogy igazoljam Alkotómat,</span> <span class="verse"><a name="4">4</a>mert beszédem valóban nem hazugság. Tökéletes tudás áll előtted.</span> <span class="verse"><a name="5">5</a>Milyen hatalmas az Isten! Mégsem vet meg senkit. Hatalmas, erős szívű.</span> <span class="verse"><a name="6">6</a>Nem tartja életben a bűnöst, de a nyomorultnak igazságot szolgáltat.</span> <span class="verse"><a name="7">7</a>Nem veszi le szemét az igazról, sőt királyi trónra ülteti, örökre fölmagasztalja.</span> <span class="verse"><a name="8">8</a>Ha pedig bilincsekbe verik, és a nyomorúság köteleivel tartják fogva őket,</span> <span class="verse"><a name="9">9</a>ezzel tettüket adja tudtukra, és vétkeiket, mert fölfuvalkodtak.</span> <span class="verse"><a name="10">10</a>Megnyitja fülüket az intelem befogadására, és meghagyja, hogy térjenek meg a gonoszságból.</span> <span class="verse"><a name="11">11</a>Ha hallgatnak rá, és szolgálják őt, napjaikat jólétben töltik, és éveiket boldogságban.</span> <span class="verse"><a name="12">12</a>De ha nem hallgatnak rá, dárda üti át őket, és kimúlnak tudatlanságuk miatt.</span> <span class="verse"><a name="13">13</a>Az elvetemült szívűek dacosak maradnak, nem kiáltanak Istenhez, ha megkötözi őket.</span> <span class="verse"><a name="14">14</a>Már fiatalon elhal a lelkük, s életük, mint a paráznáké.</span> <span class="verse"><a name="15">15</a>A nyomorultat a nyomorúság által menti meg, és a sanyargatás által nyitja meg fülüket az Isten.</span> <span class="verse"><a name="16">16</a>Téged is kivezetne a nyomorúság torkából tágas helyre, ahol nincs szorultság, és bőven kerülne asztalodra zsíros étel.</span> <span class="verse"><a name="17">17</a>De te igaztalan ítélkezéssel vagy tele, és jogosan ér utol az ítélet.</span> <span class="verse"><a name="18">18</a>Csak az indulat ne ragadjon el, ha csapás ér, és ne áltasd magad nagy váltságdíjjal.</span> <span class="verse"><a name="19">19</a>Eljut-e hozzá a nyomorúságból segélykiáltásod és minden erőfeszítésed?</span> <span class="verse"><a name="20">20</a>Ne vágyódj arra az éjszakára, amikor népek tűnnek el a helyükről!</span> <span class="verse"><a name="21">21</a>Vigyázz, ne fordulj a gonoszsághoz, ne válaszd azt a nyomorúság helyett!</span> <span class="verse"><a name="22">22</a>Mily fenséges az erős Isten! Van-e hozzá fogható tanítómester?</span> <span class="verse"><a name="23">23</a>Ki kérheti tőle számon magatartását? Ki meri azt mondani róla, hogy álnokul járt el?</span> <span class="verse"><a name="24">24</a>Inkább arra gondolj, hogy magasztald tetteit, amelyekről énekelnek az emberek!</span> <span class="verse"><a name="25">25</a>Minden ember reá tekint, de mint halandó, csak messziről látja.</span> <span class="verse"><a name="26">26</a>Milyen magasztos az Isten! De nem ismerhetjük meg, éveinek száma kifürkészhetetlen.</span> <span class="verse"><a name="27">27</a>Mert összegyűjti a vízcseppeket, a felhőből esőt szitál,</span> <span class="verse"><a name="28">28</a>amelyet a fellegek árasztanak, bőségesen hullatnak az emberre.</span> <span class="verse"><a name="29">29</a>Értheti-e valaki, miért terül szét a viharfelhő, miért dörög annak sátra?</span> <span class="verse"><a name="30">30</a>Világosságot áraszt maga körül, de a tenger mélyét beborítja.</span> <span class="verse"><a name="31">31</a>Mert ezekkel ítélkezik a népek fölött, de eledelt is ad bőségesen.</span> <span class="verse"><a name="32">32</a>Mindkét kezét villámfény borítja, és ráküldi ellenfeleire.</span> <span class="verse"><a name="33">33</a>Hírt ad róla a mennydörgés, a jószág is érzi közeledését.</span> </p></div</div></div></body></html>