<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/zech">Zechariah</a> &gt <strong>Chapter 2</strong></div><p><span class="verse"><a name="1">1</a>Azután föltekintettem, és egy férfit láttam, mérőkötéllel a kezében.</span> <span class="verse"><a name="2">2</a>Megkérdeztem: Hová mégy? Ő így válaszolt nekem: Megmérem Jeruzsálemet, hogy lássam, milyen széles, és milyen hosszú.</span> <span class="verse"><a name="3">3</a>Ekkor előlépett a velem beszélő angyal, majd egy másik angyal lépett oda eléje,</span> <span class="verse"><a name="4">4</a>akinek ezt mondta: Fuss oda ehhez az ifjúhoz, és mondd neki, hogy falak nélküli város lesz Jeruzsálem, olyan sok ember és állat lesz benne!</span> <span class="verse"><a name="5">5</a>Én magam oltalmazom mindenfelől - így szól az ÚR -, mint egy tüzes fal, és ott leszek benne dicsőségesen.</span> <span class="verse"><a name="6">6</a>Jaj! Jaj! Fussatok ki az északi országból - így szól az ÚR -, hiszen szétszórtalak benneteket a négy égtáj felé! - így szól az ÚR.</span> <span class="verse"><a name="7">7</a>Jaj! Menekülj, Sion, aki Babilóniában laksz!</span> <span class="verse"><a name="8">8</a>Mert a Seregek URa, aki a maga dicsőségére küldött el engem, ezt mondja azokról a népekről, amelyeknek ti zsákmányul estetek: Bizony, aki titeket bánt, a szemem fényét bántja!</span> <span class="verse"><a name="9">9</a>Majd én fölemelem a kezemet ellenük, és saját szolgáik zsákmányává lesznek! Akkor megtudjátok, hogy a Seregek URa küldött engem.</span> <span class="verse"><a name="10">10</a>Ujjong, örülj, Sion leánya, mert jövök már, és itt fogok lakni - így szól az ÚR.</span> <span class="verse"><a name="11">11</a>A többi nép is csatlakozik majd az ÚRhoz azon a napon, és az ő népévé lesznek, ő pedig köztetek fog lakni. Akkor megtudjátok, hogy a Seregek URa küldött engem hozzátok.</span> <span class="verse"><a name="12">12</a>Az ÚR birtokba veszi Judát, mint tulajdonát a szent földön, és továbbra is Jeruzsálem lesz a választottja.</span> <span class="verse"><a name="13">13</a>Csendben legyen mindenki az ÚR előtt, mert elindult szent lakhelyéről!</span> </p></div</div></div></body></html>