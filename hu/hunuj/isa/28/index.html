<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Jaj a büszke koszorúnak, melyet Efraim részegei viselnek, és a hervadó virágnak, amely ékesen díszíti őket, akik bortól mámorosak a termékeny völgyre néző hegycsúcson!</span> <span class="verse"><a name="2">2</a>Küldi már az Úr az erőset, a hatalmasat. Olyan, mint a jégverés, a tomboló orkán, mint a roppant, elsöprő vizek áradata: hatalma földre terít.</span> <span class="verse"><a name="3">3</a>Lábbal tiporják majd Efraim részegeinek büszke koszorúját,</span> <span class="verse"><a name="4">4</a>és úgy jár majd hervadó virága, mely ékesen díszíti a termékeny völgyre néző hegycsúcson, mint a korai füge gyümölcsérés előtt: ha meglátja valaki, alig veszi kezébe, máris lenyeli.</span> <span class="verse"><a name="5">5</a>Azon a napon a Seregek URa lesz népe maradékának díszes koszorúja, ékes koronája.</span> <span class="verse"><a name="6">6</a>Ő lesz az igazság lelke azokban, akik igazságot szolgáltatnak, és a hősi erő azokban, akik visszaverik a városkapu ellen támadókat.</span> <span class="verse"><a name="7">7</a>De ezek is tántorognak a bortól, támolyognak az italtól. Papok és próféták tántorognak az italtól, megzavarodtak a bortól! Támolyognak az ital miatt, tántorognak, amikor látomásuk van, ingadoznak, amikor döntést hoznak.</span> <span class="verse"><a name="8">8</a>Minden asztal tele van undok hányással, nincs sehol tiszta hely!</span> <span class="verse"><a name="9">9</a>Kit akar ez a tudományára tanítani? Kivel akarja a kijelentést megértetni? Akiket most választottak el az anyatejtől? Akiket most vettek le az anyamellről?</span> <span class="verse"><a name="10">10</a>Ez a parancs, az a parancs, ez a szabály, az a szabály, itt egy kicsi, ott egy kicsi!</span> <span class="verse"><a name="11">11</a>Ezért dadogó ajakkal és idegen nyelven fog beszélni ezzel a néppel az,</span> <span class="verse"><a name="12">12</a>aki ezt mondta nekik: Itt van a nyugalom, adjatok nyugalmat a fáradtaknak! Itt van a felüdülés! De nem akartak rá hallgatni.</span> <span class="verse"><a name="13">13</a>Azért nekik ez lesz az ÚR igéje: Ez a parancs, az a parancs, ez a szabály, az a szabály, itt egy kicsi, ott egy kicsi! Jártukban hadd essenek hanyatt, törjék össze magukat, essenek csapdába!</span> <span class="verse"><a name="14">14</a>Ezért halljátok az ÚR igéjét, ti csúfolódó emberek, akik uralkodtok ezen a népen Jeruzsálemben!</span> <span class="verse"><a name="15">15</a>Ti ezt mondtátok: Szövetséget kötöttünk a halállal, és egyezségre léptünk a holtak hazájával. Ha jön az elsöprő áradat, nem ér el bennünket, mert a hazugság lesz az oltalmunk, a hamisság a rejtekhelyünk.</span> <span class="verse"><a name="16">16</a>Ezért így szól az én Uram, az ÚR: A Sionra egy követ teszek le alapul, szilárd követ, drága sarokkövet alapul. Aki hisz, az nem menekül el!</span> <span class="verse"><a name="17">17</a>A törvényt zsinórmértékké teszem, és az igazságot mércévé. Jégeső söpri el az oltalmazó hazugságot, és víz árasztja el a rejtekhelyet.</span> <span class="verse"><a name="18">18</a>Felbomlik a halállal kötött szövetségetek, és nem marad meg egyezségetek a holtak hazájával. Ha megjön az ostorozó áradat, elborít benneteket!</span> <span class="verse"><a name="19">19</a>Valahányszor megjön, elragad benneteket. Mert megjön minden reggel, sőt nappal is, éjjel is. Akkor a folytonos rettegés majd megérteti veletek a kijelentést!</span> <span class="verse"><a name="20">20</a>Mert rövid lesz az ágy, nem tudtok kinyújtózni, kicsi lesz a takaró, nem tudtok beburkolózni.</span> <span class="verse"><a name="21">21</a>Mert fölindul majd az ÚR, mint a Perácim-hegyen, haragra gerjed, mint a gibeóni völgyben. Véghezviszi tettét, szokatlan tettét, elvégzi munkáját, rendkívüli munkáját.</span> <span class="verse"><a name="22">22</a>Most azért ne csúfolódjatok, mert még szorosabbak lesznek bilincseitek! Hallottam, hogy az Úr, a Seregek URa elhatározta az egész ország pusztulását.</span> <span class="verse"><a name="23">23</a>Figyeljetek, halljátok meg szavamat, ügyeljetek, halljátok meg beszédemet!</span> <span class="verse"><a name="24">24</a>Mindig csak szánt a szántóvető, ha vetni akar? Csak barázdálja és boronálja földjét?</span> <span class="verse"><a name="25">25</a>Nem úgy van-e, hogy ha elegyengette felszínét, kaprot hint vagy köményt szór, vagy vet sorban búzát vagy árpát a kijelölt földbe és tönkölyt a szélére?</span> <span class="verse"><a name="26">26</a>Így szoktatta őt rendre, erre tanította Istene.</span> <span class="verse"><a name="27">27</a>Mert nem cséplőszánnal csépelik a kaprot, és nem cséplőhengerrel nyomtatják a köményt, hanem bottal verik ki a kaprot, és pálcával a köményt.</span> <span class="verse"><a name="28">28</a>Talán szétzúzzák a kenyérgabonát? Nem csépelik azt vég nélkül&#59; ha ráhajt is az ember cséplőhengerével és lovaival, mégsem zúzza szét.</span> <span class="verse"><a name="29">29</a>Ez is a Seregek URától származik. Csodálatos a terve, hatalmasan hajtja végre.</span> </p></div</div></div></body></html>