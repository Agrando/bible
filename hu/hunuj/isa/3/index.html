<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Az Úr, a Seregek URa eltávolít Jeruzsálemből és Júdából mindenféle támaszt: minden támaszt, amit a kenyér, minden támaszt, amit a víz nyújt,</span> <span class="verse"><a name="2">2</a>a hőst és a katonát, a bírót és a prófétát, a varázslót és a véneket,</span> <span class="verse"><a name="3">3</a>a hadnagyot és a főrendűt, a tanácsost, az ügyes mestert és a varázsláshoz értőt.</span> <span class="verse"><a name="4">4</a>Ifjakat teszek vezéreikké, és sihederek uralkodnak rajtuk.</span> <span class="verse"><a name="5">5</a>Sanyargatja a nép között ember az embertársát, egyik ember a másikat. Rátámad az ifjú a vénre, a hitvány a tekintélyesre.</span> <span class="verse"><a name="6">6</a>Ha valaki így unszolja rokonsága egyik tagját: Neked még van ruhád, légy te a vezetőnk, légy úrrá ezen a felforduláson! -</span> <span class="verse"><a name="7">7</a>akkor az így fog válaszolni: Nem akarok sebkötöző lenni! Nincs a házamban se kenyér, se ruha, ne tegyetek engem a nép vezetőjévé!</span> <span class="verse"><a name="8">8</a>Bizony, elbukik Jeruzsálem, és elesik Júda, - mert nyelvükkel és tetteikkel az ÚR ellen fordulnak, és dicsőségével szemben engedetlenek.</span> <span class="verse"><a name="9">9</a>Személyválogatásuk ellenük szól, vétkeiket Sodoma módjára hirdetik, nem titkolják. Jaj, nekik, mert maguknak okoznak bajt!</span> <span class="verse"><a name="10">10</a>Mondjátok az igazaknak, hogy jó dolguk lesz, mert tetteiknek gyümölcsét eszik.</span> <span class="verse"><a name="11">11</a>Jaj a gonosznak! Rossz dolga lesz, mert keze munkája szerint bánnak vele.</span> <span class="verse"><a name="12">12</a>Ó népem! Gyermekek sanyargatnak, asszonyok uralkodnak rajtad! Ó népem! Vezetőid félrevezetnek, tévútra visznek téged!</span> <span class="verse"><a name="13">13</a>Előlép perelni az ÚR, készen áll, hogy ítélkezzék népe fölött.</span> <span class="verse"><a name="14">14</a>Törvényt tart az ÚR népe vénei és vezérei fölött: Letaroltátok a szőlőt, szegényektől rabolt holmi van a házatokban!</span> <span class="verse"><a name="15">15</a>Hogy meritek összezúzni népemet, összetörni a nyomorultakat?! - Az ÚRnak, a Seregek URának szava ez.</span> <span class="verse"><a name="16">16</a>Ezt mondta az ÚR: Mivel Sion leányai büszkélkednek, fejüket fenn hordva, szemükkel kacsingatva járnak, kényeskedve lépegetnek, és lábpereceikkel csilingelnek,</span> <span class="verse"><a name="17">17</a>ezért kopasszá teszi az Úr Sion leányainak a fejét, és fölnyíratja halántékukat az ÚR.</span> <span class="verse"><a name="18">18</a>Azon a napon eltávolítja ékszereiket az Úr: a lábpereceket, a napocskákat és holdacskákat,</span> <span class="verse"><a name="19">19</a>a függőket, karpereceket és fátylakat,</span> <span class="verse"><a name="20">20</a>a fejdíszeket, lábláncokat, díszes öveket, az illatszeres szelencéket és a talizmánokat,</span> <span class="verse"><a name="21">21</a>a gyűrűket és orrpereceket,</span> <span class="verse"><a name="22">22</a>a díszruhákat, köpenyeket, sálakat és tarsolyokat,</span> <span class="verse"><a name="23">23</a>a tükröket, az alsóruhákat, a turbánokat és vállkendőket.</span> <span class="verse"><a name="24">24</a>Akkor a balzsamillat helyén bűz lesz, az öv helyén kötél, a fodorított haj helyén kopaszság, a díszköpeny helyén daróc, a szépség helyén szégyenbélyeg.</span> <span class="verse"><a name="25">25</a>Embereid fegyvertől hullnak el, vitézeid a harcban.</span> <span class="verse"><a name="26">26</a>Szomorkodnak és gyászolnak a kapukban, és kifosztva ülnek a földön.</span> </p></div</div></div></body></html>