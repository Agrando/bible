<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Jaj neked, pusztító, akit még nem ért pusztulás, te rabló, akit még nem raboltak ki! Ha befejezted a pusztítást, el fogsz pusztulni, ha bevégezted a rablást, téged fognak kirabolni!</span> <span class="verse"><a name="2">2</a>URam, kegyelmezz nekünk, benned reménykedünk! Légy segítségünk reggelenként, szabadítónk a nyomorúság idején!</span> <span class="verse"><a name="3">3</a>Dörgő hangodtól elfutnak a népek, ha felemelkedsz, szétszóródnak a nemzetek.</span> <span class="verse"><a name="4">4</a>Összeszedik a zsákmányt, ahogyan a sáskák szedik, úgy ugranak rá, ahogy a szöcskék ugranak.</span> <span class="verse"><a name="5">5</a>Fenséges az ÚR, magasságban lakik. Betölti a Siont törvénnyel és igazsággal.</span> <span class="verse"><a name="6">6</a>Nyugodt lesz az életed, bölcsesség és tudomány teszi szabaddá és gazdaggá&#59; az ÚR félelme lesz a kincse.</span> <span class="verse"><a name="7">7</a>A küldöttek ott kint kiáltoznak, a békekövetek keservesen sírnak.</span> <span class="verse"><a name="8">8</a>Puszták az országutak, nem járnak az ösvényeken. A pusztító megszegte a szövetséget, megvetette a városokat, semmibe vette az embereket.</span> <span class="verse"><a name="9">9</a>Gyászol, elalél a föld, hervadozik, megsárgul a Libánon, olyan lett a Sárón, mint a pusztaság, lehull a Básán és a Karmel lombja.</span> <span class="verse"><a name="10">10</a>De most fölkelek, mondja az ÚR, most fölmagasodom és fölemelkedem!</span> <span class="verse"><a name="11">11</a>Szalmával vagytok terhesek, polyvát szültök, lihegésetek tűz, megemészt benneteket!</span> <span class="verse"><a name="12">12</a>A népek égetett mésszé lesznek, és mint a kivágott gaz, tűzben égnek el.</span> <span class="verse"><a name="13">13</a>Halljátok meg, távol lakók, hogy mit cselekedtem, és ti közel lévők, ismerjétek meg hatalmamat!</span> <span class="verse"><a name="14">14</a>Megrettentek a Sionon a vétkesek, reszketés vett erőt az elvetemülteken: Ki tartózkodhat közülünk perzselő tűz mellett, ki tartózkodhat közülünk örökös izzás mellett?</span> <span class="verse"><a name="15">15</a>Aki igazságosan él, és őszintén beszél, megveti a zsarolt nyereséget, nem fogad el megvesztegetést, hanem elhárítja a kezével, bedugja a fülét, hallani sem akar vérontásról, befogja a szemét, látni sem akar gonoszságot.</span> <span class="verse"><a name="16">16</a>Az ilyen ember magas helyen lakik, sziklaerőd a fellegvára. Kenyerét megkapja, vize állandóan van.</span> <span class="verse"><a name="17">17</a>Saját szemeddel nézheted a király szépségét, láthatod tágas országodat.</span> <span class="verse"><a name="18">18</a>Eszedbe jutnak a rémségek: hol van már az összeíró, hol az adószedő, hol a tornyok összeírója?</span> <span class="verse"><a name="19">19</a>Nem látod többé a galád népet, a homályos, érthetetlen beszédű népet, amelynek dadogó nyelvét nem lehet érteni.</span> <span class="verse"><a name="20">20</a>Nézd a Siont, ünnepeink városát! Szemeid meglátják Jeruzsálemet, a nyugalom hajlékát, olyan sátrat, amelyet nem bontanak le, cövekeit nem húzzák ki soha, egy kötele sem szakad el.</span> <span class="verse"><a name="21">21</a>Mert dicsőséges lesz ott az ÚR, folyók lesznek azon a helyen, messze elágazó folyamok, amelyeken nem járnak gályák, és nem kelnek át büszke hajók.</span> <span class="verse"><a name="22">22</a>Mert az ÚR a mi bíránk, az ÚR a törvényadónk, az ÚR a királyunk, ő segít meg bennünket.</span> <span class="verse"><a name="23">23</a>Meglazulnak a kötelek, nem tartják az árbocrudat, nem feszítik a vitorlát. Tömérdek zsákmányon osztoznak majd, még a sánták is bőséges zsákmányhoz jutnak.</span> <span class="verse"><a name="24">24</a>Nem mondja többé Sion lakója, hogy beteg, az ott lakó nép bűnbocsánatot nyer.</span> </p></div</div></div></body></html>