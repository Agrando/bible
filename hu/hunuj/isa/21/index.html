<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Fenyegető jövendölés Babilónia ellen: Ahogyan a szélviharok törnek elő dél felől, úgy közeledik a síkság felől, a félelmetes földről.</span> <span class="verse"><a name="2">2</a>Szörnyű látomásban ez jutott tudtomra: Csal a csaló, pusztít a pusztító! Vonulj ellene, Élám, ostromold, Média! Minden sóhajtozásnak véget vetek.</span> <span class="verse"><a name="3">3</a>Ezért görcsös fájdalom fogja el derekamat, olyan kínok gyötörnek, mint a szülő nő kínjai. Megzavarodtam, nem hallok, megriadtam, nem látok.</span> <span class="verse"><a name="4">4</a>Háborog a szívem, reszketés fogott el. Az eddig áhított alkonyat rettenetes lett nekem.</span> <span class="verse"><a name="5">5</a>Terítik az asztalt, rendezik a szőnyegeket, esznek-isznak. Rajta, vezérek, kenjétek a pajzsot!</span> <span class="verse"><a name="6">6</a>Mert ezt mondta nekem az ÚR: Menj, állíts őrszemet, és amit lát, jelentse!</span> <span class="verse"><a name="7">7</a>Lovasokat látott, lovasokat kettesével, meg szamarakon és tevéken nyargalókat. Erősen és feszülten figyelt,</span> <span class="verse"><a name="8">8</a>majd felordított, mint az oroszlán: Uram, őrhelyemen állok mindennap, őrségen állok minden éjjel!</span> <span class="verse"><a name="9">9</a>Jönnek már a lovasok, lovasok kettesével! Akkor megszólalt, és ezt mondta: Elesett, elesett Babilon! Minden istenszobra a földön hever összetörve!</span> <span class="verse"><a name="10">10</a>Ó, agyoncsépelt és megtiport népem! Amit a Seregek URától, Izráel Istenétől hallottam, azt jelentettem nektek.</span> <span class="verse"><a name="11">11</a>Fenyegető jövendölés Dúmá ellen: Kiáltást hallok Széírből: Őrálló, meddig tart még az éjszaka, őrálló, meddig tart még az éjjel?</span> <span class="verse"><a name="12">12</a>Közeleg a reggel, de még éjjel van - felelt az őrálló. Kérdezhettek, de inkább akkor, ha majd visszajöttök.</span> <span class="verse"><a name="13">13</a>Fenyegető jövendölés Arábia ellen: Arábia bozótjaiban töltsétek az éjszakát, Dedán karavánjai!</span> <span class="verse"><a name="14">14</a>Hozzatok vizet a szomjazónak, Téma földjének lakói, és adjatok kenyeret a menekülőknek!</span> <span class="verse"><a name="15">15</a>Mert fegyver elől menekültek el, kivont kard elől, kifeszített íj elől és súlyos harcból.</span> <span class="verse"><a name="16">16</a>Mert ezt mondta nekem az Úr: Egy év múlva, amilyen a bérlőnek az éve, vége lesz Kédár minden dicsőségének.</span> <span class="verse"><a name="17">17</a>Kevés marad meg a kédári hősök íjaiból, Izráel Istene, az ÚR mondja ezt.</span> </p></div</div></div></body></html>