<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Fenyegető jövendölés a látomás völgye ellen: Mi történt veled, hogy mindenki a háztetőkre ment?</span> <span class="verse"><a name="2">2</a>Csupa lárma, zajongás a város, vigadozik a vár! Sebesültjeidet nem kard sebezte meg, halottaid nem harcban estek el.</span> <span class="verse"><a name="3">3</a>Vezetőid mind egy szálig elmenekültek, nyíllövés nélkül kerültek fogságba. Mind fogságra jutottak, akiket csak megtaláltak, bármily messze futottak.</span> <span class="verse"><a name="4">4</a>Azért ezt mondom: Ne nézzetek rám, keservesen sírok! Ne zaklassatok vigasztalásotokkal, hiszen népem pusztulóban van!</span> <span class="verse"><a name="5">5</a>Mert zűrzavar, eltiprás és kavarodás napja jön az Úrtól, a Seregek URától a látomás völgyére. Aláássák a falat, és kiáltás hangzik a hegy felé.</span> <span class="verse"><a name="6">6</a>Élám fölveszi tegzét, jön harci kocsikkal, emberekkel, lovasokkal, Kír is pajzsot ragad.</span> <span class="verse"><a name="7">7</a>Gyönyörű völgyeid megtelnek harci kocsikkal, a lovasok felsorakoznak a kapu előtt.</span> <span class="verse"><a name="8">8</a>Leleplezték Júda védelmét: megszemlélitek azon a napon az Erdő-házának fegyvertárát,</span> <span class="verse"><a name="9">9</a>meglátjátok, mily sok rés van a Dávid városán, és összegyűjtitek az Alsó-tó vizét.</span> <span class="verse"><a name="10">10</a>Összeírjátok Jeruzsálem házait, egyes házakat leromboltok a várfal megerősítésére.</span> <span class="verse"><a name="11">11</a>Medencét csináltok a két várfal között a Régi-tó vizének. De aki ezt cselekszi, azzal nem törődtök, és nem látjátok meg azt, aki régóta készíti!</span> <span class="verse"><a name="12">12</a>Az Úr, a Seregek URa azon a napon sírásra és gyászolásra hív, kopaszra nyírásra és zsákba öltözésre.</span> <span class="verse"><a name="13">13</a>De csak vigasság és öröm van, marhákat vágnak, juhokat ölnek, húst esznek, és bort isznak: Együnk-igyunk, hisz holnap meghalunk!</span> <span class="verse"><a name="14">14</a>Kijelentette nekem a Seregek URa, hogy nem engesztelődik meg irántatok emiatt a bűn miatt halálotokig sem! - mondja az Úr, a Seregek URa.</span> <span class="verse"><a name="15">15</a>Így szól az Úr, a Seregek URa: Menj el Sebna udvarmesterhez, a királyi palota gondnokához, és mondd:</span> <span class="verse"><a name="16">16</a>Honnan vetted a jogot, vagy ki engedte meg neked, hogy itt készíts magadnak sírboltot? Magas helyen készítetted sírodat, sziklában jelöltél ki magadnak hajlékot!</span> <span class="verse"><a name="17">17</a>Pedig keményen megfog téged az ÚR, és erős hajítással messzire elhajít.</span> <span class="verse"><a name="18">18</a>Egy csomóba göngyölítve becsomagol, és labdaként hajít egy igen tágas földre. Ott halsz meg, ott lesznek ragyogó szekereid, te, urad házának gyalázata!</span> <span class="verse"><a name="19">19</a>Kivetlek tisztségedből, megfosztalak állásodtól.</span> <span class="verse"><a name="20">20</a>Azután Eljákimot, Hilkijjá fiát nevezem ki szolgámmá,</span> <span class="verse"><a name="21">21</a>palástodat rá adom, övedet rá erősítem, és neki adom hatalmadat. Ő viseli gondját Jeruzsálem lakóinak és Júda házának.</span> <span class="verse"><a name="22">22</a>Az ő vállára teszem Dávid palotájának kulcsát. Amit kinyit, nem tudja bezárni senki, és amit bezár, nem tudja kinyitni senki.</span> <span class="verse"><a name="23">23</a>Szilárd helyre erősítem, mint valami szöget. Ott lesz a díszhely atyja házában.</span> <span class="verse"><a name="24">24</a>Őrá aggatják atyja házának minden díszét, sarjadékait és ivadékait, minden apró edényt, tálakat és mindenféle korsót.</span> <span class="verse"><a name="25">25</a>De így szól a Seregek URa: Egyszer majd kilazul a szilárd helyre erősített szög, letörik és leesik. Összetörik a teher, amely rajta volt. Megmondta az ÚR.</span> </p></div</div></div></body></html>