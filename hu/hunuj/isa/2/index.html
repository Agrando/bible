<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Ezt az igét kapta látomásban Ézsaiás, Ámóc fia Júdáról és Jeruzsálemről:</span> <span class="verse"><a name="2">2</a>Az utolsó napokban szilárdan fog állni az ÚR házának hegye a hegyek tetején. Kimagaslik a halmok közül, és özönlik hozzá valamennyi nép.</span> <span class="verse"><a name="3">3</a>Eljön a sok nép, és ezt mondják: Jöjjetek, menjünk föl az ÚR hegyére, Jákób Istenének házához! Tanítson minket utaira, hogy az ő ösvényein járjunk. Mert a Sionról jön a tanítás, és az ÚR igéje Jeruzsálemből.</span> <span class="verse"><a name="4">4</a>Ítéletet tart a nemzetek fölött, megfenyíti a sok népet. Kardjaikból kapákat kovácsolnak, lándzsáikból metszőkéseket. Nép a népre kardot nem emel, hadakozást többé nem tanul.</span> <span class="verse"><a name="5">5</a>Jákób háza, jöjjetek, járjunk az ÚR világosságában!</span> <span class="verse"><a name="6">6</a>Eltaszítottad népedet, Jákób házát, mert tele vannak keleti szokásokkal, jelmagyarázókkal, mint a filiszteusok, és idegenekkel barátkoznak.</span> <span class="verse"><a name="7">7</a>Tele van az ország ezüsttel, arannyal, kincseinek se szeri, se száma. Tele van az ország lovakkal, harci kocsijainak se szeri, se száma.</span> <span class="verse"><a name="8">8</a>Tele van az ország bálványokkal, kezeik csinálmánya előtt borulnak le, amit ujjaikkal csináltak.</span> <span class="verse"><a name="9">9</a>Ezért meg kell hajolnia az embernek, meg kell alázkodnia a halandónak, és te nem bocsátasz meg nekik.</span> <span class="verse"><a name="10">10</a>Menj a sziklák közé, rejtőzz a porba az ÚR félelmes fensége és méltósága elől!</span> <span class="verse"><a name="11">11</a>Megalázza a kevély tekintetű embert, a halandók nagyságát porba hajtja. Csak az ÚR magasztaltatik föl azon a napon.</span> <span class="verse"><a name="12">12</a>Mert jön a Seregek URának napja minden kevély és magas ellen, mindenki ellen, aki nagyra tartja magát, de majd megalázott lesz&#59;</span> <span class="verse"><a name="13">13</a>a Libánon minden cédrusa ellen, amelyek magasra emelkednek, Básán minden tölgyfája ellen&#59;</span> <span class="verse"><a name="14">14</a>minden magas hegy ellen és minden kiemelkedő halom ellen,</span> <span class="verse"><a name="15">15</a>minden büszke torony ellen és minden erős vár ellen,</span> <span class="verse"><a name="16">16</a>minden Tarsís-hajó ellen és minden gyönyörű gálya ellen.</span> <span class="verse"><a name="17">17</a>Porba hajtja az ember büszkeségét, és megalázza a halandók nagyságát. Csak az ÚR magasztaltatik föl azon a napon.</span> <span class="verse"><a name="18">18</a>A bálványok pedig semmivé lesznek egészen.</span> <span class="verse"><a name="19">19</a>Bebújnak majd a sziklabarlangokba és a föld repedéseibe az ÚR félelmes fensége és méltósága elől, amikor fölkel, hogy megrémítse a földet.</span> <span class="verse"><a name="20">20</a>Azon a napon odadobja az ember a vakondoknak és denevéreknek ezüst és arany bálványait, amelyeket azért csinált, hogy leboruljon előttük.</span> <span class="verse"><a name="21">21</a>Bebújnak a sziklák szakadékaiba és a kőszálak hasadékaiba az ÚR félelmes fensége és méltósága elől, amikor fölkel, hogy megrémítse a földet.</span> <span class="verse"><a name="22">22</a>Ne bízzatok az emberben, hiszen csak lehelet van az orrában: mire lehet hát becsülni?</span> </p></div</div></div></body></html>