<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Fenyegető jövendölés Tírusz ellen: Jajgassatok, Tarsís-hajók, mert elpusztult Tírusz! Nincs egy ház sem, nincs hova menni! Ciprus földjéről jövet mondták meg nekik.</span> <span class="verse"><a name="2">2</a>Némuljatok el, ti tengerparton lakók, szidóni kereskedők, kiknek követei átszelik a tengert,</span> <span class="verse"><a name="3">3</a>a nagy vizeket! Sihór gabonája, a Nílus aratása volt a jövedelme, s a népek vásárhelye volt.</span> <span class="verse"><a name="4">4</a>Szégyenkezz, Szidón, mert így szól a tenger, a tengeri erődítmény: Olyan lettem, mint aki nem vajúdott, nem szült, nem nevelt ifjakat, nem dédelgetett leányokat!</span> <span class="verse"><a name="5">5</a>Úgy gyötrődnek, akik Tírusz hírét hallják, mint amikor Egyiptomról hallottak.</span> <span class="verse"><a name="6">6</a>Keljetek át Tarsísba, jajgassatok, ti tengerparton lakók!</span> <span class="verse"><a name="7">7</a>Hát ez a ti vigadozó városotok, mely ősidők óta fennáll, amely messzire elment, hogy ott is megtelepedjék?</span> <span class="verse"><a name="8">8</a>Kicsoda végzett így a koronás Tírusz felől, melynek kereskedői vezérek, és kalmárait tisztelik a földön?</span> <span class="verse"><a name="9">9</a>A Seregek URa végzett így, hogy meggyalázza a kevélységet, és megalázzon minden pompát, mindenkit, akit tisztelnek a földön.</span> <span class="verse"><a name="10">10</a>Hagyjátok el az országot, mint a Nílus, ti Tarsís-hajók, nincs többé kikötő!</span> <span class="verse"><a name="11">11</a>Kinyújtotta kezét a tengerre az ÚR, megrendítette a királyságokat&#59; azt parancsolta Kánaánról, hogy pusztítsák el erődítményeit.</span> <span class="verse"><a name="12">12</a>Ezt mondta: Nem fogsz vigadni többé, Szidón leánya, te meggyalázott szűz! Rajta, kelj át Ciprusba, de ott sem lesz nyugtod!</span> <span class="verse"><a name="13">13</a>Íme, a káldeusok országa! Még nem is volt ez a nép, amikor Asszíria kiépítette Tíruszt hajói számára. De ostromműveket állított ellene, palotáit lerombolta, rommá tette!</span> <span class="verse"><a name="14">14</a>Jajgassatok, Tarsís-hajók, mert elpusztult erődítményetek!</span> <span class="verse"><a name="15">15</a>Akkor majd elfelejtik Tíruszt hetven évig, ameddig egy király él. Hetven év múlva úgy jár Tírusz, ahogy a szajhanóta mondja:</span> <span class="verse"><a name="16">16</a>Fogd a citerát, járd be a várost, elfelejtett szajha! Szépen pengesd, dalolj sokat, hogy emlékezzenek rád!</span> <span class="verse"><a name="17">17</a>Hetven év múlva az ÚR meglátogatja Tíruszt, és az ismét megkapja bérét, mert paráználkodni fog a világ minden országával a föld színén.</span> <span class="verse"><a name="18">18</a>De keresete és bére egyszer még az ÚR szent tulajdona lesz. Nem teszik a kincstárba, hogy ott őrizzék, hanem az ÚR színe előtt lakóké lesz ez a kereset, hogy jóllakásig ehessenek, és szép ruhába öltözzenek.</span> </p></div</div></div></body></html>