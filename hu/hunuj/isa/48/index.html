<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Halljátok meg ezt, Jákób háza, akiket Izráelről neveztek el, és akik Júdától származtok, akik az ÚR nevére esküsztök, és Izráel Istenét emlegetitek, de nem híven és nem igazán!</span> <span class="verse"><a name="2">2</a>A szent városról nevezik magukat, és Izráel Istenére támaszkodnak, akinek Seregek URa a neve.</span> <span class="verse"><a name="3">3</a>A korábbiakat már régen kijelentettem, az én számból jöttek ki, én hirdettem azokat. Hirtelen véghezvittem, bekövetkeztek.</span> <span class="verse"><a name="4">4</a>Tudom, hogy makacs vagy, vasból vannak nyakadban az inak, a homlokod pedig érc,</span> <span class="verse"><a name="5">5</a>ezért jelentettem ki neked már régen, mielőtt bekövetkezett, már hirdettem, hogy ne mondhasd: Bálványom tette ezt, bálványszobrom parancsára történt.</span> <span class="verse"><a name="6">6</a>Hallottad és láthattad mindezt, tanúskodhatsz is róla. Mostantól fogva új dolgokat hirdetek neked, rejtett dolgokat, melyekről még nem tudsz.</span> <span class="verse"><a name="7">7</a>Most teremtem őket, nem pedig régen, ezelőtt nem hallottatok róluk&#59; nem mondhatod, hogy tudtál róluk.</span> <span class="verse"><a name="8">8</a>Nem hallottad, nem is tudtad, sohasem volt nyitva a füled. Tudtam én, hogy milyen hűtlen vagy, születésed óta hitszegőnek hívnak.</span> <span class="verse"><a name="9">9</a>Csak nevemért tűrtem ilyen sokáig, dicsőségemért fékeztem magam, és nem pusztítottalak el.</span> <span class="verse"><a name="10">10</a>De megolvasztottalak, mint az ezüstöt, megpróbáltalak a nyomorúság kohójában.</span> <span class="verse"><a name="11">11</a>Önmagamért, önmagamért cselekszem, hogy engedhetném, hogy gyalázzanak? Nem adom másnak dicsőségemet!</span> <span class="verse"><a name="12">12</a>Hallgass rám, Jákób! Izráel, akit elhívtam! Én vagyok az első, az utolsó is én vagyok!</span> <span class="verse"><a name="13">13</a>Hiszen az én kezem vetette meg a föld alapját, az én jobbom feszítette ki az eget. Ha szólítom őket, mind előállnak.</span> <span class="verse"><a name="14">14</a>Gyűljetek össze mind, és hallgassatok ide! Ki mondta meg közületek azt, hogy akit az ÚR szeret, az hajtja végre akaratát Babilóniában és a káldeusok ivadékai közt?!</span> <span class="verse"><a name="15">15</a>Én, én mondtam meg, el is hívtam őt, vezettem, hogy sikerrel járjon útján.</span> <span class="verse"><a name="16">16</a>Jöjjetek ide hozzám, halljátok meg ezt! Régen sem beszéltem rejtélyesen, amióta ez történik, jelen vagyok. Most pedig az én Uram, az ÚR elküldött engem és lelkét adta nekem.</span> <span class="verse"><a name="17">17</a>Ezt mondja az ÚR, a te megváltód, Izráel Szentje: Én, az ÚR, vagyok a te Istened, arra tanítalak, ami javadra válik, azon az úton vezetlek, amelyen járnod kell.</span> <span class="verse"><a name="18">18</a>Bárcsak figyeltél volna parancsaimra! Akkor folyamként áradna rád a jólét, a tenger hullámaihoz hasonlóan az igazság.</span> <span class="verse"><a name="19">19</a>Annyi utódod lenne, mint a tenger partján a homok, méhed gyümölcse, mint a porszem: Neve nem veszne ki, nem pusztulna el előlem.</span> <span class="verse"><a name="20">20</a>Menjetek ki Babilóniából, fussatok ki a káldeusok közül! Ujjongó hangon mondjátok el, hirdessétek és terjesszétek a föld határáig! Mondjátok: Megváltotta az ÚR szolgáját, Jákóbot!</span> <span class="verse"><a name="21">21</a>Nem szomjaznak, amíg a pusztán át vezeti őket. A kősziklából vizet fakaszt nekik, megnyitja a kősziklát, és víz ömlik belőle.</span> <span class="verse"><a name="22">22</a>Nincs békességük a bűnösöknek! - mondja az ÚR.</span> </p></div</div></div></body></html>