<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Péter, Jézus Krisztus apostola, Pontusz, Galácia, Kappadócia, Ázsia és Bitinia szórványában élő jövevényeknek, akik ki vannak választva</span> <span class="verse"><a name="2">2</a>az Atya Isten eleve elrendelése szerint a Lélek megszentelő munkája által az engedelmességre és a Jézus Krisztus vérével való meghintésre: Kegyelem és békesség adassék nektek bőségesen.</span> <span class="verse"><a name="3">3</a>Áldott a mi Urunk Jézus Krisztus Istene és Atyja, aki nagy irgalmából újjá szült minket Jézus Krisztusnak a halottak közül való feltámadása által élő reménységre,</span> <span class="verse"><a name="4">4</a>arra az el nem múló, szeplőtelen és hervadhatatlan örökségre, amely a mennyben van fenntartva számotokra.</span> <span class="verse"><a name="5">5</a>Titeket pedig Isten hatalma őriz hit által az üdvösségre, amely készen van, hogy nyilvánvalóvá legyen az utolsó időben.</span> <span class="verse"><a name="6">6</a>Ezen örvendeztek, noha most, mivel így kellett lennie, egy kissé megszomorodtatok különféle kísértések között,</span> <span class="verse"><a name="7">7</a>hogy a ti megpróbált hitetek, amely sokkal értékesebb a veszendő, de tűzben kipróbált aranynál, Jézus Krisztus megjelenésekor méltónak bizonyuljon a dicséretre, dicsőségre és tisztességre.</span> <span class="verse"><a name="8">8</a>Őt szeretitek, pedig nem láttátok, őbenne hisztek, bár most sem látjátok, és kimondhatatlan, dicsőült örömmel örvendeztek,</span> <span class="verse"><a name="9">9</a>mert elértétek hitetek célját, lelketek üdvösségét.</span> <span class="verse"><a name="10">10</a>Ezt az üdvösséget keresték és kutatták a próféták, akik a nektek szánt kegyelemről prófétáltak,</span> <span class="verse"><a name="11">11</a>kutatva, hogy melyik vagy milyen időről tett kijelentést a Krisztus bennük levő Lelke, amikor előre bizonyságot tett a Krisztusra váró szenvedésekről, és az ezeket követő dicsőségről.</span> <span class="verse"><a name="12">12</a>Ők azt a kijelentést kapták, hogy nem maguknak, hanem nektek szolgálnak azokkal, amikről most az evangélium hirdetői prédikálnak nektek a mennyből küldött Szentlélek által, és amikbe angyalok vágyakoznak beletekinteni.</span> <span class="verse"><a name="13">13</a>Ezért tehát elméteket felkészítve, legyetek józanok és teljes bizonyossággal reménykedjetek abban a kegyelemben, amelyet Jézus Krisztus megjelenésekor kaptok.</span> <span class="verse"><a name="14">14</a>Mint engedelmes gyermekek ne igazodjatok azokhoz a korábbi vágyaitokhoz, amelyek tudatlanságotok idején voltak bennetek,</span> <span class="verse"><a name="15">15</a>hanem - mivel ő, a Szent hívott el titeket - magatok is szentek legyetek egész magatartásotokban,</span> <span class="verse"><a name="16">16</a>úgy, amint meg van írva: "Szentek legyetek, mert én szent vagyok."</span> <span class="verse"><a name="17">17</a>Ha pedig mint Atyátokat hívjátok őt segítségül, aki személyválogatás nélkül ítél meg mindenkit cselekedete szerint, félelemmel töltsétek el jövevénységetek idejét,</span> <span class="verse"><a name="18">18</a>tudván, hogy nem veszendő dolgokon, ezüstön vagy aranyon váltattatok meg atyáitoktól örökölt hiábavaló életmódotokból,</span> <span class="verse"><a name="19">19</a>hanem drága véren, a hibátlan és szeplőtelen Báránynak, Krisztusnak a vérén.</span> <span class="verse"><a name="20">20</a>Ő ugyan a világ teremtése előtt kiválasztatott, de az idők végén jelent meg tiértetek,</span> <span class="verse"><a name="21">21</a>akik általa hisztek Istenben, aki feltámasztotta őt a halottak közül, és dicsőséget adott neki, hogy hitetek Istenbe vetett reménység is legyen.</span> <span class="verse"><a name="22">22</a>Tisztítsátok meg lelketeket az igazság iránti engedelmességgel képmutatás nélküli testvérszeretetre, egymást kitartóan, tiszta szívből szeressétek,</span> <span class="verse"><a name="23">23</a>mint akik nem romlandó, hanem romolhatatlan magból születtetek újjá, Isten élő és maradandó igéje által.</span> <span class="verse"><a name="24">24</a>"Mert minden test olyan, mint a fű, és minden dicsősége, mint a mező virága: megszárad a fű, és virága elhull,</span> <span class="verse"><a name="25">25</a>de az Úr beszéde megmarad örökké". Ez pedig az a beszéd, amelyet hirdettek nektek.</span> </p></div</div></div></body></html>