<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Ugyanígy, ti asszonyok, engedelmeskedjetek férjeteknek, hogy ha közülük egyesek nem engedelmeskednek az igének, feleségük magaviselete szavak nélkül is nyerje meg őket,</span> <span class="verse"><a name="2">2</a>felfigyelve istenfélő és tiszta életetekre.</span> <span class="verse"><a name="3">3</a>Ne a külső dísz legyen a ti ékességetek, ne a hajfonogatás, arany ékszerek felrakása vagy különféle ruhák felöltése,</span> <span class="verse"><a name="4">4</a>hanem a szív elrejtett embere a szelíd és csendes lélek el nem múló díszével: ez értékes az Isten előtt.</span> <span class="verse"><a name="5">5</a>Egykor a szent asszonyok is, akik az Istenben reménykedtek, így díszítették magukat: engedelmeskedtek férjüknek,</span> <span class="verse"><a name="6">6</a>ahogyan Sára engedelmeskedett Ábrahámnak, és urának nevezte őt. Az ő leányai lesztek, ha jót tesztek, és ha nem féltek semmiféle fenyegetéstől.</span> <span class="verse"><a name="7">7</a>És ugyanígy, ti férfiak is, megértően éljetek együtt feleségetekkel, mint a gyengébb féllel, adjátok meg nekik a tiszteletet mint örököstársaitoknak is az élet kegyelmében, hogy a ti imádkozásotok ne ütközzék akadályba.</span> <span class="verse"><a name="8">8</a>Végül pedig legyetek mindnyájan egyetértők, együttérzők, testvérszeretők, könyörületesek, alázatosak.</span> <span class="verse"><a name="9">9</a>Ne fizessetek a gonoszért gonosszal, vagy a gyalázkodásért gyalázkodással, hanem ellenkezőleg: mondjatok áldást, hiszen arra hívattatok el, hogy áldást örököljetek.</span> <span class="verse"><a name="10">10</a>Mert aki szeretne örülni az életnek, és jó napokat látni, óvja nyelvét a gonosztól, és ajkait, hogy ne szóljanak álnokságot&#59;</span> <span class="verse"><a name="11">11</a>forduljon el a gonosztól, és cselekedjék jót, keresse és kövesse a békességet&#59;</span> <span class="verse"><a name="12">12</a>mert az Úr szeme az igazakon van, és füle az ő könyörgésükre figyel, az Úr arca pedig a gonoszt cselekvők ellen fordul.</span> <span class="verse"><a name="13">13</a>De ki az, aki bántalmaz titeket, ha buzgón igyekeztek a jóra?</span> <span class="verse"><a name="14">14</a>De még ha szenvednétek is az igazságért, akkor is boldogok vagytok&#59; a fenyegetésüktől pedig ne ijedjetek meg, se meg ne rettenjetek.</span> <span class="verse"><a name="15">15</a>Ellenben az Urat, a Krisztust tartsátok szentnek szívetekben, és legyetek készen mindenkor számot adni mindenkinek, aki számon kéri tőletek a bennetek élő reménységet.</span> <span class="verse"><a name="16">16</a>Ezt pedig szelíden és tisztelettudóan, jó lelkiismerettel tegyétek, hogy amivel rágalmaznak titeket, abban megszégyenüljenek azok, akik gyalázzák a ti Krisztusban való jó magatartásotokat.</span> <span class="verse"><a name="17">17</a>Mert jobb jót, mint gonoszt cselekedve szenvedni, ha ez az Isten akarata.</span> <span class="verse"><a name="18">18</a>Mert Krisztus is szenvedett egyszer a bűnökért, az Igaz a nem igazakért, hogy Istenhez vezessen minket, miután halálra adatott test szerint, de megeleveníttetett Lélek szerint.</span> <span class="verse"><a name="19">19</a>Így ment el a börtönben levő lelkekhez is, és prédikált azoknak,</span> <span class="verse"><a name="20">20</a>akik egykor engedetlenek voltak, amikor az Isten türelmesen várakozott a Nóé napjaiban a bárka készítésekor. Ebben kevés, szám szerint nyolc lélek menekült meg a vízen át.</span> <span class="verse"><a name="21">21</a>Most pedig titeket is megment ennek képmása, a keresztség, amely nem a test szennyének lemosása, hanem könyörgés Istenhez jó lelkiismeretért a feltámadt Jézus Krisztus által,</span> <span class="verse"><a name="22">22</a>aki miután felment a mennybe, az Isten jobbján van, és alávettettek neki angyalok, hatalmasságok és erők.</span> </p></div</div></div></body></html>