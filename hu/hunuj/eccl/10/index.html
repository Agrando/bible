<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Egy döglött légytől büdös lesz és megerjed a kenőcskészítő olaja&#59; egy kis ostobaság hatásosabb a bölcsességnél és a tisztességnél.</span> <span class="verse"><a name="2">2</a>A bölcs ember gondolatai a jóra, az ostoba gondolatai a rosszra irányulnak.</span> <span class="verse"><a name="3">3</a>Akármerre jár is az ostoba, fogyatékos az esze, mégis mindenkiről azt gondolja, hogy az az ostoba.</span> <span class="verse"><a name="4">4</a>Ha az uralkodó haragra lobban ellened, ne hagyd el helyedet, mert a higgadtság nagy vétkeket akadályoz meg!</span> <span class="verse"><a name="5">5</a>Láttam, hogy van olyan rossz dolog is a nap alatt, amely a hatalmasok tévedéséből következik:</span> <span class="verse"><a name="6">6</a>az ostobák nagy méltóságra kerülnek, az érdemesek pedig alacsony sorsra jutnak.</span> <span class="verse"><a name="7">7</a>Láttam rabszolgákat lóháton ülni, és fejedelmeket gyalog járni, mintha rabszolgák volnának.</span> <span class="verse"><a name="8">8</a>Aki vermet ás, beleesik abba, és aki lerontja a kőkerítést, azt megmarja a kígyó.</span> <span class="verse"><a name="9">9</a>Aki követ fejt, megsértheti magát, és aki fát hasogat, veszedelemben forog.</span> <span class="verse"><a name="10">10</a>Ha kicsorbul a vas, és nem köszörülik ki, akkor több erőt kell kifejteni. A helyesen alkalmazott bölcsesség a hasznos!</span> <span class="verse"><a name="11">11</a>Ha megmar a kígyó, mielőtt megbűvölték, semmit sem ér aztán a kígyóbűvölő tudománya.</span> <span class="verse"><a name="12">12</a>A bölcs embert kedvessé teszik saját szavai, az ostobát pedig saját szája teszi tönkre.</span> <span class="verse"><a name="13">13</a>Beszédének a kezdete butaság, és a vége szörnyű ostobaság.</span> <span class="verse"><a name="14">14</a>Az ostoba szaporítja a szót, pedig nem tudja senki, hogy mi fog történni. Ki is tudná megmondani, hogy mit hoz a jövő?</span> <span class="verse"><a name="15">15</a>Az ostobát úgy kifárasztja a munkája, hogy a városba sem tud bemenni.</span> <span class="verse"><a name="16">16</a>Jaj neked, ország, ha királyod gyermek, és vezetőid már reggel lakomáznak!</span> <span class="verse"><a name="17">17</a>Boldog vagy, ország, ha királyod nemes ember, és vezetőid a rendes időben étkeznek, önuralommal és nem részegeskedve!</span> <span class="verse"><a name="18">18</a>Ha rest az ember, megroskad a gerenda, és ha ölbe teszi a kezét, csöpög a háztető.</span> <span class="verse"><a name="19">19</a>Mulatság kedvéért rendeznek lakomát, és vidámmá teszi az életet a bor, de pénz kell mindehhez!</span> <span class="verse"><a name="20">20</a>Még gondolatodban se átkozd a királyt, és hálószobádban se átkozd a gazdagot! Mert az égi madár is elviszi a szót, és a szárnyas állat is elárulja a beszédet!</span> </p></div</div></div></body></html>