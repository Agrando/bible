<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>A Prédikátornak, Dávid fiának, Jeruzsálem királyának beszédei:</span> <span class="verse"><a name="2">2</a>Igen nagy hiábavalóság - mondja a Prédikátor -, igen nagy hiábavalóság! Minden hiábavalóság!</span> <span class="verse"><a name="3">3</a>Mi haszna van az embernek minden fáradozásából, ha fáradozik a nap alatt?</span> <span class="verse"><a name="4">4</a>Nemzedékek jönnek, nemzedékek mennek, de a föld örökké megmarad.</span> <span class="verse"><a name="5">5</a>Fölkel a nap, és lemegy a nap, siet vissza arra a helyre, ahol majd újból fölkel.</span> <span class="verse"><a name="6">6</a>A szél fúj délre, majd északnak fordul, körbefordul a szél járása, és visszatér oda, ahonnan elindult.</span> <span class="verse"><a name="7">7</a>Minden folyó a tengerbe ömlik, és a tenger mégsem telik meg, pedig ugyanoda folynak a folyók, újra meg újra oda folynak.</span> <span class="verse"><a name="8">8</a>Minden dolog fárasztó, el sem tudja mondani az ember. Szemünk nem győz eleget nézni, fülünk nem tud eleget hallani.</span> <span class="verse"><a name="9">9</a>Ami volt, ugyanaz lesz majd, és ami történt, ugyanaz fog történni, mert nincs semmi új a nap alatt.</span> <span class="verse"><a name="10">10</a>Ha van is olyan dolog, amiről azt mondják, hogy új, az is megvolt már régen, megvolt már jóval előttünk.</span> <span class="verse"><a name="11">11</a>Nem emlékszünk az elmúltakra, de ami ezután következik, arra sem fognak emlékezni, akik majd azután lesznek.</span> <span class="verse"><a name="12">12</a>Én, a Prédikátor, Izráel királya voltam Jeruzsálemben,</span> <span class="verse"><a name="13">13</a>és rászántam magam arra, hogy megvizsgálok, és bölcsen kikutatok mindent, ami az ég alatt történik. Rossz foglalkozás ez&#59; azért adta Isten az embereknek, hogy bajlódjanak vele.</span> <span class="verse"><a name="14">14</a>Láttam, hogy mindaz, amit véghez visznek a nap alatt, csak hiábavalóság és hasztalan erőlködés.</span> <span class="verse"><a name="15">15</a>Ami görbe, azt nem lehet kiegyenesíteni, és ami nincs, azt nem lehet számba venni.</span> <span class="verse"><a name="16">16</a>Így gondolkodtam magamban: Én sokkal nagyobb bölcsességre tettem szert, mint azok, akik elődeim voltak Jeruzsálemben&#59; sok bölcsességet és ismeretet szereztem.</span> <span class="verse"><a name="17">17</a>Amikor azonban rászántam magam, hogy megismerjem a bölcsességet, megismertem az esztelenséget és oktalanságot is. Megtudtam, hogy ez is hasztalan erőlködés.</span> <span class="verse"><a name="18">18</a>Mert ahol sok a bölcsesség, sok a bosszúság is&#59; és aki gyarapítja az ismeretet, gyarapítja a szenvedést is.</span> </p></div</div></div></body></html>