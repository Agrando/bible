<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Megfontoltan járj, amikor Isten házába mégy! Többet ér, ha hallgatva járulsz oda, mint ha áldozol az ostobák módjára, akik nem tudják, hogy rosszat tesznek!</span> <span class="verse"><a name="2">2</a>Ne beszélj elhamarkodottan, ne hirtelenkedd el az Isten előtt kimondott szavadat, mert Isten a mennyben van, te pedig a földön, ezért kevés beszédű légy!</span> <span class="verse"><a name="3">3</a>Mert ahogyan a sok munka álommal jár, úgy a sok beszéd ostoba fecsegéssel.</span> <span class="verse"><a name="4">4</a>Ha fogadalmat teszel Istennek, ne halogasd teljesítését, mert nem telik neki kedve az ostobákban. Teljesítsd, amit megfogadtál!</span> <span class="verse"><a name="5">5</a>Jobb, ha nem teszel fogadalmat, mint ha fogadalmat teszel, és nem teljesíted.</span> <span class="verse"><a name="6">6</a>Ne engedd, hogy beszéded vétekbe ejtsen téged, és ne mondd az Isten követének, hogy az csak tévedés volt. Miért háborodjék föl Isten szavadon, és miért tegye tönkre kezed alkotásait?</span> <span class="verse"><a name="7">7</a>Bizony a sok álommal és a sok beszéddel együtt jár a hiábavalóság. Ezért féld az Istent!</span> <span class="verse"><a name="8">8</a>Ha a szegénynek az elnyomását, a jog és az igazság megrövidítését látod az országban, ne csodálkozz el a dolgon&#59; mert a magas rangúra vigyáz a magasabb rangú, rájuk pedig a még magasabb rangúak.</span> <span class="verse"><a name="9">9</a>Az országra nézve mindenekfölött hasznos, ha a király a földművelést pártolja.</span> <span class="verse"><a name="10">10</a>Aki szereti a pénzt, nem elégszik meg a pénzzel&#59; sem a jövedelemmel az, aki szereti a vagyont. Ez is hiábavalóság!</span> <span class="verse"><a name="11">11</a>Ha szaporodnak a javak, szaporodnak a fogyasztói is&#59; mi haszna van hát belőlük a gazdának? Legfeljebb annyi, hogy szemlélheti.</span> <span class="verse"><a name="12">12</a>Édesen alszik, aki dolgozik, akár keveset, akár sokat eszik&#59; a gazdagot ellenben nem hagyja aludni a jóllakottság.</span> <span class="verse"><a name="13">13</a>Van egy fájdalmasan rossz dolog, amit láttam a nap alatt: a gazdája rovására őrizgetett gazdagság.</span> <span class="verse"><a name="14">14</a>Az ilyen gazdagság elveszhet valamilyen rossz számítás miatt, és ha fia születik, annak semmi sem marad.</span> <span class="verse"><a name="15">15</a>Ahogyan világra jött anyja méhéből, mezítelenül, úgy megy el ismét, ahogy jött&#59; semmit sem kap fáradozásáért, amit magával vihetne.</span> <span class="verse"><a name="16">16</a>Ez is fájdalmasan rossz dolog, hogy ahogyan jött, ugyanúgy kell elmennie. Mi haszna van céltalan fáradozásából?</span> <span class="verse"><a name="17">17</a>Hiszen egész életében sötétben eszik, és sok bosszúság, betegség és háborgatás éri!</span> <span class="verse"><a name="18">18</a>Rájöttem tehát, hogy az a jó és szép, ha az ember eszik, iszik, és élvezi a jót minden fáradozása nyomán, amivel fárad a nap alatt egész életén keresztül, amelyet Isten adott neki, mert ez jutott neki.</span> <span class="verse"><a name="19">19</a>Ha pedig Isten valakinek gazdagságot és kincseket is adott, és megengedte neki, hogy azt élvezze, kivegye belőle a részét, és örüljön fáradozása eredményének: ez Isten ajándéka.</span> <span class="verse"><a name="20">20</a>Az ilyen nem sokat gondol élete múlásával, mert Isten megengedi, hogy szívből örvendezzen.</span> </p></div</div></div></body></html>