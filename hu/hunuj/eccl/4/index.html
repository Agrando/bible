<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Láttam azt is, hogy milyen sok elnyomás történik a nap alatt. Láttam az elnyomottak könnyeit, akiknek nincs vigasztalójuk. Elnyomóik erőszakosan bánnak velük, és nincs vigasztalójuk.</span> <span class="verse"><a name="2">2</a>Ezért boldogabbaknak tartom a halottakat, akik már régen meghaltak, az élőknél, akik még életben vannak.</span> <span class="verse"><a name="3">3</a>De mindkettőjüknél jobb annak, aki meg sem született, mert nem látja azokat a gonosz dolgokat, amelyeket elkövetnek a nap alatt.</span> <span class="verse"><a name="4">4</a>És láttam, hogy minden fáradozást és sikeres munkát az emberek kölcsönös irigysége kísér. Ez is hiábavalóság és hasztalan erőlködés!</span> <span class="verse"><a name="5">5</a>Az ostoba karba teszi a kezét, és tönkreteszi önmagát.</span> <span class="verse"><a name="6">6</a>Jobb egy marokra valót szerezni nyugodtan, mint két marokra valót hajszoltan és hasztalan erőlködéssel.</span> <span class="verse"><a name="7">7</a>Láttam a nap alatt ilyen hiábavalóságot is:</span> <span class="verse"><a name="8">8</a>Van egyedülálló ember, akinek nincs senkije, sem fia, sem testvére, még sincs vége fáradozásának&#59; nem elégszik meg a gazdagsággal, és nem mondaná: Ugyan kiért fáradozom, és kiért vonom meg magamtól a jót? Ez is hiábavalóság és elhibázott dolog.</span> <span class="verse"><a name="9">9</a>Jobban boldogul kettő, mint egy: fáradozásuknak szép eredménye van.</span> <span class="verse"><a name="10">10</a>Mert ha elesnek, az egyik ember fölemeli a társát. De jaj az egyedülállónak, mert ha elesik, nem emeli föl senki.</span> <span class="verse"><a name="11">11</a>Éppígy, ha ketten fekszenek egymás mellett, megmelegszenek&#59; de aki egyedül van, hogyan melegedhetne meg?</span> <span class="verse"><a name="12">12</a>Ha az egyiket megtámadják, ketten állnak ellent. A hármas fonál nem szakad el egyhamar.</span> <span class="verse"><a name="13">13</a>Többet ér a szegény, de bölcs gyermek a vén, de ostoba királynál, aki nem ismeri el, hogy figyelmeztetésre szorul.</span> <span class="verse"><a name="14">14</a>Amaz a fogházból is kikerül, és király lesz, még ha szegénynek született is emennek az uralkodása idején.</span> <span class="verse"><a name="15">15</a>Láttam, hogy aki csak él, és jár-kel a nap alatt, a másikkal, a gyermekkel tart, aki amannak a helyébe lép.</span> <span class="verse"><a name="16">16</a>Határtalanul nagy az a nép, amelynek élére kerül. De az utána következők már nem örülnek neki. Mert ez is hiábavalóság és hasztalan erőlködés.</span> </p></div</div></div></body></html>