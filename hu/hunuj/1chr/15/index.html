<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>Dávid házakat épített magának városában, helyet jelölt ki az Isten ládájának, és sátort vont föléje.</span> <span class="verse"><a name="2">2</a>Akkor mondta ezt Dávid: Nem szabad másnak hordoznia az Isten ládáját, csak a lévitáknak, mert őket választotta ki az ÚR, hogy hordozzák, és állandóan gondozzák az ÚR ládáját.</span> <span class="verse"><a name="3">3</a>Összegyűjtötte azért Dávid Jeruzsálemben egész Izráelt, hogy az ÚR ládáját arra a helyre vitesse, amelyet kijelölt számára.</span> <span class="verse"><a name="4">4</a>Összegyűjtötte Dávid Áron fiait és a lévitákat is:</span> <span class="verse"><a name="5">5</a>Kehát fiainak a vezetőjét, Úriélt és százhúsz atyjafiát,</span> <span class="verse"><a name="6">6</a>Merári fiainak a vezetőjét, Aszáját és kétszázhúsz atyjafiát,</span> <span class="verse"><a name="7">7</a>Gérsón fiainak a vezetőjét, Jóélt és százharminc atyjafiát,</span> <span class="verse"><a name="8">8</a>Elicáfán fiainak a vezetőjét, Semaját és kétszáz atyjafiát,</span> <span class="verse"><a name="9">9</a>Hebrón fiainak a vezetőjét, Eliélt és nyolcvan atyjafiát,</span> <span class="verse"><a name="10">10</a>Uzziél fiainak a vezetőjét, Amminádábot és száztizenkét atyjafiát.</span> <span class="verse"><a name="11">11</a>Ezután hívatta Dávid Cádók és Ebjátár papokat, a léviták közül pedig Úriélt, Aszáját, Jóélt, Semaját, Eliélt és Amminádábot,</span> <span class="verse"><a name="12">12</a>és ezt mondta nekik: Ti vagytok a léviták családfői, szenteljétek meg magatokat atyátokfiaival együtt, és vigyétek föl Izráel Istenének, az ÚRnak a ládáját arra a helyre, amelyet kijelöltem számára.</span> <span class="verse"><a name="13">13</a>Mivel az előző alkalommal nem voltatok jelen, ránk tört Istenünk, az ÚR, mert nem megfelelő módon törekedtünk bánni vele.</span> <span class="verse"><a name="14">14</a>Megszentelték azért magukat a papok és a léviták, hogy fölvigyék Izráel Istenének, az ÚRnak a ládáját.</span> <span class="verse"><a name="15">15</a>És a léviták rudakkal a vállukra vették az Isten ládáját, ahogyan Mózes parancsolta az ÚR beszéde szerint.</span> <span class="verse"><a name="16">16</a>Dávid megparancsolta a léviták vezetőinek, hogy állítsák föl atyjukfiait, az énekeseket hangszerekkel, lantokkal, citerákkal és cintányérokkal, és zendítsenek hangos öröménekre.</span> <span class="verse"><a name="17">17</a>A léviták föl is állították Hémánt, Jóél fiát, és testvérei közül Ászáfot, Berekjáhú fiát, továbbá testvéreik, Merári fiai közül Étánt, Kúsájáhú fiát.</span> <span class="verse"><a name="18">18</a>Velük együtt másodrangú beosztásban testvéreiket, Zekarjáhút, Bént, Jaaziélt, Semirámótot, Jehiélt, Unnit, Eliábot, Benájáhút, Maaszéjáhút, Mattitjáhút, Elifléhút, Miknéjáhút, Óbéd-Edómot és Jeíélt, mint őröket.</span> <span class="verse"><a name="19">19</a>Az énekesek: Hémán, Ászáf és Étán a cintányérokat szólaltatták meg.</span> <span class="verse"><a name="20">20</a>Zekarjá, Aziél, Semirámót, Jehiél, Unni, Eliáb, Maaszéjáhú és Benájáhú a magas hangú lantokat,</span> <span class="verse"><a name="21">21</a>Mattitjáhú, Elifléhú, Miknéjáhú, Óbéd-Edóm, Jeíél és Azazjáhú a mélyebb hangú citerákat kezelték.</span> <span class="verse"><a name="22">22</a>Kenanjáhú volt a léviták vezetője az éneklésben, ő irányította az éneklést, mivel értett hozzá.</span> <span class="verse"><a name="23">23</a>Berekjá és Elkáná őrködtek a ládánál,</span> <span class="verse"><a name="24">24</a>Sebanjáhú, Jósáfát, Netanél, Amászaj, Zekarjáhú, Benájáhú és Eliezer papok fújták a harsonákat Isten ládája előtt, Óbéd-Edóm és Jeíél pedig őrködtek a ládánál.</span> <span class="verse"><a name="25">25</a>Dávid, Izráel vénei és az ezredparancsnokok elmentek, hogy elhozzák örvendezve az ÚR szövetségládáját Óbéd-Edóm házából.</span> <span class="verse"><a name="26">26</a>Mivel Isten megsegítette a lévitákat, akik az ÚR szövetségládáját vitték, hét bikát és hét kost áldoztak.</span> <span class="verse"><a name="27">27</a>Dávid lenvászon palástba volt burkolózva, a ládát vivő összes léviták, az énekesek meg Kenanjá, az éneklés vezetője pedig énekeltek. Dávidon gyolcs éfód volt.</span> <span class="verse"><a name="28">28</a>Így vitte egész Izráel az ÚR szövetségládáját ujjongva, kürtszó, harsonák, cintányérok, lantok és citerák hangja mellett.</span> <span class="verse"><a name="29">29</a>Amikor az ÚR szövetségládája Dávid városába ért, Míkal, Saul leánya kitekintett az ablakon és látta, hogy Dávid király ugrándozva járja a szent táncot, ezért szívből megvetette.</span> </p></div</div></div></body></html>