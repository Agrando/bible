<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>A kapuőrök beosztása: a kórahiak közül Meselemjáhú, Kóré fia, aki Ászáf fiai közül való volt.</span> <span class="verse"><a name="2">2</a>Meselemjáhú fiai közül Zekarjáhú volt az elsőszülött, Jediaél a második, Zebadjáhú a harmadik, Jatniél a negyedik,</span> <span class="verse"><a name="3">3</a>Élám az ötödik, Jehóhánán a hatodik, Eljehóénaj a hetedik.</span> <span class="verse"><a name="4">4</a>Óbéd-Edóm fiai közül Semajá volt az elsőszülött, Jehózábád a második, Jóáh a harmadik, Szákár a negyedik, Netanél az ötödik,</span> <span class="verse"><a name="5">5</a>Ammiél a hatodik, Jisszákár a hetedik, Peulletaj a nyolcadik&#59; mert Isten megáldotta őt.</span> <span class="verse"><a name="6">6</a>Fiának, Semajának is születtek fiai, akik családjukban parancsnokok voltak, mert vitéz férfiak voltak.</span> <span class="verse"><a name="7">7</a>Semajá fiai voltak: Otni, Refáél, Óbéd és Elzábád, akinek a testvérei, Elihú és Szemakjáhú is bátor harcosok voltak.</span> <span class="verse"><a name="8">8</a>Ezek mindnyájan Óbéd-Edóm fiai. Ők maguk is, fiaik és testvéreik is bátor emberek voltak, alkalmasak a szolgálatra. Hatvanketten származtak Óbéd-Edómtól.</span> <span class="verse"><a name="9">9</a>Meselemjáhú fiai és testvérei is bátor harcosok voltak mind a tizennyolcan.</span> <span class="verse"><a name="10">10</a>A Merári fiai közül való Hószának is voltak fiai. Simri volt az első, bár nem ő volt az elsőszülött, apja őt tette meg elsőnek.</span> <span class="verse"><a name="11">11</a>Hilkijjáhú volt a második, Tebaljáhú a harmadik, Zekarjáhú a negyedik. Hószá fiai és testvérei összesen tizenhárman voltak.</span> <span class="verse"><a name="12">12</a>Ezeket a kapuőröket osztották be atyjuk fiaival együtt őrségre a férfiak száma szerint, hogy az ÚR háza szolgálatára álljanak.</span> <span class="verse"><a name="13">13</a>Sorsolás útján jelölték ki a családokat, a kicsinyeket és a nagyokat egyaránt mindegyik kapuhoz.</span> <span class="verse"><a name="14">14</a>A keleti kaput Selemjáhúra sorsolták ki. Fiának, Zekarjáhúnak, aki bölcs tanácsadó volt, szintén sorsot vetettek, neki jutott sorsolással az északi kapu.</span> <span class="verse"><a name="15">15</a>Óbéd-Edómnak jutott a déli kapu, fiainak pedig a raktár.</span> <span class="verse"><a name="16">16</a>Suppimnak és Hószának jutott a nyugati kapu, a Salleket-kapuval együtt a fölfelé vezető úton, egyik őrhely a másik mellett.</span> <span class="verse"><a name="17">17</a>Keleten hat lévita volt, északon naponként négy, délen is naponként négy, a raktárnál pedig kettő-kettő.</span> <span class="verse"><a name="18">18</a>Nyugaton, a csarnoknál négy volt az út mellett, kettő a csarnok mellett.</span> <span class="verse"><a name="19">19</a>Ez volt a Kórah fiai és Merári fiai közül való kapuőrök beosztása.</span> <span class="verse"><a name="20">20</a>A léviták közül Ahijjá volt az Isten háza kincstárának és a szent ajándékok kincstárának a felügyelője.</span> <span class="verse"><a name="21">21</a>Ladán fiai, a gérsóni Ladán fiai, a gérsóni Ladán családfői voltak: Jehiéli,</span> <span class="verse"><a name="22">22</a>meg Jehiéli fiai, Zétám és testvére, Jóél, az ÚR háza kincstárának a felügyelői.</span> <span class="verse"><a name="23">23</a>Az amrámiak, a jicháriak, a hebróniak és az uzziéliek közül</span> <span class="verse"><a name="24">24</a>Sebuél, Gérsómnak, Mózes fiának a leszármazottja volt a kincsek felügyelőinek az elöljárója.</span> <span class="verse"><a name="25">25</a>Az ő rokonai voltak Eliezer ágán: fia, Rehabjáhú, ennek a fia Jesajáhú, ennek a fia Jórám, ennek a fia Zikri és ennek a fia Selómit.</span> <span class="verse"><a name="26">26</a>Ez a Selómit volt testvéreivel együtt a felügyelője mindazoknak a szent kincseknek, amelyeket Dávid király, a családfők, az ezredesek, a századosok és a hadsereg parancsnokai odaszenteltek.</span> <span class="verse"><a name="27">27</a>A hadizsákmányt szentelték oda az ÚR házának a fenntartására.</span> <span class="verse"><a name="28">28</a>Mindaz, amit odaszentelt Sámuel, a látnok, Saul, Kís fia, Abnér, Nér fia és Jóáb, Cerújá fia, minden, amit csak odaszenteltek, Selómitra és testvéreire volt bízva.</span> <span class="verse"><a name="29">29</a>A jicháriak közül Kenanjáhúra és fiaira bízták, mint elöljárókra és bírákra, Izráel közügyeit.</span> <span class="verse"><a name="30">30</a>A hebróniak közül Hasabjáhúra és rokonságára, ezerhétszáz bátor harcosra bízták Izráel igazgatását a Jordántól nyugat felé az URat illető minden dologban és a király szolgálatában.</span> <span class="verse"><a name="31">31</a>A hebróniak közül Jerijjá volt az első, a hebróni családok származási jegyzéke szerint. Amikor Dávid uralkodásának a negyvenedik évében felkeresték őket, és találtak köztük kiváló vitézeket Jazér-Gileádban,</span> <span class="verse"><a name="32">32</a>Jerijját és rokonságát, kétezerhétszáz családfőt, e bátor harcosokat bízta meg Dávid király a rúbeniek, gádiak és Manassé törzse egyik felének a felügyeletével az Istent és a királyt illető minden dologban.</span> </p></div</div></div></body></html>