<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Ezután egész Izráel összegyűlt Dávidhoz Hebrónba, és ezt mondták: Nézd, mi a te csontod és húsod vagyunk!</span> <span class="verse"><a name="2">2</a>Azelőtt is, amikor még Saul volt a király, te vezetted harcba és te hoztad vissza Izráelt, és ezt mondta neked Istened, az ÚR: Te leszel népemnek, Izráelnek a pásztora, te leszel népemnek, Izráelnek a fejedelme.</span> <span class="verse"><a name="3">3</a>Megjelentek tehát Izráel vénei a király előtt Hebrónban, és Dávid szövetséget kötött velük Hebrónban az ÚR színe előtt. Ők pedig fölkenték Dávidot Izráel királyává, ahogyan kijelentette Sámuel által az ÚR.</span> <span class="verse"><a name="4">4</a>Ezután Dávid egész Izráellel együtt elment Jeruzsálem, azaz Jebúsz alá, ahol a jebúsziak voltak az ország őslakói.</span> <span class="verse"><a name="5">5</a>Jebúsz lakói ezt mondták Dávidnak: Nem jössz be ide! Dávid azonban elfoglalta Sion sziklavárát, és ez lett Dávid városa.</span> <span class="verse"><a name="6">6</a>Azt mondta Dávid: Aki elsőnek vág le egy jebúszit, az lesz a fővezér! Mivel elsőnek Jóáb, Cerújá fia jutott föl, ő lett a fővezér.</span> <span class="verse"><a name="7">7</a>Azután letelepedett Dávid a sziklavárban, ezért nevezték el azt Dávid városának.</span> <span class="verse"><a name="8">8</a>És Dávid kiépítette a várost körös-körül, Millót és környékét, Jóáb pedig a város többi részét állította helyre.</span> <span class="verse"><a name="9">9</a>Dávid egyre jobban emelkedett, mert vele volt a Seregek URa.</span> <span class="verse"><a name="10">10</a>Ezek voltak Dávid legkiválóbb vitézei, akik támogatták őt királyságában, és egész Izráellel együtt királlyá tették, az ÚR igéje szerint, melyet Izráelről mondott.</span> <span class="verse"><a name="11">11</a>Ezek voltak szám szerint Dávid hősei: Jásobám, Hakmóni fia, egy főtiszt, aki úgy forgatta a lándzsáját, hogy egy ízben háromszáz embert döfött le.</span> <span class="verse"><a name="12">12</a>Utána következett Eleázár, az ahóhi Dódó fia, egyike a három vitéznek.</span> <span class="verse"><a name="13">13</a>Ő volt Dáviddal Efesz-Dammimban, ahova a filiszteusok harcra gyülekeztek. Volt ott egy árpával bevetett szántóföld. Amikor a hadinép megfutamodott a filiszteusok előtt,</span> <span class="verse"><a name="14">14</a>ők kiálltak annak a darab földnek a közepére, védték azt, és megverték a filiszteusokat. Így adott az ÚR nagy szabadulást.</span> <span class="verse"><a name="15">15</a>Egyszer a harminc vezér közül hárman elmentek Dávidhoz, a kősziklára, Adullám barlangjába, a filiszteusok serege pedig a Refáim-völgyben táborozott.</span> <span class="verse"><a name="16">16</a>Dávid akkor a sziklavárban volt, a filiszteusok előőrse pedig ugyanakkor Betlehemnél.</span> <span class="verse"><a name="17">17</a>Dávid eltikkadt, és azt mondta: Ki hoz nekem ivóvizet a betlehemi kútból, amely a kapunál van?</span> <span class="verse"><a name="18">18</a>Akkor ez a három ember áttört a filiszteusok táborán, és vizet merített a betlehemi kútból, amely a kapunál volt, elhozták és odavitték Dávidnak. De Dávid nem akarta meginni, hanem kiöntötte azt áldozatul az ÚRnak,</span> <span class="verse"><a name="19">19</a>és ezt mondta: Isten mentsen meg attól, hogy ilyet tegyek! Igyam meg ezeknek a férfiaknak a vérét, akik az életüket kockáztatták?! Mert az életüket tették kockára, amikor azt elhozták. Ezért nem akarta meginni. Ilyeneket vitt véghez ez a három vitéz</span> <span class="verse"><a name="20">20</a>Abisaj, Jóáb testvére volt ennek a háromnak a vezetője. Ő úgy forgatta a lándzsáját, hogy háromszáz embert döfött le. Ő volt a leghíresebb a három közül.</span> <span class="verse"><a name="21">21</a>A három közül a másik kettőnél tekintélyesebb volt, ezért lett a parancsnokuk, de a hárommal nem ért föl.</span> <span class="verse"><a name="22">22</a>A Kabceélből való Benájá, Jójádá fia is kiváló ember volt, és nagy tetteket vitt véghez. Ő vágta le Móáb két bajnokát. Ő ment le egy verembe is, és megölt egy oroszlánt, amikor egyszer hó esett.</span> <span class="verse"><a name="23">23</a>Ugyanő vágott le egy ötkönyöknyi magas egyiptomi embert is, bár az egyiptomi kezében akkora lándzsa volt, mint a szövőszék tartófája. Ő meg csak bottal ment rá, de kiragadta az egyiptomi kezéből a lándzsát, és a saját lándzsájával ölte meg.</span> <span class="verse"><a name="24">24</a>Ilyeneket vitt véghez Benájá, Jójádá fia. Ő is nevezetes volt, mint az a három vitéz.</span> <span class="verse"><a name="25">25</a>Tekintélyes volt a harminc között, de a hárommal nem ért föl. Dávid a testőrök vezetőjévé tette.</span> <span class="verse"><a name="26">26</a>Kiváló vitézek voltak Aszáél, Jóáb testvére, Elhánán, a betlehemi Dódó fia,</span> <span class="verse"><a name="27">27</a>a haróri Sammót, a pelóni Helec,</span> <span class="verse"><a name="28">28</a>a tekóai Írá, Ikkés fia, az anátóti Abiezer,</span> <span class="verse"><a name="29">29</a>a húsái Szibbekaj, az ahóhi Ílaj,</span> <span class="verse"><a name="30">30</a>a netófái Mahraj, a netófái Héled, Baaná fia,</span> <span class="verse"><a name="31">31</a>a benjámini Gibeából való Ítaj, Ríbaj fia, a pirátóni Benájá,</span> <span class="verse"><a name="32">32</a>a nahalé-gaasi Húraj, az arbai Abiél,</span> <span class="verse"><a name="33">33</a>a baharúmi Azmávet, a saalbóni Eljahbá,</span> <span class="verse"><a name="34">34</a>a gizóni Hásém fiai, a harári Jónátán, Ságé fia, Elifal, Úr fia,</span> <span class="verse"><a name="35">35</a>a harári Ahiám, Szákár fia, Elifal, Úr fia,</span> <span class="verse"><a name="36">36</a>a mekérai Héfer, a pelóni Ahijjá,</span> <span class="verse"><a name="37">37</a>a karmeli Hecró, Naaraj, Ezbaj fia,</span> <span class="verse"><a name="38">38</a>Jóél, Nátán testvére, Mibhár, Hagri fia,</span> <span class="verse"><a name="39">39</a>az ammóni Celek, a béróti Nahraj, Jóábnak, Cerújá fiának a fegyverhordozója,</span> <span class="verse"><a name="40">40</a>a jeteri Írá, a jeteri Gáréb,</span> <span class="verse"><a name="41">41</a>a hettita Úriás, Zábád, Ahlaj fia,</span> <span class="verse"><a name="42">42</a>Adiná, a rúbeni Sizá fia, a rúbeniek egyik főembere, és vele még harmincan&#59;</span> <span class="verse"><a name="43">43</a>Hánán, Maaká fia, és a mitni Jósáfát,</span> <span class="verse"><a name="44">44</a>az asterái Uzzijjá, az aróéri Hótám fiai: Sámá és Jeiél,</span> <span class="verse"><a name="45">45</a>Simri fia, Jediaél és testvére, a tíci Jóhá,</span> <span class="verse"><a name="46">46</a>a mahavimi Eliél, Elnáam fiai: Jeribaj és Jósavjá, a móábi Jitmá,</span> <span class="verse"><a name="47">47</a>Eliél, Óbéd és a mecóbájái Jaasziél.</span> </p></div</div></div></body></html>