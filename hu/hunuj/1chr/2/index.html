<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 2</strong></div><p><span class="verse"><a name="1">1</a>Ezek voltak Izráel fiai: Rúben, Simeon, Lévi és Júda, Issakár és Zebulon,</span> <span class="verse"><a name="2">2</a>Dán, József és Benjámin, Naftáli, Gád és Ásér.</span> <span class="verse"><a name="3">3</a>Júda fiai voltak Ér, Ónán és Sélá. Ez a három született neki a kánaáni Batsúától. De Ért, Júda elsőszülött fiát gonosznak látta az ÚR, és ezért megölte.</span> <span class="verse"><a name="4">4</a>A menye, Támár szülte neki Pérecet és Zerahot. Júdának összesen öt fia volt.</span> <span class="verse"><a name="5">5</a>Pérec fiai Hecrón és Hámul voltak.</span> <span class="verse"><a name="6">6</a>Zerah fiai voltak: Zimri, Étán, Hémán, Kalkól és Dára, összesen öten.</span> <span class="verse"><a name="7">7</a>Karmi fia Ákán volt, aki szerencsétlenséget hozott Izráelre, mivel lopott a kiirtandó dolgokból.</span> <span class="verse"><a name="8">8</a>Étán fia Azarjá volt.</span> <span class="verse"><a name="9">9</a>Hecrónnak ezek a fiai születtek: Jerahmeél, Rám és Kelúbaj.</span> <span class="verse"><a name="10">10</a>Rám Ammínádábot nemzette, Ammínádáb nemzette Nahsónt, Júda fiainak a főemberét.</span> <span class="verse"><a name="11">11</a>Nahsón nemzette Szalmát, Szalmá pedig nemzette Boázt.</span> <span class="verse"><a name="12">12</a>Boáz nemzette Óbédot, Óbéd nemzette Isait,</span> <span class="verse"><a name="13">13</a>Isai nemzette elsőszülöttjeként Eliábot, másodikként Abinádábot, harmadikként Simát,</span> <span class="verse"><a name="14">14</a>negyedikként Netanélt, ötödikként Raddajt,</span> <span class="verse"><a name="15">15</a>hatodikként Ócemet, hetedikként Dávidot,</span> <span class="verse"><a name="16">16</a>és nővéreiket, Cerúját és Abigailt. Cerújának három fia volt: Absaj, Jóáb és Aszáél.</span> <span class="verse"><a name="17">17</a>Abigail szülte Amászát, Amászának az apja pedig az izmaeli Jeter volt.</span> <span class="verse"><a name="18">18</a>Kálébnak, Hecrón fiának a feleségétől Azúbától és Jerióttól ezek a fiai születtek: Jéser, Sóbáb és Ardón.</span> <span class="verse"><a name="19">19</a>Azúbá halála után Káléb elvette Efrátot, aki Húrt szülte neki.</span> <span class="verse"><a name="20">20</a>Húr nemzette Úrit, Úri nemzette Becalélt.</span> <span class="verse"><a name="21">21</a>Azután bement Hecrón hatvanéves korában Mákírnak, Gileád apjának a leányához, feleségül vette, és ő szülte neki Szegúbot.</span> <span class="verse"><a name="22">22</a>Szegúb nemzette Jáírt, akinek huszonhárom városa volt Gileád földjén.</span> <span class="verse"><a name="23">23</a>De Gesúr és Arám elvette Jáír sátorfalvait, Kenátot és falvait, hatvan várost. Ezek mind Gileád apjának, Mákírnak a fiaié voltak.</span> <span class="verse"><a name="24">24</a>Hecrón halála után Káléb Efratába ment. Hecrón felesége volt Abijjá is. Ő szülte neki Ashúrt, Tekóa atyját.</span> <span class="verse"><a name="25">25</a>Jerahmeélnek, Hecrón elsőszülöttjének a fiai voltak: Rám volt az elsőszülött, továbbá Búná, Óren, Ócem, és Ahijjá.</span> <span class="verse"><a name="26">26</a>Jerahmeélnek egy másik felesége is volt, név szerint Atárá. Ő volt Ónám anyja.</span> <span class="verse"><a name="27">27</a>Rámnak, Jerahmeél elsőszülöttjének a fiai voltak: Maac, Jámin és Éker.</span> <span class="verse"><a name="28">28</a>Ónám fiai voltak Sammaj és Jádá. Sammaj fiai voltak Nádáb és Abisúr.</span> <span class="verse"><a name="29">29</a>Abisúr feleségének a neve Abihail volt. Ő szülte neki Ahbánt és Mólídot.</span> <span class="verse"><a name="30">30</a>Nádáb fiai voltak Szeled és Appaim. Szeled gyermektelenül halt meg.</span> <span class="verse"><a name="31">31</a>Appaim fia Jisi, Jisi fia Sésán, Sésán fia pedig Ahlaj volt.</span> <span class="verse"><a name="32">32</a>Jádának, Sammaj testvérének a fiai voltak Jeter és Jónátán. Jeter gyermektelenül halt meg.</span> <span class="verse"><a name="33">33</a>Jónátán fiai voltak Pelet és Zázá. Ezek Jerahmeél fiai voltak.</span> <span class="verse"><a name="34">34</a>Sésánnak nem voltak fiai, csak leányai. De volt Sésánnak egy Jarhá nevű egyiptomi szolgája.</span> <span class="verse"><a name="35">35</a>Sésán ennek a szolgának, Jarhának adta feleségül a leányát, aki Attajt szülte neki.</span> <span class="verse"><a name="36">36</a>Attaj nemzette Nátánt, és Nátán nemzette Zábádot.</span> <span class="verse"><a name="37">37</a>Zábád nemzette Eflált, és Eflál nemzette Óbédot.</span> <span class="verse"><a name="38">38</a>Óbéd nemzette Jéhút, és Jéhú nemzette Azarját.</span> <span class="verse"><a name="39">39</a>Azarjá nemzette Helecet, és Helec nemzette Elászát.</span> <span class="verse"><a name="40">40</a>Elászá nemzette Sziszmajt, és Sziszmaj nemzette Sallúmot.</span> <span class="verse"><a name="41">41</a>Sallúm nemzette Jekamját, és Jekamjá nemzette Elisámát.</span> <span class="verse"><a name="42">42</a>Kálébnak, Jerahmeél testvérének a fiai voltak: Mésá volt az elsőszülöttje, aki Zífnek volt az atyja&#59; továbbá Marésának, Hebrón atyjának a fiai.</span> <span class="verse"><a name="43">43</a>Hebrón fiai voltak: Kórah, Tappúah, Rekem és Sema.</span> <span class="verse"><a name="44">44</a>Sema nemzette Rahamot, Jorkoám apját. Rekem nemzette Sammajt.</span> <span class="verse"><a name="45">45</a>Sammaj fia Máón volt. Máón volt Bétcúr atyja.</span> <span class="verse"><a name="46">46</a>Éfá, Káléb másodrangú felesége szülte Háránt, Mócát és Gázézt, és Hárán nemzette Gázézt.</span> <span class="verse"><a name="47">47</a>Johdaj fiai voltak: Regem, Jótám és Gésán, Pelet, Éfá és Sáaf.</span> <span class="verse"><a name="48">48</a>Káléb másodrangú felesége, Maaká szülte Sebert és Tirhanát.</span> <span class="verse"><a name="49">49</a>Ő szülte még Sáafot, Madmanná atyját, Sevát, Makbéna atyját és Gibeá atyját. Káléb leánya Akszá volt.</span> <span class="verse"><a name="50">50</a>Ezek voltak Káléb fiai: Ben-Húr, Efrátá elsőszülöttje, Sóbál, Kirjat-Jeárim atyja,</span> <span class="verse"><a name="51">51</a>Szalmá, Betlehem atyja, Háréf, Bét-Gádér atyja.</span> <span class="verse"><a name="52">52</a>Sóbálnak, Kirjat-Jeárim atyjának a fiai voltak: a hací-hamme nuhóti Háróe,</span> <span class="verse"><a name="53">53</a>továbbá Kirjat-Jeárim nemzetségei, a jitriek, a pútiak, a sumátiak és a misráiak. Ezektől származtak a coráiak és az estáuliak.</span> <span class="verse"><a name="54">54</a>Szalmá fiai voltak: Betlehem és a netófáiak, Atrót, Bét-Jóáb, a hací-hammánahtiak és a córiak.</span> <span class="verse"><a name="55">55</a>A Jabécban lakó írástudók nemzetségei voltak a tirátiak, a simátiak és a szúkátiak. Ezek voltak a kéniek, akik Hammattól, Bét-Rékáb apjától származtak.</span> </p></div</div></div></body></html>