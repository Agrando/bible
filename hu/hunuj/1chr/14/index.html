<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Hírám, Tírusz királya követeket küldött Dávidhoz, meg cédrusfákat, kőműveseket és ácsmestereket, hogy palotát építsenek neki.</span> <span class="verse"><a name="2">2</a>És megértette Dávid, hogy az ÚR megerősítette a királyságát Izráelben, és hogy fölemelte királyságát népének, Izráelnek a javára.</span> <span class="verse"><a name="3">3</a>Dávid még több feleséget vett Jeruzsálemben, és nemzett még Dávid fiakat és leányokat.</span> <span class="verse"><a name="4">4</a>Ez a nevük azoknak, akik Jeruzsálemben születtek: Sammúa, Sóbáb, Nátán és Salamon,</span> <span class="verse"><a name="5">5</a>Jibhár, Elisúa és Elpelet,</span> <span class="verse"><a name="6">6</a>Nógah, Nefeg és Jáfía,</span> <span class="verse"><a name="7">7</a>Elisámá, Beeljádá és Elifelet.</span> <span class="verse"><a name="8">8</a>Amikor meghallották a filiszteusok, hogy Dávidot egész Izráel királyává kenték, felvonultak a filiszteusok mindnyájan, hogy megkeressék Dávidot. Meghallotta ezt Dávid, és kivonult ellenük.</span> <span class="verse"><a name="9">9</a>A filiszteusok megérkeztek, és ellepték a Refáim-völgyet.</span> <span class="verse"><a name="10">10</a>Ekkor megkérdezte Dávid az Istent: Fölvonuljak-e a filiszteusok ellen? Kezembe adod-e őket? Az ÚR ezt felelte neki: Vonulj föl, kezedbe adom őket!</span> <span class="verse"><a name="11">11</a>Fölvonultak tehát Baal-Perácimba, és megverte ott őket Dávid. Akkor ezt mondta Dávid: Áttört az Isten az én ellenségeimen az én kezem által, mint a víz szokott a gáton! Ezért nevezték el azt a helyet Baal-Perácimnak.</span> <span class="verse"><a name="12">12</a>A filiszteusok otthagyták isteneiket, Dávid pedig azt parancsolta, hogy égessék el azokat.</span> <span class="verse"><a name="13">13</a>Később ismét ellepték a filiszteusok a völgyet.</span> <span class="verse"><a name="14">14</a>Dávid újra megkérdezte az Istent, és az Isten azt felelte neki: Ne vonulj közvetlenül utánuk, hanem kerüld meg őket, és a szederfák irányából támadj rájuk.</span> <span class="verse"><a name="15">15</a>És ha majd lépések neszét hallod a szederfák teteje felől, akkor vonulj ki a harcra, mert előtted megy az Isten, hogy megverje a filiszteusok táborát.</span> <span class="verse"><a name="16">16</a>Dávid úgy tett, ahogyan az Isten megparancsolta neki, és vágták a filiszteusok seregét Gibeóntól Gézerig.</span> <span class="verse"><a name="17">17</a>Dávidnak híre ment minden országban, és az ÚR rettegést keltett iránta valamennyi nép között.</span> </p></div</div></div></body></html>