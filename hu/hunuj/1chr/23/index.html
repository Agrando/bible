<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>Dávid megöregedve és betelve az élettel, fiát, Salamont tette Izráel királyává.</span> <span class="verse"><a name="2">2</a>Összegyűjtötte tehát Izráel minden vezetőjét, meg a papokat és a lévitákat.</span> <span class="verse"><a name="3">3</a>Számba vették a lévitákat harmincévesektől fölfelé, és a férfiak száma harmincnyolcezer fő volt.</span> <span class="verse"><a name="4">4</a>Ezek közül huszonnégyezren intézzék az ÚR házának a teendőit, az elöljárók és bírák hatezren legyenek,</span> <span class="verse"><a name="5">5</a>a kapuőrök négyezren, négyezren pedig dicsérjék az URat azokon a hangszereken, amelyeket én készíttettem az ÚR dicséretére.</span> <span class="verse"><a name="6">6</a>Azután Dávid csoportokba osztotta őket Lévi fiai, Gérsón, Kehát és Merári szerint.</span> <span class="verse"><a name="7">7</a>Gérsóniak voltak Ladán és Simei.</span> <span class="verse"><a name="8">8</a>Ladán fiai hárman voltak: az első Jehiél, továbbá Zétám és Jóél.</span> <span class="verse"><a name="9">9</a>Simei fiai hárman voltak: Selómit, Haziél és Hárán. Ezek voltak Ladán családfői.</span> <span class="verse"><a name="10">10</a>Simei fiai voltak: Jahat, Zízá, Jeús és Beríá, ezek négyen voltak Simei fiai.</span> <span class="verse"><a name="11">11</a>Jahat volt az első és Zízá a második. Mivel Jeúsnak és Beríának nem sok fia volt, egy családnak, egy csoportnak számítottak.</span> <span class="verse"><a name="12">12</a>Kehát fiai négyen voltak: Amrám, Jichár, Hebrón és Uzziél.</span> <span class="verse"><a name="13">13</a>Amrám fia volt Áron és Mózes. De Áront különválasztották, hogy fölszenteljék, mint legszentebbet, őt és fiait örökre, hogy áldozatot mutassanak be az ÚR színe előtt, hogy őt szolgálják, és az ő nevében mondjanak áldást mindenkor.</span> <span class="verse"><a name="14">14</a>Mózes az Isten embere volt, fiait pedig Lévi törzséhez számították.</span> <span class="verse"><a name="15">15</a>Mózes fia volt Gérsóm és Eliezer.</span> <span class="verse"><a name="16">16</a>Gérsóm fiai között Sebuél volt az első.</span> <span class="verse"><a name="17">17</a>Eliezer első fia Rehabjá volt. Eliezernek nem lett több fia, de Rehabjá fiai igen megsokasodtak.</span> <span class="verse"><a name="18">18</a>Jichár fiai között Selómít volt az első.</span> <span class="verse"><a name="19">19</a>Hebrón fiai között Jerijjáhú volt az első, Amarjá a második, Jahaziél a harmadik és Jekamám a negyedik.</span> <span class="verse"><a name="20">20</a>Uzziél fiai között Míká volt az első és Jissijjá a második.</span> <span class="verse"><a name="21">21</a>Merári fia volt Mahli és Músi. Mahli fia volt Eleázár és Kís.</span> <span class="verse"><a name="22">22</a>Eleázár úgy halt meg, hogy nem voltak fiai, hanem leányai, akiket saját atyjukfiai, Kís fiai vettek el.</span> <span class="verse"><a name="23">23</a>Músi fiai hárman voltak: Mahli, Éder és Jerémót.</span> <span class="verse"><a name="24">24</a>Ezek voltak Lévi fiai családjaik és családfőik szerint, ahogyan névjegyzékbe vették őket fejenként. Ők végezték az ÚR háza szolgálatának a munkáját, húszévestől fölfelé.</span> <span class="verse"><a name="25">25</a>Mert Dávid ezt mondta: Nyugalmat adott népének az ÚR, Izráel Istene, és Jeruzsálemben lakozik mindörökké.</span> <span class="verse"><a name="26">26</a>Ezért a lévitáknak nem kell többé hordozniuk sem a hajlékot, sem szolgálatuk többi fölszerelését.</span> <span class="verse"><a name="27">27</a>Mert Dávid utolsó rendelkezése szerint állították össze Lévi fiainak a jegyzékét húszévestől fölfelé.</span> <span class="verse"><a name="28">28</a>Áron fiainak a rendelkezésére álltak az ÚR házának a szolgálatában az udvaroknál, a kamráknál és minden szent dolog tisztán tartásánál, és az Isten háza szolgálatának a végzésében,</span> <span class="verse"><a name="29">29</a>a sorba rakott kenyereknél, az ételáldozathoz való finomlisztnél, a kovásztalan lepényeknél, a sütőlapoknál, a tésztagyúrásnál és minden űr- és hosszmértéknél.</span> <span class="verse"><a name="30">30</a>Ott kellett állniuk minden reggel, hogy hálát és dicséretet mondjanak az ÚRnak, ugyanígy esténként is,</span> <span class="verse"><a name="31">31</a>és ha égőáldozatot mutattak be az ÚRnak szombatonként, újholdkor és az ünnepeken, megszabott számban kellett állandóan az ÚR előtt állniuk.</span> <span class="verse"><a name="32">32</a>Végezniük kellett a kijelentés sátra körüli teendőket, a szentély körüli teendőket, meg testvéreik, Áron fiai mellett a tennivalókat, amikor az ÚR házában szolgáltak.</span> </p></div</div></div></body></html>