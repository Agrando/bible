<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Ezek azok, akik Dávidhoz mentek Ciklagba akkor, amikor ki volt zárva Saulnak, Kís fiának a környezetéből. Ők is a hősök közé tartoztak, akik segítették a harcban.</span> <span class="verse"><a name="2">2</a>Íjjal voltak fölszerelve, jobb és bal kézzel egyaránt tudtak bánni parittyakövekkel és nyilakkal. Ezek Saul rokonságához tartoztak Benjáminból.</span> <span class="verse"><a name="3">3</a>Vezérük Ahiezer volt és Jóás, a gibeai Semáá fiai, és Jeziél meg Pelet, Azmávet fiai, továbbá Beráká és az anátóti Jéhú,</span> <span class="verse"><a name="4">4</a>a gibeóni Jismajá, a harminc hős egyike és e harminc vezetője.</span> <span class="verse"><a name="5">5</a>Jirmejá, Jahaziél, Jóhánán és a gedérái Józábád.</span> <span class="verse"><a name="6">6</a>Elúzaj, Jerimót, Bealjá, Semarjáhú és a hárífi Sefatjáhú,</span> <span class="verse"><a name="7">7</a>Elkáná, Jissijjáhú, Azarél, Jóezer és Jásobám, a kórahiak,</span> <span class="verse"><a name="8">8</a>és a gedóri Jeróhám fiai: Jóélá és Zebadjá.</span> <span class="verse"><a name="9">9</a>Gádiak is csatlakoztak Dávidhoz, amikor a sziklavárban a pusztában volt. Kiváló vitézek, hadi szolgálatban álló emberek, pajzzsal és dárdával fölszerelve&#59; arcuk olyan volt, mint az oroszláné, és olyan gyorsak voltak, mint a zergék a hegyen.</span> <span class="verse"><a name="10">10</a>Ézer volt az első, Óbadjá a második, Eliáb a harmadik,</span> <span class="verse"><a name="11">11</a>Mismanná a negyedik, Jirmejá az ötödik,</span> <span class="verse"><a name="12">12</a>Attaj a hatodik, Eliél a hetedik,</span> <span class="verse"><a name="13">13</a>Jóhánán a nyolcadik, Elzábád a kilencedik,</span> <span class="verse"><a name="14">14</a>Jirmejáhú a tizedik, Makbannaj a tizenegyedik.</span> <span class="verse"><a name="15">15</a>Ezek a gádiak csapatparancsnokok voltak. A legkisebb is fölért százzal, a legnagyobb meg ezerrel.</span> <span class="verse"><a name="16">16</a>Ezek keltek át a Jordánon az első hónapban, amikor színültig volt a medre, és megszalasztották a völgy egész lakosságát keletre és nyugatra.</span> <span class="verse"><a name="17">17</a>Benjáminiak és júdaiak is mentek Dávid sziklavárához.</span> <span class="verse"><a name="18">18</a>Dávid azonban kivonult eléjük, és így kezdett beszélni hozzájuk: Ha békés szándékkal jöttetek hozzám, hogy segítségemre legyetek, szívesen leszek együtt veletek. De ha el akartok árulni ellenségeimnek, holott az én kezemhez nem tapad erőszak, látni fog és megbüntet atyáink Istene!</span> <span class="verse"><a name="19">19</a>Ekkor Amászaj, a harmincak vezére, lélekkel eltelve így szólt: Tied vagyunk, Dávid, veled tartunk, Isai fia! Békesség, békesség neked! Békesség segítőidnek, mert megsegít téged Istened! Erre magához fogadta őket Dávid, és a csapatok vezéreivé tette őket.</span> <span class="verse"><a name="20">20</a>Manassébeliek is pártoltak át Dávidhoz, amikor a filiszteusokkal együtt harcolni ment Saul ellen. De nem segítette őket, mert elküldték őt a filiszteusok városfejedelmei, miután tanácsot tartottak, és azt mondták: Visszapártol ez még urához, Saulhoz, és ez a fejünkbe fog kerülni!</span> <span class="verse"><a name="21">21</a>Ciklag felé menetelt, amikor átpártoltak hozzá Manasséból Adnah, Józábád, Jediaél, Míkáél, Józábád, Elihú és Cilletaj, akik Manassé ezreinek a vezetői voltak.</span> <span class="verse"><a name="22">22</a>Ezek segítették Dávidot a csapatok vezetésében, mert mindnyájan kiváló vitézek voltak, és parancsnokok lettek a hadseregben.</span> <span class="verse"><a name="23">23</a>Napról napra mentek ilyenek Dávidhoz, hogy segítsék, míg olyan naggyá nem lett tábora, mint Isten tábora.</span> <span class="verse"><a name="24">24</a>Ennyi volt azoknak a harcra fölfegyverzett embereknek a száma, akik Dávidhoz mentek Hebrónba, hogy ráruházzák Saul királyságát az ÚR parancsa szerint:</span> <span class="verse"><a name="25">25</a>Júda fiai, akik pajzsot és dárdát viseltek, hatezer-nyolcszázan voltak, fölfegyverkezve a harcra.</span> <span class="verse"><a name="26">26</a>Simeon fiai közül való volt hétezer-száz háborúban kiváló vitéz.</span> <span class="verse"><a name="27">27</a>A Lévi fiai közül valók négyezer-hatszázan voltak,</span> <span class="verse"><a name="28">28</a>továbbá Jehójádá, az ároniak fejedelme háromezer-hétszáz emberrel,</span> <span class="verse"><a name="29">29</a>és az ifjú Cádók, kiváló vitéz, atyja házanépével, huszonkét vezető emberrel.</span> <span class="verse"><a name="30">30</a>Benjámin fiai közül való volt Saulnak háromezer atyjafia, mert akkor még a többségük megmaradt Saul házának a szolgálatában.</span> <span class="verse"><a name="31">31</a>Efraim fiai közül való volt húszezer-nyolcszáz kiváló vitéz, akik családjuk nevezetes emberei voltak.</span> <span class="verse"><a name="32">32</a>Manassé fél törzséből való volt tizennyolcezer ember, akiket név szerint jelöltek ki, hogy menjenek el és tegyék királlyá Dávidot.</span> <span class="verse"><a name="33">33</a>Issakár fiai közül ott voltak, akik felismerték az alkalmas időt, és tudták, mit kell tennie Izráelnek: kétszáz főember és parancsnokságuk alatt egész rokonságuk.</span> <span class="verse"><a name="34">34</a>Zebulonból egy akarattal fölsereglett ötvenezer hadköteles, teljes fegyverzettel fölszerelt sorkatona.</span> <span class="verse"><a name="35">35</a>Naftáliból jött ezer vezető ember, és velük együtt harminchétezren pajzzsal és lándzsával&#59;</span> <span class="verse"><a name="36">36</a>a dániak közül huszonnyolcezer-hatszáz sorkatona&#59;</span> <span class="verse"><a name="37">37</a>Ásérból negyvenezer hadköteles sorkatona,</span> <span class="verse"><a name="38">38</a>a Jordánon túlról pedig, a rúbeniak és a gádiak közül és Manassé törzse másik feléből százhúszezer ember teljes hadifegyverzetben.</span> <span class="verse"><a name="39">39</a>Mindezek a harcosok csatasorba rendezve, tiszta szívvel érkeztek Hebrónba, hogy egész Izráel királyává tegyék Dávidot, sőt Izráel többi része is egy szívvel kész volt királlyá tenni Dávidot.</span> <span class="verse"><a name="40">40</a>És ott maradtak Dáviddal három napig, ettek-ittak, mert atyjukfiai gondoskodtak róluk.</span> </p></div</div></div></body></html>