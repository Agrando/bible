<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 14</strong></div><p><span class="verse"><a name="1">1</a>Két nap múlva volt a páska és a kovásztalan kenyerek ünnepe&#59; a főpapok és az írástudók keresték a módját, hogyan fogják el, és öljék meg őt csellel&#59;</span> <span class="verse"><a name="2">2</a>mert ezt mondták: "Ne az ünnepen, hogy zavargás ne legyen a nép körében."</span> <span class="verse"><a name="3">3</a>Amikor Betániában a leprás Simon házában volt, és asztalhoz telepedett, odament egy asszony, akinél valódi és drága nárduskenet volt egy alabástrom tartóban: ezt az alabástrom tartót feltörte, és ráöntötte a kenetet Jézus fejére.</span> <span class="verse"><a name="4">4</a>Egyesek bosszankodtak magukban: "Mire való a kenetnek ez a pazarlása?</span> <span class="verse"><a name="5">5</a>Hiszen el lehetett volna ezt adni több, mint háromszáz dénárért, és a pénzt a szegényeknek szétosztani." És megharagudtak az asszonyra,</span> <span class="verse"><a name="6">6</a>de Jézus ezt mondta: "Hagyjátok őt! Miért bántjátok? Hiszen jót tett velem,</span> <span class="verse"><a name="7">7</a>mert a szegények mindig veletek vannak, és amikor csak akartok, jót tehettek velük, én azonban nem leszek mindig veletek.</span> <span class="verse"><a name="8">8</a>Megtette, ami tőle telt: előre megkente a testemet a temetésre.</span> <span class="verse"><a name="9">9</a>Bizony, mondom néktek, hogy az egész világon bárhol hirdetik majd az evangéliumot&#59; amit ez az asszony tett, azt is elmondják majd az ő emlékezetére."</span> <span class="verse"><a name="10">10</a>Ekkor Júdás Iskáriótes, egy a tizenkettő közül, elment a főpapokhoz, hogy elárulja őt nekik.</span> <span class="verse"><a name="11">11</a>Amikor azok ezt meghallották, megörültek, és megígérték, hogy pénzt adnak neki. Ő pedig kereste a módját, hogyan árulhatná el Jézust egy megfelelő pillanatban.</span> <span class="verse"><a name="12">12</a>A kovásztalan kenyerek első napján, amikor a húsvéti bárányt szokták áldozni, így szóltak hozzá tanítványai: "Hol akarod megenni a húsvéti vacsorát, hol készítsük el?"</span> <span class="verse"><a name="13">13</a>Jézus elküldött tanítványai közül kettőt, és ezt mondta nekik: "Menjetek a városba, és ott szembejön veletek egy ember, aki egy korsó vizet visz&#59; kövessétek őt,</span> <span class="verse"><a name="14">14</a>és ahova bemegy, mondjátok meg a házigazdának, hogy a Mester ezt üzeni: Hol van a szállásom, ahol tanítványaimmal együtt megehetem a húsvéti vacsorát?</span> <span class="verse"><a name="15">15</a>Ő majd mutat nektek egy nagy emeleti termet berendezve, készen: ott készítsétek el nekünk a vacsorát."</span> <span class="verse"><a name="16">16</a>Elindultak tehát a tanítványok, és bementek a városba&#59; itt mindent úgy találtak, ahogyan megmondta nekik, és elkészítették a húsvéti vacsorát.</span> <span class="verse"><a name="17">17</a>Amikor beesteledett, odament a tizenkettővel&#59;</span> <span class="verse"><a name="18">18</a>és amikor asztalhoz telepedtek és ettek, ezt mondta Jézus: "Bizony, mondom néktek, közületek egy, aki együtt eszik velem, el fog árulni engem."</span> <span class="verse"><a name="19">19</a>Erre elszomorodtak, és egyik a másik után kezdte tőle kérdezni: "Talán én?"</span> <span class="verse"><a name="20">20</a>Mire ő ezt mondta nekik: "Egy a tizenkettő közül, aki velem együtt mártogat a tálba.</span> <span class="verse"><a name="21">21</a>Mert az Emberfia elmegy ugyan, amint meg van írva róla, de jaj annak az embernek, aki az Emberfiát elárulja: jobb lett volna annak az embernek, ha meg sem születik."</span> <span class="verse"><a name="22">22</a>És amikor ettek, vette a kenyeret, ádást mondott, és megtörte, odaadta nekik, és ezt mondta: "Vegyétek, ez az én testem."</span> <span class="verse"><a name="23">23</a>Azután vette a poharat, hálát adott, odaadta nekik, ittak belőle mindnyájan,</span> <span class="verse"><a name="24">24</a>és ezt mondta nekik: "Ez az én vérem, a szövetség vére, amely sokakért kiontatik.</span> <span class="verse"><a name="25">25</a>Bizony, mondom néktek, hogy nem iszom többé a szőlőtő terméséből addig a napig, amikor újat iszom az Isten országában."</span> <span class="verse"><a name="26">26</a>Miután elénekelték a zsoltárokat, kimentek az Olajfák hegyére.</span> <span class="verse"><a name="27">27</a>És akkor így szólt hozzájuk Jézus: "Mindnyájan megbotránkoztok bennem, mert meg van írva: Megverem a pásztort, és elszélednek a juhok.</span> <span class="verse"><a name="28">28</a>De miután feltámadtam, előttetek megyek Galileába."</span> <span class="verse"><a name="29">29</a>Péter ezt mondta neki: "Ha mindenki meg is botránkozik, én akkor sem."</span> <span class="verse"><a name="30">30</a>Jézus így szólt hozzá: "Bizony, mondom néked: te még ma, ezen az éjszakán, mielőtt kétszer megszólal a kakas, háromszor tagadsz meg engem."</span> <span class="verse"><a name="31">31</a>Ő azonban annál inkább mondta: "Ha meg kell is halnom veled, akkor sem tagadlak meg." Ugyanígy beszéltek a többiek is.</span> <span class="verse"><a name="32">32</a>Ekkor arra a helyre értek, amelynek neve Gecsemáné, és így szólt tanítványaihoz: "Üljetek le itt, amíg imádkozom."</span> <span class="verse"><a name="33">33</a>Maga mellé vette Pétert, Jakabot és Jánost, azután rettegni és gyötrődni kezdett,</span> <span class="verse"><a name="34">34</a>majd így szólt hozzájuk: "Szomorú az én lelkem mindhalálig: maradjatok itt, és virrasszatok."</span> <span class="verse"><a name="35">35</a>Egy kissé tovább ment, a földre borult és imádkozott, hogy ha lehetséges, múljék el tőle ez az óra.</span> <span class="verse"><a name="36">36</a>És így szólt: "Abbá, Atyám! Minden lehetséges neked: vedd el tőlem ezt a poharat&#59; mindazáltal ne úgy legyen, ahogy én akarom, hanem amint te."</span> <span class="verse"><a name="37">37</a>Amikor visszament, alva találta őket, és így szólt Péterhez: "Simon, alszol? Nem voltál képes egyetlen órát virrasztani?</span> <span class="verse"><a name="38">38</a>Virrasszatok és imádkozzatok, hogy kísértésbe ne essetek: a lélek ugyan kész, de a test erőtlen."</span> <span class="verse"><a name="39">39</a>Újra elment, és ugyanazokkal a szavakkal imádkozott.</span> <span class="verse"><a name="40">40</a>Amikor visszatért, ismét alva találta őket, mert szemük elnehezült&#59; és nem tudták, mit feleljenek neki.</span> <span class="verse"><a name="41">41</a>Harmadszor is visszatért, és így szólt hozzájuk: "Aludjatok tovább és pihenjetek! Elég! Eljött az óra! Íme, átadatik az Emberfia a bűnösök kezébe.</span> <span class="verse"><a name="42">42</a>Ébredjetek, menjünk! Íme, közel van, aki engem elárul."</span> <span class="verse"><a name="43">43</a>Még beszélt, amikor egyszer csak megjelent Júdás, egy a tizenkettő közül, és kardokkal, botokkal felszerelt sokaság jött vele a főpapoktól, az írástudóktól és a vénektől.</span> <span class="verse"><a name="44">44</a>Az árulója ezt az ismertető jelet adta meg nekik: "Akit megcsókolok, az lesz ő: fogjátok el, és vigyétek be biztos kísérettel."</span> <span class="verse"><a name="45">45</a>Amikor odaért, azonnal hozzálépett, és így szólt: "Mester!" - és megcsókolta.</span> <span class="verse"><a name="46">46</a>Azok pedig rátették kezüket, és elfogták.</span> <span class="verse"><a name="47">47</a>Egyvalaki az ott állók közül kirántotta a kardját, lecsapott a főpap szolgájára, és levágta a fülét.</span> <span class="verse"><a name="48">48</a>Ekkor megszólalt Jézus, és ezt mondta nekik: "Úgy vonultatok ki ellenem, mint valami rabló ellen, kardokkal és botokkal, hogy elfogjatok.</span> <span class="verse"><a name="49">49</a>Veletek voltam mindennap a templomban, amikor tanítottam, és nem fogtatok el. Az Írásoknak azonban be kell teljesedniük."</span> <span class="verse"><a name="50">50</a>Ekkor mindnyájan elhagyták őt és elfutottak.</span> <span class="verse"><a name="51">51</a>De követte őt egy ifjú, aki csak egy inget viselt meztelen testén: őt is elfogták,</span> <span class="verse"><a name="52">52</a>de ő az ingét otthagyva meztelenül elmenekült.</span> <span class="verse"><a name="53">53</a>Ekkor Jézust a főpaphoz vitték, és oda gyülekeztek a főpapok, a vének és az írástudók is mind.</span> <span class="verse"><a name="54">54</a>Péter távolról követte őt, be egészen a főpap palotájának udvarába, és ott ült a szolgákkal, melegedett a tűznél.</span> <span class="verse"><a name="55">55</a>A főpapok pedig az egész nagytanáccsal együtt bizonyítékot kerestek Jézus ellen, hogy halálra adhassák&#59; de nem találtak.</span> <span class="verse"><a name="56">56</a>Sokan tettek ugyan ellene hamis tanúvallomást, a vallomások azonban nem egyeztek.</span> <span class="verse"><a name="57">57</a>Ekkor előálltak néhányan, és ezt a hamis vallomást tették ellene:</span> <span class="verse"><a name="58">58</a>"Mi hallottuk, amikor ezt mondta: Én lerombolom a kézzel alkotott templomot, és három nap alatt mást építek, olyat, amit nem emberi kéz alkotott."</span> <span class="verse"><a name="59">59</a>De vallomásuk így sem egyezett.</span> <span class="verse"><a name="60">60</a>A főpap ekkor középre állt, és megkérdezte Jézustól: "Semmit sem felelsz arra, amit ezek ellened vallanak?"</span> <span class="verse"><a name="61">61</a>Ő azonban hallgatott, és nem válaszolt semmit. Ismét megkérdezte őt a főpap, és így szólt hozzá: "Te vagy a Krisztus, az Áldottnak Fia?"</span> <span class="verse"><a name="62">62</a>Jézus ezt mondta: "Én vagyok, és meglátjátok az Emberfiát, amint a Hatalmas jobbján ül, és eljön az ég felhőiben."</span> <span class="verse"><a name="63">63</a>A főpap erre megszaggatta a ruháit, és így szólt: "Mi szükségünk van még tanúkra?</span> <span class="verse"><a name="64">64</a>Hallottátok az istenkáromlást. Mi a ti véleményetek erről?" Azok pedig együttesen kimondták az ítéletet, hogy méltó a halálra.</span> <span class="verse"><a name="65">65</a>Akkor némelyek elkezdték őt köpdösni, arcát betakarni és ütlegelni őt, és ezt mondták neki: "Most prófétálj!" A szolgák is arcul verték őt.</span> <span class="verse"><a name="66">66</a>Amikor Péter lenn volt az udvaron, arra ment a főpap egyik szolgálóleánya.</span> <span class="verse"><a name="67">67</a>Meglátta Pétert, amint melegedett, ránézett, és így szólt: "Te is a názáreti Jézussal voltál."</span> <span class="verse"><a name="68">68</a>Ő azonban tagadta, és ezt mondta: "Nem tudom, nem is értem, mit beszélsz." És kiment az előcsarnokba. A kakas pedig megszólalt.</span> <span class="verse"><a name="69">69</a>A szolgálóleány ismét meglátta őt, és újra mondta az ott állóknak: "Ez közülük való."</span> <span class="verse"><a name="70">70</a>De ő ismét tagadta. Egy kis idő múlva viszont az ott állók mondták Péternek: "Bizony, közülük való vagy, hiszen Galileából való vagy te is."</span> <span class="verse"><a name="71">71</a>Ekkor ő elkezdett átkozódni és esküdözni: "Nem ismerem azt az embert, akiről beszéltek."</span> <span class="verse"><a name="72">72</a>És nyomban megszólalt a kakas másodszor is. Péternek ekkor eszébe jutott, amit Jézus mondott neki: "Mielőtt a kakas kétszer megszólal, háromszor tagadsz meg engem." És sírásra fakadt.</span> </p></div</div></div></body></html>