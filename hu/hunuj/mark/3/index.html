<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 3</strong></div><p><span class="verse"><a name="1">1</a>Ezután ismét a zsinagógába ment. Volt ott egy sorvadt kezű ember&#59;</span> <span class="verse"><a name="2">2</a>figyelték Jézust: vajon meggyógyítja-e szombaton, hogy vádat emelhessenek ellene.</span> <span class="verse"><a name="3">3</a>Ekkor ezt mondta a sorvadt kezű embernek: "Állj ki középre!"</span> <span class="verse"><a name="4">4</a>Hozzájuk pedig így szólt: "Szabad-e szombaton jót tenni, vagy rosszat tenni, életet megmenteni, vagy kioltani?" De azok hallgattak.</span> <span class="verse"><a name="5">5</a>Ekkor haragosan végignézett rajtuk, és sajnálta őket szívük keménysége miatt&#59; majd így szólt ahhoz az emberhez: "Nyújtsd ki a kezedet!" Erre az kinyújtotta, és meggyógyult a keze.</span> <span class="verse"><a name="6">6</a>A farizeusok pedig kimenve, a Heródes-pártiakkal együtt azonnal arról tanácskoztak, hogyan végezzenek vele.</span> <span class="verse"><a name="7">7</a>Jézus pedig tanítványaival együtt elvonult a tenger mellé, ahová nagy sokaság követte Galileából&#59;</span> <span class="verse"><a name="8">8</a>valamint Júdeából és Jeruzsálemből, sőt Idumeából, a Jordánon túlról, Tírusz és Szidón környékéről is nagy sokaság ment hozzá, amikor hallottak arról, milyen nagy dolgokat visz véghez.</span> <span class="verse"><a name="9">9</a>Jézus pedig szólt tanítványainak: legyen készen számára egy csónak a sokaság miatt, hogy ne tolongjanak körülötte.</span> <span class="verse"><a name="10">10</a>Mert sok embert meggyógyított, úgyhogy akinek valami baja volt, megrohanta őt, hogy megérinthesse.</span> <span class="verse"><a name="11">11</a>A tisztátalan lelkek pedig, amikor látták őt, leborultak előtte, és így kiáltoztak: "Te vagy az Isten Fia!"</span> <span class="verse"><a name="12">12</a>Ő azonban ezt erélyesen megtiltotta nekik, nehogy felfedjék kilétét.</span> <span class="verse"><a name="13">13</a>Azután felment a hegyre, és magához hívta, akiket akart&#59; ők pedig odamentek hozzá.</span> <span class="verse"><a name="14">14</a>Tizenkettőt választott ki arra, hogy vele legyenek, és azután elküldje őket, hogy hirdessék az igét,</span> <span class="verse"><a name="15">15</a>és hogy a tőle kapott hatalommal kiűzzék az ördögöket.</span> <span class="verse"><a name="16">16</a>Kiválasztotta tehát a tizenkettőt: Simont, akinek a Péter nevet adta,</span> <span class="verse"><a name="17">17</a>Jakabot, a Zebedeus fiát és Jánost, a Jakab testvérét, akiknek a Boanerges nevet adta, ami azt jelenti, mennydörgés fiai&#59;</span> <span class="verse"><a name="18">18</a>továbbá Andrást és Fülöpöt, Bertalant és Mátét, Tamást és Jakabot, az Alfeus fiát, Taddeust és Simont, a Kananeust,</span> <span class="verse"><a name="19">19</a>Júdás Iskáriótest, aki el is árulta őt.</span> <span class="verse"><a name="20">20</a>Azután hazament, és ismét összegyűlt a sokaság, úgyhogy ők még enni sem tudtak emiatt.</span> <span class="verse"><a name="21">21</a>Amikor ezt meghallották hozzátartozói, elindultak, hogy elfogják, mivel azt mondták: magán kívül van.</span> <span class="verse"><a name="22">22</a>Az írástudók pedig, akik Jeruzsálemből jöttek le, azt mondták, hogy Belzebub van benne, és hogy az ördögök fejedelmének a segítségével űzi ki az ördögöket.</span> <span class="verse"><a name="23">23</a>Jézus odahívta őket, és példázatokban szólt hozzájuk: "Hogyan űzheti ki a Sátán a Sátánt?</span> <span class="verse"><a name="24">24</a>Ha egy ország meghasonlik önmagával, nem maradhat meg az az ország&#59;</span> <span class="verse"><a name="25">25</a>és ha egy háznép hasonlik meg önmagával, az a háznép sem maradhat meg.</span> <span class="verse"><a name="26">26</a>Ha tehát a Sátán önmaga ellen támadt, és meghasonlott, akkor szintén nem maradhat meg tovább, hanem vége van.</span> <span class="verse"><a name="27">27</a>Viszont senki sincs, aki egy erős ember házába hatolva el tudná rabolni annak javait, ha csak előbb meg nem kötözi azt az erős embert&#59; akkor kirabolhatja a házát."</span> <span class="verse"><a name="28">28</a>"Bizony, mondom néktek, minden bűn meg fog bocsáttatni az emberek fiainak, még a káromlások is, bármennyi káromlást szólnak,</span> <span class="verse"><a name="29">29</a>de ha valaki a Szentlelket káromolja, az nem nyer bocsánatot soha, hanem vétkes marad bűne miatt örökké."</span> <span class="verse"><a name="30">30</a>Azt terjesztették ugyanis, hogy tisztátalan lélek van benne.</span> <span class="verse"><a name="31">31</a>Ekkor megérkeztek anyja és testvérei&#59; kint megállva beküldtek hozzá, és hívatták őt.</span> <span class="verse"><a name="32">32</a>Körülötte pedig sokaság ült, és szóltak neki: "Íme, anyád, a fivéreid és nővéreid odakint keresnek téged!"</span> <span class="verse"><a name="33">33</a>De ő így válaszolt nekik: "Ki az én anyám, és kik az én testvéreim?"</span> <span class="verse"><a name="34">34</a>És végignézve a körülötte körben ülőkön, így szólt: "Íme, az én anyám és az én testvéreim.</span> <span class="verse"><a name="35">35</a>Aki az Isten akaratát cselekszi, az az én fivérem, nővérem és az én anyám."</span> </p></div</div></div></body></html>