<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 2</strong></div><p><span class="verse"><a name="1">1</a>Néhány nap múlva ismét elment Kapernaumba, és elterjedt a híre, hogy otthon van.</span> <span class="verse"><a name="2">2</a>Erre olyan sokan gyűltek össze, hogy még az ajtó előtt sem volt hely&#59; ő pedig hirdette nekik az igét.</span> <span class="verse"><a name="3">3</a>Oda akartak hozzá menni egy bénával, akit négyen vittek.</span> <span class="verse"><a name="4">4</a>Mivel a sokaság miatt nem fértek a közelébe, megbontották annak a háznak a tetejét, ahol ő volt, és nyílást vágva leeresztették az ágyat, amelyen a béna feküdt.</span> <span class="verse"><a name="5">5</a>Jézus pedig látva a hitüket, így szólt a bénához: "Fiam, megbocsáttattak a bűneid."</span> <span class="verse"><a name="6">6</a>Ott ültek néhányan az írástudók közül, és így tanakodtak szívükben:</span> <span class="verse"><a name="7">7</a>"Hogyan beszélhet ez így? Istent káromolja! Ki bocsáthat meg bűnöket az egy Istenen kívül?"</span> <span class="verse"><a name="8">8</a>Jézus lelkében azonnal átlátta, hogy így tanakodnak magukban, és ezt mondta nekik: "Miért tanakodtok így szívetekben?</span> <span class="verse"><a name="9">9</a>Mi könnyebb: azt mondani a bénának: Megbocsáttattak bűneid! - vagy azt mondani: Kelj fel, fogd az ágyadat és járj!?</span> <span class="verse"><a name="10">10</a>Azért pedig, hogy megtudjátok: az Emberfiának van hatalma bűnöket megbocsátani a földön - így szólt a bénához:</span> <span class="verse"><a name="11">11</a>Neked mondom, kelj fel, fogd az ágyadat, és menj haza!"</span> <span class="verse"><a name="12">12</a>Az pedig felkelt, azonnal felvette az ágyát, és kiment mindenki szeme láttára&#59; úgyhogy ámulatba estek mind, dicsőítették az Istent, és ezt mondták: "Ilyet még sohasem láttunk!"</span> <span class="verse"><a name="13">13</a>Azután ismét kiment a tenger mellé, az egész sokaság pedig odament hozzá, és tanította őket.</span> <span class="verse"><a name="14">14</a>Amikor továbbhaladt, meglátta Lévit, az Alfeus fiát, aki a vámszedőhelyen ült, és így szólt hozzá: "Kövess engem!" Az pedig felkelt és követte őt.</span> <span class="verse"><a name="15">15</a>És történt, hogy mikor Lévi házában az asztalnál ült, sok vámszedő és bűnös is odatelepedett Jézus és tanítványai mellé, mivel sokan voltak, és követték őt.</span> <span class="verse"><a name="16">16</a>Amint a farizeusok közül való írástudók látták, hogy bűnösökkel és vámszedőkkel eszik együtt, szóltak tanítványainak, hogy a vámszedőkkel és bűnösökkel eszik.</span> <span class="verse"><a name="17">17</a>Amikor ezt Jézus meghallotta, így szólt hozzájuk: "Nem az egészségeseknek van szükségük orvosra, hanem a betegeknek&#59; nem azért jöttem, hogy az igazakat hívjam, hanem hogy a bűnösöket."</span> <span class="verse"><a name="18">18</a>János tanítványai és a farizeusok tartották a böjtöt. Odamentek Jézushoz, és így szóltak hozzá: "Miért böjtölnek János tanítványai és a farizeusok tanítványai, a te tanítványaid pedig miért nem böjtölnek?"</span> <span class="verse"><a name="19">19</a>Jézus ezt mondta nekik: "Vajon böjtölhet-e a násznép, amíg velük van a vőlegény? Addig, amíg velük van a vőlegény, nem böjtölhetnek.</span> <span class="verse"><a name="20">20</a>De eljön az a nap, amikor elvétetik tőlük a vőlegény, és akkor azon a napon böjtölni fognak.</span> <span class="verse"><a name="21">21</a>Senki sem varr foltot új posztóból régi ruhára, mert a toldás kitépne belőle, az új a régiből, és még csúnyább szakadás támadna.</span> <span class="verse"><a name="22">22</a>És senki sem tölt újbort régi tömlőbe, mert szétrepesztené a bor a tömlőt, s odalenne a bor is, a tömlő is&#59; hanem az újbor új tömlőbe való."</span> <span class="verse"><a name="23">23</a>És történt, hogy Jézus szombaton gabonaföldeken ment át, és tanítványai útközben tépdesni kezdték a kalászokat.</span> <span class="verse"><a name="24">24</a>A farizeusok így szóltak hozzá: "Nézd, miért tesznek szombaton olyat, amit nem szabad?"</span> <span class="verse"><a name="25">25</a>Erre ő ezt kérdezte tőlük: "Sohasem olvastátok, mit tett Dávid, amikor szükséget szenvedett, ő is, meg azok is, akik vele voltak?</span> <span class="verse"><a name="26">26</a>Bement az Isten házába Abjátár főpap idején, és megette a szent kenyereket, amelyeket nem szabad megenni másnak, csak a papoknak&#59; és azoknak is adott, akik vele voltak."</span> <span class="verse"><a name="27">27</a>Majd hozzátette Jézus: "A szombat lett az emberért, nem az ember a szombatért&#59;</span> <span class="verse"><a name="28">28</a>tehát az Emberfia ura a szombatnak is."</span> </p></div</div></div></body></html>