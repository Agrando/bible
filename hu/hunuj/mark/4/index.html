<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 4</strong></div><p><span class="verse"><a name="1">1</a>Ismét tanítani kezdett a tengerparton, és igen nagy sokaság gyülekezett hozzá, ezért hajóba szállva a tengeren tartózkodott&#59; az egész sokaság pedig a tengerparton volt.</span> <span class="verse"><a name="2">2</a>Sokat tanította őket példázatokban&#59; és ezt mondta nekik tanítás közben:</span> <span class="verse"><a name="3">3</a>"Halljátok! Íme, kiment a magvető vetni,</span> <span class="verse"><a name="4">4</a>és történt vetés közben, hogy egyik mag az útfélre esett, de jöttek a madarak, és felkapkodták.</span> <span class="verse"><a name="5">5</a>Másik meg a sziklás helyre esett, ahol kevés volt a föld, és azonnal kihajtott, mert nem volt mélyen a földben&#59;</span> <span class="verse"><a name="6">6</a>amikor pedig felkelt a nap, megperzselődött, és mivel nem volt gyökere, kiszáradt.</span> <span class="verse"><a name="7">7</a>Egy másik a tövisek közé esett, de a tövisek megnőttek, megfojtották, és így nem hozott termést.</span> <span class="verse"><a name="8">8</a>A többi pedig a jó földbe esett, és termést hozott, miután kikelt és szárba szökkent, és meghozta egyik a harmincszorosát, másik a hatvanszorosát, sőt némelyik a százszorosát is."</span> <span class="verse"><a name="9">9</a>Majd hozzátette: "Akinek van füle a hallásra, hallja!"</span> <span class="verse"><a name="10">10</a>Amikor egyedül maradt, a körülötte levők a tizenkettővel együtt megkérdezték őt a példázatokról.</span> <span class="verse"><a name="11">11</a>Jézus így szólt hozzájuk: "Nektek megadatott az Isten országának titka, de a kívülvalóknak minden példázatokban adatik&#59;</span> <span class="verse"><a name="12">12</a>hogy akik néznek, nézzenek ugyan, de ne lássanak, és akik hallanak, halljanak ugyan, de ne értsenek, hogy meg ne térjenek, és bűneik meg ne bocsáttassanak."</span> <span class="verse"><a name="13">13</a>Azután így szólt hozzájuk: "Nem értitek ezt a példázatot? Akkor hogyan fogjátok megérteni a többit?</span> <span class="verse"><a name="14">14</a>A magvető az igét veti.</span> <span class="verse"><a name="15">15</a>Akik az útfélen vannak: oda hull az ige&#59; de amikor meghallják, azonnal jön a Sátán, és kiragadja a beléjük vetett igét.</span> <span class="verse"><a name="16">16</a>Akiknél a mag a sziklás talajra hullott: amikor meghallják az igét, azonnal örömmel fogadják,</span> <span class="verse"><a name="17">17</a>de nem gyökerezik meg bennük, ezért csak ideig való, és ha nyomorúságot vagy üldözést kell szenvedniük az ige miatt, azonnal eltántorodnak.</span> <span class="verse"><a name="18">18</a>Másoknál a tövisek közé hullott a mag: ezek meghallják az igét,</span> <span class="verse"><a name="19">19</a>de e világ gondja, a gazdagság csábítása, vagy egyéb dolgok megkívánása megfojtja az igét, úgyhogy ez sem hoz termést.</span> <span class="verse"><a name="20">20</a>Akiknél a jó földbe hullott a mag: ezek hallgatják az igét, befogadják, és az egyik harmincszoros, a másik hatvanszoros és némelyik százszoros termést hoz."</span> <span class="verse"><a name="21">21</a>Ezután így szólt hozzájuk: Vajon azért veszik-e elő a lámpást, hogy a véka alá tegyék, vagy az ágy alá? Nem azért, hogy a lámpatartóba tegyék?</span> <span class="verse"><a name="22">22</a>Mert nincs semmi rejtett dolog, ami ki ne derülne, és semmi titok, ami napfényre ne jutna.</span> <span class="verse"><a name="23">23</a>Ha valakinek van füle a hallásra, hallja!"</span> <span class="verse"><a name="24">24</a>Ezt is mondta nekik: "Vigyázzatok, hogy mit hallotok! Amilyen mértékkel mértek, olyannal mérnek nektek, sőt ráadást is adnak.</span> <span class="verse"><a name="25">25</a>Mert akinek van, annak adatik, és akinek nincs, attól az is elvétetik, amije van."</span> <span class="verse"><a name="26">26</a>Jézus ezt is mondta: "Úgy van az Isten országa, mint amikor az ember elvetette a magot a földbe,</span> <span class="verse"><a name="27">27</a>azután alszik és felkel, éjjel és nappal: a mag sarjad és nő, ő pedig nem tudja, hogyan.</span> <span class="verse"><a name="28">28</a>Magától terem a föld, először zöld sarjat, azután kalászt, azután érett magot a kalászban.</span> <span class="verse"><a name="29">29</a>Amikor pedig a termés engedi, azonnal nekiereszti a sarlót, mert itt az aratás."</span> <span class="verse"><a name="30">30</a>Majd így folytatta: "Mihez hasonlítsuk az Isten országát, vagy milyen példázatba foglaljuk?</span> <span class="verse"><a name="31">31</a>Olyan, mint a mustármag: mikor elvetik a földbe, kisebb minden magnál a földön,</span> <span class="verse"><a name="32">32</a>miután pedig elvetették, megnő és nagyobb lesz minden veteménynél, és olyan nagy ágakat hajt, hogy árnyékában fészket rakhatnak az égi madarak."</span> <span class="verse"><a name="33">33</a>Még sok hasonló példázatban hirdette nekik az igét úgy, amint megérthették.</span> <span class="verse"><a name="34">34</a>Példázat nélkül nem is szólt hozzájuk, maguk között azonban tanítványainak megmagyarázott mindent.</span> <span class="verse"><a name="35">35</a>Ugyanezen a napon, amikor este lett, így szólt hozzájuk: "Menjünk át a túlsó partra."</span> <span class="verse"><a name="36">36</a>Miután tehát elbocsátották a sokaságot, magukkal vitték őt, úgy, ahogy éppen a hajóban volt&#59; de más hajók is voltak a nyomában.</span> <span class="verse"><a name="37">37</a>Ekkor nagy szélvihar támadt, és a hullámok becsaptak a hajóba, úgyhogy az már kezdett megtelni.</span> <span class="verse"><a name="38">38</a>Ő pedig a hajó hátsó részében volt, és a vánkoson aludt. Ekkor felébresztették, és így szóltak hozzá: "Mester, nem törődsz azzal, hogy elveszünk?"</span> <span class="verse"><a name="39">39</a>Ő pedig felkelt, ráparancsolt a szélre, és azt mondta a tengernek: "Hallgass el, némulj meg!" És elállt a vihar, és nagy csendesség lett.</span> <span class="verse"><a name="40">40</a>Akkor ezt mondta nekik: "Miért féltek ennyire? Miért nincs hitetek?"</span> <span class="verse"><a name="41">41</a>Nagy félelem fogta el őket, és így szóltak egymáshoz: "Ki ez, hogy a szél is, a tenger is engedelmeskedik neki?"</span> </p></div</div></div></body></html>