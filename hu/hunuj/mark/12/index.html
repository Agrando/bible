<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 12</strong></div><p><span class="verse"><a name="1">1</a>Jézus ekkor példázatokban kezdett szólni hozzájuk: "Egy ember szőlőt ültetett, körülkerítette, borsajtót ásott, és őrtornyot épített. Azután bérbe adta munkásoknak, és idegenbe távozott.</span> <span class="verse"><a name="2">2</a>Majd amikor eljött az ideje, elküldött a munkásokhoz egy szolgát, hogy megkapja a részét a szőlő terméséből.</span> <span class="verse"><a name="3">3</a>De azok megfogták a szolgát, megverték, és elküldték üres kézzel.</span> <span class="verse"><a name="4">4</a>Ismét elküldött hozzájuk egy másik szolgát, ezt meg fejbe verték, és meggyalázták.</span> <span class="verse"><a name="5">5</a>Újból küldött egy szolgát&#59; ezt megölték, azután sok más szolgát is, akik közül némelyeket megvertek, másokat megöltek.</span> <span class="verse"><a name="6">6</a>Egyvalakije volt még, a szeretett fia. Utoljára őt küldte el hozzájuk, mert így szólt: Fiamat meg fogják becsülni.</span> <span class="verse"><a name="7">7</a>A munkások azonban ezt mondták maguk között: Ez az örökös, gyertek, öljük meg, és mienk lesz az örökség!</span> <span class="verse"><a name="8">8</a>Megragadták, megölték, és kidobták a szőlőn kívülre.</span> <span class="verse"><a name="9">9</a>Mit tesz hát majd a szőlő ura? Eljön, és elveszíti a munkásokat, azután másoknak adja a szőlőt.</span> <span class="verse"><a name="10">10</a>Ezt az írást sem olvastátok: Az a kő, amelyet az építők megvetettek, az lett a sarokkő&#59;</span> <span class="verse"><a name="11">11</a>az Úrtól lett ez, és csodálatos a mi szemünkben?"</span> <span class="verse"><a name="12">12</a>Ekkor szerették volna elfogni őt, de féltek a sokaságtól. Rájöttek ugyanis, hogy róluk mondta a példázatot. Ezért otthagyták őt, és elmentek.</span> <span class="verse"><a name="13">13</a>Elküldtek hozzá a farizeusok és a Heródes-pártiak közül néhányat, hogy szóval csalják tőrbe.</span> <span class="verse"><a name="14">14</a>Odamentek tehát, és így szóltak hozzá: "Mester, tudjuk, hogy igaz vagy, és nem tartasz senkitől, mert nem veszed figyelembe az emberek tekintélyét, hanem az igazsághoz ragaszkodva tanítod az Isten útját. Szabad-e adót fizetni a császárnak, vagy nem? Fizessük-e, vagy ne fizessük?"</span> <span class="verse"><a name="15">15</a>Ő pedig ismerve képmutatásukat, ezt mondta nekik: "Mit kísértetek engem? Hozzatok nekem egy dénárt, hogy megnézzem."</span> <span class="verse"><a name="16">16</a>Hoztak egyet, és akkor Jézus megkérdezte: "Kié ez a kép és ez a felirat?" Ők pedig így feleltek: "A császáré."</span> <span class="verse"><a name="17">17</a>Ekkor Jézus ezt mondta nekik: "Adjátok meg a császárnak, ami a császáré, és az Istennek, ami az Istené." És igen elcsodálkoztak rajta.</span> <span class="verse"><a name="18">18</a>Ezután szadduceusok is jöttek hozzá, akik azt mondják, hogy nincs feltámadás, és ezt kérdezték tőle:</span> <span class="verse"><a name="19">19</a>"Mester, Mózes előírta nekünk, hogyha valakinek a testvére meghal, és asszonyt hagy hátra, de nem hagy gyermeket, akkor a testvére vegye el az asszonyt, és támasszon utódot az ő testvérének.</span> <span class="verse"><a name="20">20</a>Volt hét testvér. Az első megnősült, és amikor meghalt, nem hagyott utódot.</span> <span class="verse"><a name="21">21</a>A második is elvette az asszonyt, és meghalt úgy, hogy ő sem hagyott utódot. Ugyanígy történt a harmadikkal is,</span> <span class="verse"><a name="22">22</a>és a hét közül egy sem hagyott utódot. Végül meghalt az asszony is.</span> <span class="verse"><a name="23">23</a>A feltámadáskor, amikor majd ezek feltámadnak, melyiké lesz az asszony? Mert mind a hétnek a felesége volt."</span> <span class="verse"><a name="24">24</a>Jézus ezt mondta nekik: "Vajon nem azért tévelyegtek-e, mert nem ismeritek az Írásokat, sem az Isten hatalmát?</span> <span class="verse"><a name="25">25</a>Mert az emberek, amikor már feltámadtak a halálból, nem nősülnek, férjhez sem mennek, hanem olyanok, mint az angyalok a mennyekben.</span> <span class="verse"><a name="26">26</a>Arról pedig, hogy feltámadnak a halottak, vajon nem olvastátok Mózes könyvében, hogy mit mondott neki Isten a csipkebokornál: Én vagyok Ábrahám Istene és Izsák Istene és Jákób Istene?</span> <span class="verse"><a name="27">27</a>Az Isten nem a holtak Istene, hanem az élőké. Ti tehát nagyon tévelyegtek."</span> <span class="verse"><a name="28">28</a>Ekkor odament az írástudók közül egy, aki hallotta őket vitázni, és mivel tudta, hogy Jézus jól megfelelt nekik, megkérdezte tőle: "Melyik a legfőbb az összes parancsolat közül?"</span> <span class="verse"><a name="29">29</a>Jézus így válaszolt: "A legfőbb ez: Halljad, Izráel, az Úr, a mi Istenünk, egy Úr,</span> <span class="verse"><a name="30">30</a>és szeresd az Urat, a te Istenedet teljes szívedből, teljes lelkedből, teljes elmédből és teljes erődből.</span> <span class="verse"><a name="31">31</a>A második ez: Szeresd felebarátodat, mint magadat. Nincsen más, ezeknél nagyobb parancsolat."</span> <span class="verse"><a name="32">32</a>Az írástudó ezt mondta neki: "Jól van, Mester, helyesen mondtad, hogy egy Isten van, és rajta kívül nincsen más&#59;</span> <span class="verse"><a name="33">33</a>és ha szeretjük őt teljes szívünkből, teljes elménkből és teljes erőnkből, és ha szeretjük felebarátunkat, mint magunkat, sokkal több az minden égő és véres áldozatnál."</span> <span class="verse"><a name="34">34</a>Jézus pedig, amikor látta, hogy értelmesen felelt, ezt mondta neki: "Nem vagy messze az Isten országától." És többé senki sem merte őt megkérdezni.</span> <span class="verse"><a name="35">35</a>Amikor Jézus a templomban tanított, ezt a kérdést vetette fel: "Hogyan mondhatják az írástudók, hogy a Krisztus a Dávid Fia?</span> <span class="verse"><a name="36">36</a>Maga Dávid mondta ezt a Szentlélek által: Így szólt az Úr az én uramhoz: Ülj a jobb kezem felől, amíg lábad alá nem vetem ellenségeidet.</span> <span class="verse"><a name="37">37</a>Ha tehát maga Dávid mondja őt Urának, akkor hogyan lehet a Fia?" A nagy sokaság szívesen hallgatta őt.</span> <span class="verse"><a name="38">38</a>Tanítás közben így szólt Jézus: "Őrizkedjetek az írástudóktól, akik szeretnek hosszú köntösben járni, és szeretik, ha köszöntik őket a tereken,</span> <span class="verse"><a name="39">39</a>szeretnek a főhelyeken ülni a zsinagógákban és az asztalfőn a lakomákon&#59;</span> <span class="verse"><a name="40">40</a>felemésztik az özvegyek házát, és színlelésből hosszan imádkoznak: ezekre vár a legsúlyosabb ítélet."</span> <span class="verse"><a name="41">41</a>Amikor Jézus leült a templomi persellyel szemben, nézte, hogyan dobja a pénzt a sokaság a perselybe. Sok gazdag sokat dobott bele,</span> <span class="verse"><a name="42">42</a>egy szegény özvegyasszony pedig odamenve beledobott két fillért, azaz egy krajcárt.</span> <span class="verse"><a name="43">43</a>Jézus odahívta tanítványait, és ezt mondta nekik: "Bizony, mondom néktek, hogy ez a szegény özvegyasszony mindenkinél többet dobott a perselybe.</span> <span class="verse"><a name="44">44</a>Mert mindannyian fölöslegükből dobtak, ő azonban szegénységéből mindazt beledobta, amije csak volt, az egész vagyonát."</span> </p></div</div></div></body></html>