<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 6</strong></div><p><span class="verse"><a name="1">1</a>Jézus akkor eltávozott onnan, a hazájába ment, és követték a tanítványai is.</span> <span class="verse"><a name="2">2</a>Amikor azután eljött a szombat, tanítani kezdett a zsinagógában. Sokan hallgatták, és álmélkodva így szóltak: "Honnan veszi ezeket, miféle bölcsesség az, amely neki adatott, és miféle csodák ezek, amelyek keze nyomán támadnak?</span> <span class="verse"><a name="3">3</a>Nemde az ács ez, Mária fia, Jakab, József, Júdás és Simon testvére? Nem itt élnek-e közöttünk húgai is?" És megbotránkoztak benne.</span> <span class="verse"><a name="4">4</a>Jézus pedig így szólt hozzájuk: "Nem vetik meg a prófétát másutt, csak a hazájában, a rokonai között és a saját házában."</span> <span class="verse"><a name="5">5</a>Nem is tudott itt egyetlen csodát sem tenni, azon kívül, hogy néhány beteget - kezét rájuk téve - meggyógyított.</span> <span class="verse"><a name="6">6</a>Csodálkozott is hitetlenségükön. Majd sorra járta a környező falvakat, és tanított.</span> <span class="verse"><a name="7">7</a>Ezek után magához hívta a tizenkettőt, és kiküldte őket kettesével. Hatalmat adott nekik a tisztátalan lelkek fölött,</span> <span class="verse"><a name="8">8</a>és meghagyta nekik, hogy semmit se vigyenek az útra egyetlen vándorboton kívül, se kenyeret, se tarisznyát, se pénzt az övükben&#59;</span> <span class="verse"><a name="9">9</a>saru viszont legyen rajtuk, de ne öltsenek magukra két ruhát.</span> <span class="verse"><a name="10">10</a>Ezt is mondta nekik: "Ha valahol bementek egy házba, ott maradjatok egészen addig, amíg tovább nem mentek onnan.</span> <span class="verse"><a name="11">11</a>Ha egy helyen nem fogadnak be titeket, és nem is hallgatnak rátok, akkor kimenve onnan, még a port is verjétek le lábatokról, bizonyságul ellenük."</span> <span class="verse"><a name="12">12</a>A tanítványok pedig elindultak, és hirdették az embereknek, hogy térjenek meg&#59;</span> <span class="verse"><a name="13">13</a>sok ördögöt kiűztek, sok beteget megkentek olajjal és meggyógyítottak.</span> <span class="verse"><a name="14">14</a>Hallott erről Heródes király, mert Jézus neve közismertté vált&#59; és azt beszélték, hogy Keresztelő János támadt fel a halálból, és azért működnek benne a csodatevő erők.</span> <span class="verse"><a name="15">15</a>Mások meg azt mondták, hogy Illés ő, ismét mások azt beszélték, hogy olyan, mint valamelyik próféta.</span> <span class="verse"><a name="16">16</a>Amikor tehát Heródes ezt meghallotta, így szólt: "Az a János támadt fel, akit én lefejeztettem."</span> <span class="verse"><a name="17">17</a>Ez a Heródes fogatta el ugyanis Jánost, és bilincseltette meg a börtönben&#59; testvérének, Fülöp feleségének, Heródiásnak kedvéért, mivel feleségül vette őt,</span> <span class="verse"><a name="18">18</a>és erre János ezt mondta neki: "Nem szabad együtt élned testvéred feleségével."</span> <span class="verse"><a name="19">19</a>Heródiás ezért megharagudott rá, és szerette volna megöletni. De nem tehette,</span> <span class="verse"><a name="20">20</a>mert Heródes félt Jánostól, akiről tudta, hogy igaz és szent ember&#59; ezért védelmébe vette&#59; bár hallgatva őt, gyakran zavarba jött, mégis szívesen hallgatta.</span> <span class="verse"><a name="21">21</a>Végülis eljött a kedvező alkalom, amikor Heródes a születésnapján lakomát adott főembereinek, vezéreinek és Galilea előkelőinek.</span> <span class="verse"><a name="22">22</a>Ekkor magának Heródiásnak a leánya ment be táncolni. Megtetszett Heródesnek és a vendégeknek. A király ezt mondta a leánynak: "Kérj tőlem, amit akarsz, és megadom neked."</span> <span class="verse"><a name="23">23</a>Meg is esküdött neki: "Bármit kérsz, megadom neked, akár országom felét is."</span> <span class="verse"><a name="24">24</a>A leány kiment, és megkérdezte anyjától: "Mit kérjek?" Az pedig ezt válaszolta: "Keresztelő János fejét."</span> <span class="verse"><a name="25">25</a>A leány erre sietve bement a királyhoz, és azt mondta: "Szeretném, ha rögtön ideadnád nekem egy tálon Keresztelő János fejét."</span> <span class="verse"><a name="26">26</a>Bár a király erre nagyon szomorú lett, mert esküje és a vendégek miatt nem akarta őt elutasítani.</span> <span class="verse"><a name="27">27</a>Azonnal el is küldte a hóhért, és megparancsolta, hogy hozza el a János fejét.</span> <span class="verse"><a name="28">28</a>Az elment, lefejezte Jánost a börtönben, elhozta a fejét egy tálon, és átadta a leánynak, a leány pedig odaadta anyjának.</span> <span class="verse"><a name="29">29</a>Amikor ezt meghallották a tanítványai, eljöttek, elvitték a holttestét, és egy sírboltba helyezték.</span> <span class="verse"><a name="30">30</a>Az apostolok visszatértek Jézushoz, és elbeszélték neki mindazt, amit tettek és tanítottak.</span> <span class="verse"><a name="31">31</a>Ő pedig így szólt hozzájuk: "Jöjjetek velem csak ti magatok egy lakatlan helyre, és pihenjetek meg egy kissé." Mert olyan sokan voltak, akik odaérkeztek, és akik elindultak, hogy még enni sem volt idejük.</span> <span class="verse"><a name="32">32</a>Elhajóztak tehát egy lakatlan helyre magukban.</span> <span class="verse"><a name="33">33</a>De sokan meglátták és felismerték őt, amikor elindultak, ezért minden városból összefutottak oda, és megelőzték őket.</span> <span class="verse"><a name="34">34</a>Amikor Jézus kiszállt, és meglátta a nagy sokaságot, megszánta őket, mert olyanok voltak, mint a pásztor nélkül való juhok, és kezdte őket sok mindenre tanítani.</span> <span class="verse"><a name="35">35</a>De amikor az idő már későre járt, odamentek hozzá a tanítványai, és ezt mondták neki: "Lakatlan hely ez, és az idő már későre jár.</span> <span class="verse"><a name="36">36</a>Bocsásd el őket, hogy a környező településekre és falvakba menve ennivalót vegyenek maguknak."</span> <span class="verse"><a name="37">37</a>Ő azonban így válaszolt nekik: "Ti adjatok nekik enni!" Mire ők ezt mondták neki: "Talán mi menjünk el, és vegyünk kétszáz dénárért kenyeret, hogy enni adhassunk nekik?"</span> <span class="verse"><a name="38">38</a>Jézus azonban megkérdezte tőlük: "Hány kenyeretek van? Menjetek, nézzétek meg!" Amikor megnézték, így szóltak: "Öt kenyerünk van, meg két halunk."</span> <span class="verse"><a name="39">39</a>Ekkor megparancsolta nekik, hogy ültessenek le mindenkit egy-egy csoportba a zöld fűre.</span> <span class="verse"><a name="40">40</a>Le is ültek százas és ötvenes csoportokban.</span> <span class="verse"><a name="41">41</a>Ekkor Jézus vette az öt kenyeret és a két halat, feltekintett az égre, megáldotta és megtörte a kenyereket, majd átadta a tanítványoknak, hogy tegyék eléjük&#59; és a két halat is elosztotta mindnyájuknak.</span> <span class="verse"><a name="42">42</a>Miután mind ettek, és jól is laktak,</span> <span class="verse"><a name="43">43</a>összeszedték a kenyérdarabokat tizenkét tele kosárral&#59; és azt is, ami a halakból maradt.</span> <span class="verse"><a name="44">44</a>Akik pedig ettek a kenyerekből, ötezren voltak, csak férfiak.</span> <span class="verse"><a name="45">45</a>Ekkor Jézus azonnal arra kényszerítette tanítványait, hogy szálljanak hajóba, és menjenek át előre a túlsó partra Bétsaida felé, amíg ő elbocsátja a sokaságot.</span> <span class="verse"><a name="46">46</a>De miután elbúcsúzott tőlük, felment a hegyre imádkozni.</span> <span class="verse"><a name="47">47</a>Amikor beesteledett, a hajó a tenger közepén volt, ő pedig a parton egyedül.</span> <span class="verse"><a name="48">48</a>Amikor meglátta, hogy mennyire küszködnek az evezéssel, mert ellenszelük van, a negyedik éjszakai őrváltás idején a tengeren járva közeledett feléjük, és el akart menni mellettük.</span> <span class="verse"><a name="49">49</a>Amikor meglátták őt, amint a tengeren jár, azt hitték, hogy kísértet, és felkiáltottak.</span> <span class="verse"><a name="50">50</a>Mindnyájan látták ugyanis, és megrettentek. Ő azonban azonnal megszólította őket, és ezt mondta nekik: "Bízzatok, én vagyok, ne féljetek!"</span> <span class="verse"><a name="51">51</a>Ekkor beszállt hozzájuk a hajóba, és elült a szél, ők pedig szerfölött csodálkoztak magukban.</span> <span class="verse"><a name="52">52</a>Nem okultak a kenyerekből, mert a szívük még kemény volt.</span> <span class="verse"><a name="53">53</a>Ezek után a túlsó partra átkelve, Genezáretbe érkeztek és kikötöttek.</span> <span class="verse"><a name="54">54</a>Amikor kiszálltak a hajóból, azonnal felismerték őt,</span> <span class="verse"><a name="55">55</a>és némelyek befutották az egész környéket&#59; kezdték a betegeket ágyakon oda hordani, ahol hallomásuk szerint éppen tartózkodott.</span> <span class="verse"><a name="56">56</a>Ahova csak bement, falvakba, városokba vagy településekre, letették a tereken a betegeket, és kérték őt, hogy legalább a ruhája szegélyét érinthessék&#59; és akik csak megérintették, meg is gyógyultak.</span> </p></div</div></div></body></html>