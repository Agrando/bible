<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 9</strong></div><p><span class="verse"><a name="1">1</a>Azután így szólt hozzájuk: "Bizony, mondom néktek, hogy vannak az itt állók között némelyek, akik nem ízlelik meg a halált addig, amíg meg nem látják, hogy az Isten országa eljött hatalommal."</span> <span class="verse"><a name="2">2</a>Hat nap múlva Jézus maga mellé vette Pétert, Jakabot és Jánost, felvitte csak őket külön egy magas hegyre, és szemük láttára elváltozott.</span> <span class="verse"><a name="3">3</a>Ruhája olyan tündöklő fehérré lett, amilyenre nem tud ruhafestő fehéríteni a földön.</span> <span class="verse"><a name="4">4</a>És megjelent nekik Illés Mózessel együtt, és beszélgettek Jézussal.</span> <span class="verse"><a name="5">5</a>Péter megszólalt, és ezt mondta Jézusnak: "Mester, jó nekünk itt lennünk, készítsünk ezért három sátrat: egyet neked, egyet Mózesnek és egyet Illésnek."</span> <span class="verse"><a name="6">6</a>Mert nem tudta, mit mondjon, ugyanis annyira megrettentek.</span> <span class="verse"><a name="7">7</a>De felhő támadt, amely beárnyékolta őket, és hang hallatszott a felhőből: "Ez az én szeretett Fiam, reá hallgassatok!"</span> <span class="verse"><a name="8">8</a>És hirtelen, amint körülnéztek, már senki mást nem láttak maguk mellett, csak Jézust egyedül.</span> <span class="verse"><a name="9">9</a>Amikor jöttek lefelé a hegyről, meghagyta nekik, hogy senkinek el ne mondják, amit láttak, hanem csak akkor, amikor az Emberfia már feltámadt a halottak közül.</span> <span class="verse"><a name="10">10</a>Meg is jegyezték jól ezt az igét, de tanakodtak maguk között: mit jelent feltámadni a halottak közül.</span> <span class="verse"><a name="11">11</a>Ezért megkérdezték tőle: "Miért mondják az írástudók, hogy előbb Illésnek kell eljönnie?"</span> <span class="verse"><a name="12">12</a>Ő pedig így válaszolt: "Illés valóban előbb jön el és helyreállít mindent. Akkor viszont miért van megírva az Emberfiáról, hogy sok szenvedésben és megvetésben lesz része?</span> <span class="verse"><a name="13">13</a>De mondom nektek, hogy Illés már el is jött, és azt tették vele, amit csak akartak, ahogyan meg van írva róla."</span> <span class="verse"><a name="14">14</a>Amikor a tanítványok közelébe értek, nagy sokaságot láttak körülöttük, írástudókat is, akik vitatkoztak velük.</span> <span class="verse"><a name="15">15</a>Amint meglátták Jézust, az egész sokaság nyomban megdöbbent, és eléje futva köszöntötte őt.</span> <span class="verse"><a name="16">16</a>Ő pedig megkérdezte tőlük: "Miről vitatkoztok velük?"</span> <span class="verse"><a name="17">17</a>A sokaságból így felelt neki valaki: "Mester, elhoztam hozzád a fiamat, akiben néma lélek van&#59;</span> <span class="verse"><a name="18">18</a>és amikor ez megragadja, úgy leteperi őt, hogy tajtékzik, fogát csikorgatja, és megmerevedik. Szóltam tanítványaidnak, hogy űzzék ki, de nem tudták."</span> <span class="verse"><a name="19">19</a>Jézus így válaszolt nekik: "Ó, hitetlen nemzedék, meddig leszek még veletek? Meddig szenvedlek még titeket? Hozzátok őt elém!"</span> <span class="verse"><a name="20">20</a>Odavitték hozzá, és amikor meglátta őt a lélek, azonnal megrázta a fiút, úgyhogy az a földre esve fetrengett és tajtékzott.</span> <span class="verse"><a name="21">21</a>Jézus megkérdezte a fiú apjától: "Mennyi ideje, hogy ő így van?" Mire ő ezt válaszolta: "Gyermekkora óta.</span> <span class="verse"><a name="22">22</a>Sokszor vetette tűzbe is, meg vízbe is, hogy elpusztítsa, de ha valamit lehet tenned, szánj meg minket, és segíts rajtunk!"</span> <span class="verse"><a name="23">23</a>Jézus ezt mondta neki: "Ha lehet valamit tennem? - Minden lehetséges annak, aki hisz."</span> <span class="verse"><a name="24">24</a>Erre azonnal felkiáltott a gyermek apja, és így szólt: "Hiszek, segíts a hitetlenségemen!"</span> <span class="verse"><a name="25">25</a>Amikor meglátta Jézus, hogy összefut a sokaság, ráparancsolt a tisztátalan lélekre ezt mondva neki: "Te néma és süket lélek, megparancsolom neked: menj ki belőle, és ne menj bele többé!"</span> <span class="verse"><a name="26">26</a>Erre az felkiáltott, erősen megrázta őt, és kiment belőle. A gyermek olyan lett, mint a halott, úgyhogy sokan azt mondták: vége van.</span> <span class="verse"><a name="27">27</a>Jézus azonban kezét megragadva magához térítette, és az felkelt.</span> <span class="verse"><a name="28">28</a>Amikor azután Jézus bement egy házba, tanítványai megkérdezték tőle maguk között: "Mi miért nem tudtuk kiűzni?"</span> <span class="verse"><a name="29">29</a>Ő pedig ezt mondta nekik: "Ez a fajta semmivel sem űzhető ki, csak imádsággal."</span> <span class="verse"><a name="30">30</a>Onnan elindulva keresztülmentek Galileán, de nem akarta, hogy felismerje őt valaki,</span> <span class="verse"><a name="31">31</a>mert tanítani akarta tanítványait. Arról beszélt nekik, hogy az Emberfia emberek kezébe adatik, megölik, de miután megölték, három nap múlva feltámad.</span> <span class="verse"><a name="32">32</a>Ők nem értették ezt a beszédet, de féltek őt megkérdezni.</span> <span class="verse"><a name="33">33</a>Megérkeztek Kapernaumba, és amikor már otthon volt, megkérdezte tőlük: "Miről vitatkoztatok útközben?"</span> <span class="verse"><a name="34">34</a>Ők azonban hallgattak, mert arról vitatkoztak az úton egymással, hogy ki a legnagyobb?</span> <span class="verse"><a name="35">35</a>Jézus ekkor leült, odahívta a tizenkettőt, és így szólt hozzájuk: "Ha valaki első akar lenni, legyen mindenki között az utolsó és mindenki szolgája."</span> <span class="verse"><a name="36">36</a>És kézenfogva egy kisgyermeket közéjük állította, átölelte, majd ezt mondta nekik:</span> <span class="verse"><a name="37">37</a>"Aki az ilyen kisgyermekek közül egyet is befogad az én nevemért, az engem fogad be&#59; és aki engem befogad, az nem engem fogad be, hanem azt, aki engem elküldött."</span> <span class="verse"><a name="38">38</a>János ezt mondta neki: "Mester, láttunk valakit, aki a te nevedben űz ki ördögöket, és eltiltottuk, mert nem követett minket."</span> <span class="verse"><a name="39">39</a>Jézus azonban ezt mondta: "Ne tiltsátok el, mert nincsen senki, aki csodát tesz az én nevemben, és ugyanakkor gyalázni tudna engem,</span> <span class="verse"><a name="40">40</a>mert aki nincs ellenünk, az melletünk van.</span> <span class="verse"><a name="41">41</a>Aki inni ad nektek egy pohár vizet az én nevemben, mivel a Krisztuséi vagytok, bizony, mondom néktek, hogy el nem marad a jutalma."</span> <span class="verse"><a name="42">42</a>"Aki pedig akár csak egyet is megbotránkoztat e kicsinyek közül, akik hisznek bennem, jobb annak, ha malomkövet kötnek a nyakába, és a tengerbe dobják."</span> <span class="verse"><a name="43">43</a>"Ha megbotránkoztat téged az egyik kezed, vágd le, mert jobb, ha csonkán mégy be az életre, mint ha két kézzel mégy a gyehennára, az olthatatlan tűzre,</span> <span class="verse"><a name="44">44</a>(ahol férgük nem pusztul el és a tűz nem alszik el.)</span> <span class="verse"><a name="45">45</a>És ha az egyik lábad botránkoztat meg téged, vágd le&#59; mert jobb, ha sántán mégy be az életre, mintha két lábbal vetnek a gyehennára,</span> <span class="verse"><a name="46">46</a>(ahol férgük nem pusztul el és a tűz nem alszik el.)</span> <span class="verse"><a name="47">47</a>És ha az egyik szemed botránkoztat meg téged, vájd ki, mert jobb, ha fél szemmel mégy be az Isten országába, mint ha két szemmel vetnek a gyehennára,</span> <span class="verse"><a name="48">48</a>ahol férgük nem pusztul el és a tűz nem alszik el."</span> <span class="verse"><a name="49">49</a>"Mert tűzzel sózatik meg mindenki.</span> <span class="verse"><a name="50">50</a>Jó a só, de ha a só ízetlenné válik, hogyan adjátok vissza az ízét? Legyen bennetek só, és békességben éljetek egymással."</span> </p></div</div></div></body></html>