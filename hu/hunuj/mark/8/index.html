<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 8</strong></div><p><span class="verse"><a name="1">1</a>Azokban a napokban, amikor ismét igen nagy volt a sokaság és nem volt mit enniük, magához hívta tanítványait, és így szólt hozzájuk:</span> <span class="verse"><a name="2">2</a>"Szánakozom a sokaságon, mert már három napja vannak velem, és nincs mit enniük&#59;</span> <span class="verse"><a name="3">3</a>ha pedig éhesen bocsátom őket haza, kidőlnek az úton, mert némelyikük messziről jött."</span> <span class="verse"><a name="4">4</a>Tanítványai így feleltek: "Miből tudná valaki ezeket kenyérrel jóllakatni itt a pusztában?"</span> <span class="verse"><a name="5">5</a>Megkérdezte tőlük: "Hány kenyeretek van?" Ők ezt válaszolták: "Hét."</span> <span class="verse"><a name="6">6</a>Ekkor megparancsolta a sokaságnak, hogy telepedjék le a földre, azután vette a hét kenyeret, hálát adott, megtörte, és tanítványainak adta, hogy tegyék eléjük. Ők pedig a sokaság elé tették.</span> <span class="verse"><a name="7">7</a>Volt néhány kis haluk is, és miután áldást mondott, szólt, hogy ezeket is tegyék eléjük.</span> <span class="verse"><a name="8">8</a>Ettek és jóllaktak, azután összeszedték a maradék darabokat hét kosárral,</span> <span class="verse"><a name="9">9</a>pedig mintegy négyezren voltak. Ezek után elbocsátotta őket,</span> <span class="verse"><a name="10">10</a>és azonnal hajóba szállva tanítványaival együtt elment Dalmanuta vidékére.</span> <span class="verse"><a name="11">11</a>Kimentek hozzá a farizeusok, és vitatkozni kezdtek vele: mennyei jelt követeltek tőle, kísértve őt.</span> <span class="verse"><a name="12">12</a>Jézus lelke mélyéről felsóhajtva így szólt: "Miért kíván jelt ez a nemzedék? Bizony, mondom néktek, nem adatik jel ennek a nemzedéknek."</span> <span class="verse"><a name="13">13</a>Ezzel otthagyta őket, és ismét hajóba szállva elment a túlsó partra.</span> <span class="verse"><a name="14">14</a>De elfelejtettek kenyeret vinni, és mindössze egy kenyér volt velük a hajóban.</span> <span class="verse"><a name="15">15</a>Jézus figyelmeztette őket, és így szólt: "Vigyázzatok, óvakodjatok a farizeusok kovászától és a Heródes kovászától!"</span> <span class="verse"><a name="16">16</a>Erre tanakodni kezdtek arról, hogy nincs kenyerük.</span> <span class="verse"><a name="17">17</a>Amikor ezt Jézus észrevette, így szólt hozzájuk: "Mit tanakodtok azon, hogy nincs kenyeretek? Hát még mindig nem veszitek észre, és nem értitek? Még mindig olyan keményszívűek vagytok?</span> <span class="verse"><a name="18">18</a>Van szemetek, és mégsem láttok, fületek is van, és mégsem hallotok? Nem is emlékeztek?</span> <span class="verse"><a name="19">19</a>Amikor az öt kenyeret megtörtem az ötezernek, hány kosarat szedtetek tele kenyérdarabokkal?" Így feleltek: "Tizenkettőt."</span> <span class="verse"><a name="20">20</a>"És amikor a hét kenyeret törtem meg a négyezernek, hány kosarat szedtetek tele kenyérdarabokkal?" Ezt mondták: "Hetet."</span> <span class="verse"><a name="21">21</a>Erre Jézus újra megkérdezte: "Még mindig nem értitek?"</span> <span class="verse"><a name="22">22</a>Amikor Bétsaidába érkeztek, egy vakot vittek hozzá, és kérték, hogy érintse meg.</span> <span class="verse"><a name="23">23</a>Ő pedig a vakot kézen fogva kivezette a faluból, azután szemére köpve rátette kezét, és megkérdezte: "Látsz-e valamit?"</span> <span class="verse"><a name="24">24</a>Az felnézett, és így szólt: "Úgy látom az embereket, mintha fákat látnék, amint járkálnak."</span> <span class="verse"><a name="25">25</a>Aztán Jézus ismét rátette a kezét a szemére, ő pedig körülnézett, és meggyógyult, tisztán látott mindent.</span> <span class="verse"><a name="26">26</a>Jézus ekkor hazaküldte őt, és azt mondta: "Még a faluba se menj be!"</span> <span class="verse"><a name="27">27</a>Jézus pedig elindult tanítványaival együtt Cézárea Filippi falvaiba. Útközben megkérdezte tanítványaitól: "Kinek mondanak engem az emberek?"</span> <span class="verse"><a name="28">28</a>Ők így feleltek: "Keresztelő Jánosnak, mások Illésnek, ismét mások pedig egynek a próféták közül."</span> <span class="verse"><a name="29">29</a>Jézus tovább kérdezte őket: "Hát ti kinek mondotok engem?" Péter így válaszolt neki: "Te vagy a Krisztus."</span> <span class="verse"><a name="30">30</a>Jézus ekkor rájuk parancsolt, hogy senkinek ne beszéljenek őróla.</span> <span class="verse"><a name="31">31</a>És tanítani kezdte őket arra, hogy az Emberfiának sokat kell szenvednie, és el kell vettetnie a vénektől, a főpapoktól és az írástudóktól, és meg kell öletnie, de harmadnapon fel kell támadnia.</span> <span class="verse"><a name="32">32</a>Jézus nyíltan beszélt erről a dologról. Péter ekkor magához vonva őt meg akarta dorgálni&#59;</span> <span class="verse"><a name="33">33</a>ő azonban megfordulva tanítványaira tekintett, megdorgálta Pétert, és ezt mondta: "Távozz tőlem, Sátán, mert nem az Isten szerint gondolkozol, hanem az emberek szerint."</span> <span class="verse"><a name="34">34</a>Ekkor magához hívta a sokaságot tanítványaival együtt, és ezt mondta nekik: "Ha valaki énutánam akar jönni, tagadja meg magát, vegye fel a keresztjét, és kövessen engem.</span> <span class="verse"><a name="35">35</a>Mert aki meg akarja menteni az életét, az elveszti, aki pedig elveszti az életét énértem és az evangéliumért, megmenti azt.</span> <span class="verse"><a name="36">36</a>Mit használ ugyanis az embernek, ha az egész világot megnyeri, lelkében pedig kárt vall?</span> <span class="verse"><a name="37">37</a>Mert mit adhat az ember váltságdíjul lelkéért?</span> <span class="verse"><a name="38">38</a>Mert ha valaki szégyell engem és az én beszédeimet e parázna és bűnös nemzedék előtt, azt az Emberfia is szégyellni fogja, amikor eljön Atyja dicsőségében a szent angyalokkal."</span> </p></div</div></div></body></html>