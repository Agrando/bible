<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 5</strong></div><p><span class="verse"><a name="1">1</a>Azután elmentek a tenger túlsó partjára, a gadaraiak földjére.</span> <span class="verse"><a name="2">2</a>Amikor kiszállt a hajóból, egyszer csak szembejött vele a sírboltok közül egy tisztátalan lélektől megszállott ember,</span> <span class="verse"><a name="3">3</a>akinek a sírboltokban volt a lakása, és akit már lánccal sem tudott megkötözni senki.</span> <span class="verse"><a name="4">4</a>Mert már sokszor meg volt kötözve bilincsekkel és láncokkal, de szétszaggatta a láncokat, a bilincseket pedig összetörte, úgyhogy senki sem tudta megfékezni.</span> <span class="verse"><a name="5">5</a>Éjjel-nappal mindig a sírokban és a hegyek között tartózkodott, kiáltozott és kővel vagdosta magát.</span> <span class="verse"><a name="6">6</a>Amikor távolról meglátta Jézust, odafutott, leborult előtte,</span> <span class="verse"><a name="7">7</a>és hangosan felkiáltott: "Mi közöm hozzád, Jézus, a magasságos Isten Fia? Az Istenre kényszerítelek, ne gyötörj engem!"</span> <span class="verse"><a name="8">8</a>Jézus ugyanis ezt mondta neki: "Menj ki, tisztátalan lélek ebből az emberből!"</span> <span class="verse"><a name="9">9</a>És megkérdezte tőle: "Mi a neved?" Az így felelt: "Légió a nevem, mert sokan vagyunk."</span> <span class="verse"><a name="10">10</a>És nagyon kérte, hogy ne űzze el őket arról a vidékről.</span> <span class="verse"><a name="11">11</a>Ott a hegyoldalban volt egy nagy legelésző disznónyáj,</span> <span class="verse"><a name="12">12</a>ezért a tisztátalan lelkek azt kérték tőle: "Küldj minket a disznókba, hadd menjünk beléjük!"</span> <span class="verse"><a name="13">13</a>Megengedte nekik, a tisztátalan lelkek pedig kijöttek, és a disznókba költöztek&#59; mire a nyáj, mintegy kétezer állat, a meredekről a tengerbe rohant, és belefulladt a vízbe.</span> <span class="verse"><a name="14">14</a>Akik pedig legeltették, elfutottak, és elvitték a hírt a városba és a környező településekre. Erre kijöttek az emberek, hogy lássák, mi történt.</span> <span class="verse"><a name="15">15</a>Amikor Jézus közelébe értek és látták, hogy a megszállott, akiben a légió volt, felöltözve ül, és eszénél van, félelem fogta el őket.</span> <span class="verse"><a name="16">16</a>Akik látták, elmondták nekik: hogyan történt a dolog a megszállottal és a disznókkal.</span> <span class="verse"><a name="17">17</a>Ekkor kérni kezdték Jézust, hogy távozzék el a határukból.</span> <span class="verse"><a name="18">18</a>Amikor azután beszállt a hajóba, kérlelte őt az előbb még megszállott ember, hogy mellette maradhasson.</span> <span class="verse"><a name="19">19</a>Ő azonban nem engedte meg neki ezt, hanem így szólt hozzá: "Menj haza a tieidhez, és vidd hírül nekik, milyen nagy dolgot tett az Úr veled és hogyan könyörült meg rajtad."</span> <span class="verse"><a name="20">20</a>Az pedig elment, és hirdetni kezdte a Tízvárosban, hogy milyen nagy jót tett vele Jézus, amin azután mindenki csodálkozott.</span> <span class="verse"><a name="21">21</a>Amikor Jézus ismét átkelt a hajón a túlsó partra, nagy sokaság sereglett köré, de ő a tenger partján maradt.</span> <span class="verse"><a name="22">22</a>Ide jött hozzá az egyik zsinagógai elöljáró, név szerint Jairus, aki meglátva őt, lába elé borult,</span> <span class="verse"><a name="23">23</a>és esedezve kérte: "Kislányom halálán van, jöjj, tedd rá a kezed, hogy meggyógyuljon, és életben maradjon."</span> <span class="verse"><a name="24">24</a>Jézus ekkor elindult vele. A nagy sokaság is követte őt, és tolongott körülötte.</span> <span class="verse"><a name="25">25</a>Egy asszony pedig, aki tizenkét éve vérfolyásos volt,</span> <span class="verse"><a name="26">26</a>sok orvostól sokat szenvedett, mindenét ráköltötte, de semmi hasznát sem látta, hanem még rosszabbul lett&#59;</span> <span class="verse"><a name="27">27</a>amikor meghallotta, amit Jézusról beszéltek, eljött, és a sokaságban hátulról megérintette a ruháját,</span> <span class="verse"><a name="28">28</a>mert így gondolkodott: "Ha megérintem akár csak a ruháját is, meggyógyulok."</span> <span class="verse"><a name="29">29</a>És azonnal elapadt a vérzés forrása, és érezte testében, hogy kigyógyul a bajából.</span> <span class="verse"><a name="30">30</a>Jézus is azonnal észrevette, hogy erő áradt ki belőle, ezért a sokaságban megfordulva így szólt: "Ki érintette meg a ruhámat?"</span> <span class="verse"><a name="31">31</a>Tanítványai így feleltek: "Látod, hogyan tolong körülötted a sokaság, és azt kérdezed: ki érintett meg engem?"</span> <span class="verse"><a name="32">32</a>Jézus erre körülnézett, hogy láthassa azt az asszonyt, aki ezt tette.</span> <span class="verse"><a name="33">33</a>Az asszony pedig, mivel tudta, mi történt vele, félve és remegve jött elő&#59; leborult előtte, és elmondta neki a teljes igazságot.</span> <span class="verse"><a name="34">34</a>Ő pedig ezt mondta neki: "Leányom, a hited megtartott téged: menj el békességgel, és bajodtól megszabadulva légy egészséges."</span> <span class="verse"><a name="35">35</a>Még beszélt Jézus, amikor a zsinagógai elöljáró házától érkezők ezt mondták: "Leányod meghalt. Miért fárasztod még a Mestert?"</span> <span class="verse"><a name="36">36</a>Jézus is meghallotta, amit mondtak, és így szólt a zsinagógai elöljáróhoz: "Ne félj, csak higgy!"</span> <span class="verse"><a name="37">37</a>És senkinek sem engedte meg, hogy vele menjen, csak Péternek, Jakabnak és Jánosnak, a Jakab testvérének.</span> <span class="verse"><a name="38">38</a>Amikor megérkeztek a zsinagógai elöljáró házához, látva a zűrzavart, a hangosan sírókat és jajgatókat,</span> <span class="verse"><a name="39">39</a>bement, és így szólt hozzájuk: "Miért csináltok ilyen zűrzavart, és miért sírtok? A gyermek nem halt meg, csak alszik."</span> <span class="verse"><a name="40">40</a>Erre kinevették&#59; de ő mindenkit kiküldve maga mellé vette a gyermek apját, anyját és a vele levőket, bement oda, ahol a gyermek feküdt.</span> <span class="verse"><a name="41">41</a>Majd megfogva a gyermek kezét, ezt mondta neki: "Talitha kúmi!" - ami azt jelenti: "Leányka, neked mondom, ébredj fel!"</span> <span class="verse"><a name="42">42</a>A leányka pedig azonnal felkelt és járkált, mert tizenkét éves volt már. Azok pedig azt sem tudták, hova legyenek a nagy ámulattól.</span> <span class="verse"><a name="43">43</a>Jézus azonban szigorúan meghagyta nekik, hogy ezt senki meg ne tudja&#59; aztán szólt, hogy adjanak enni a leánykának.</span> </p></div</div></div></body></html>