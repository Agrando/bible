<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 10</strong></div><p><span class="verse"><a name="1">1</a>Jézus onnan elindulva elment Júdea határába és Jordánontúlra&#59; újra sokaság gyülekezet hozzá, ő pedig szokása szerint ismét tanította őket.</span> <span class="verse"><a name="2">2</a>Farizeusok is mentek hozzá, és megkérdezték tőle, hogy szabad-e a férfinak elbocsátania a feleségét: ezzel kísértették Jézust.</span> <span class="verse"><a name="3">3</a>Ő azonban visszakérdezett: "Mit parancsolt nektek Mózes?"</span> <span class="verse"><a name="4">4</a>Azok ezt mondták: "Mózes megengedte a válólevél írását és az elbocsátást."</span> <span class="verse"><a name="5">5</a>Jézus erre így szólt hozzájuk: "Szívetek keménysége miatt írta nektek Mózes ezt a parancsolatot,</span> <span class="verse"><a name="6">6</a>mert a teremtés kezdete óta az embert férfivá és nővé teremtette az Isten.</span> <span class="verse"><a name="7">7</a>Ezért elhagyja az ember apját és anyját,</span> <span class="verse"><a name="8">8</a>és lesznek ketten egy testté, úgyhogy ők többé már nem két test, hanem egy.</span> <span class="verse"><a name="9">9</a>Amit tehát az Isten egybekötött, ember el ne válassza."</span> <span class="verse"><a name="10">10</a>Otthon ismét megkérdezték őt erről a tanítványai.</span> <span class="verse"><a name="11">11</a>Ő ezt mondta nekik: "Aki elbocsátja feleségét, és mást vesz el feleségül, házasságtörést követ el ellene&#59;</span> <span class="verse"><a name="12">12</a>és ha az asszony bocsátja el férjét, és máshoz megy férjhez, szintén házasságtörést követ el."</span> <span class="verse"><a name="13">13</a>Ekkor kisgyermekeket vittek hozzá, hogy megérintse őket, a tanítványok azonban rájuk szóltak.</span> <span class="verse"><a name="14">14</a>Amikor ezt Jézus észrevette, megharagudott, és így szólt hozzájuk: "Engedjétek hozzám jönni a kisgyermekeket, és ne tiltsátok el tőlem őket, mert ilyeneké az Isten országa.</span> <span class="verse"><a name="15">15</a>Bizony, mondom néktek: aki nem úgy fogadja az Isten országát, mint egy kisgyermek, semmiképpen sem megy be abba."</span> <span class="verse"><a name="16">16</a>Ekkor átölelte és kezét rájuk téve megáldotta őket.</span> <span class="verse"><a name="17">17</a>Amikor útnak indult, odafutott hozzá egy ember, és térdre borulva előtte, azt kérdezte tőle: "Jó Mester, mit tegyek, hogy elnyerjem az örök életet?"</span> <span class="verse"><a name="18">18</a>Jézus így szólt hozzá: "Miért mondasz engem jónak? Senki sem jó az egy Istenen kívül.</span> <span class="verse"><a name="19">19</a>Tudod a parancsolatokat: Ne ölj, ne paráználkodj, ne lopj, ne tanúskodj hamisan, ne károsíts meg senkit, tiszteld apádat és anyádat."</span> <span class="verse"><a name="20">20</a>Az pedig ezt mondta neki: "Mester, mindezeket megtartottam ifjúságomtól fogva."</span> <span class="verse"><a name="21">21</a>Jézus miután rátekintett, megkedvelte, és ezt mondta neki: "Egy valami hiányzik még belőled: menj, add el, amid van, és oszd szét a szegények között, akkor kincsed lesz a mennyben&#59; azután jöjj, és kövess engem."</span> <span class="verse"><a name="22">22</a>A válasz miatt elborult az ember arca, és szomorúan távozott, mert nagy vagyona volt.</span> <span class="verse"><a name="23">23</a>Jézus ekkor körülnézett, és így szólt tanítványaihoz: "Milyen nehezen mennek be Isten országába a gazdagok!"</span> <span class="verse"><a name="24">24</a>A tanítványok megdöbbentek szavain, Jézus azonban ismét megszólalt, és ezt mondta nekik: "Gyermekeim, milyen nehéz az Isten országába bejutni!</span> <span class="verse"><a name="25">25</a>Könnyebb a tevének a tű fokán átmenni, mint gazdagnak az Isten országába bejutni."</span> <span class="verse"><a name="26">26</a>Ők még jobban megrökönyödtek, és ezt kérdezgették egymás közt: "Akkor ki üdvözülhet?"</span> <span class="verse"><a name="27">27</a>Jézus rájuk tekintett, és ezt mondta: "Az embereknek lehetetlen, de az Istennek nem, mert az Istennek minden lehetséges."</span> <span class="verse"><a name="28">28</a>Péter megszólalt, és ezt mondta neki: "Íme, mi elhagytunk mindent, és követőid lettünk."</span> <span class="verse"><a name="29">29</a>Jézus így szólt: "Bizony, mondom néktek: senki sincs, aki elhagyta házát vagy testvéreit, anyját vagy apját, gyermekeit vagy szántóföldjeit énértem és az evangéliumért,</span> <span class="verse"><a name="30">30</a>és ne kapna százannyit: most ebben a világban házakat és testvéreket, anyát, gyermeket, és szántóföldeket üldöztetésekkel együtt, a jövendő világban pedig örök életet.</span> <span class="verse"><a name="31">31</a>Ellenben sok elsőből lesz utolsó, és sok utolsóból lesz első."</span> <span class="verse"><a name="32">32</a>Mikor pedig felfelé mentek a Jeruzsálembe vezető úton, Jézus előttük haladt. Akik vele voltak, álmélkodtak&#59; akik pedig mégis követték, féltek. Ekkor újra maga mellé vette a tizenkettőt, és beszélni kezdett nekik arról, ami vele történni fog:</span> <span class="verse"><a name="33">33</a>"Íme, felmegyünk Jeruzsálembe, és az Emberfia átadatik a főpapoknak és az írástudóknak, halálra ítélik, és átadják a pogányoknak,</span> <span class="verse"><a name="34">34</a>kigúnyolják és leköpik, megkorbácsolják és megölik, de három nap múlva feltámad."</span> <span class="verse"><a name="35">35</a>Ekkor hozzálépett Jakab és János, a Zebedeus két fia, és így szóltak hozzá: "Mester, szeretnénk, ha megtennéd nekünk, amit kérünk."</span> <span class="verse"><a name="36">36</a>Jézus megkérdezte tőlük: "Mit szeretnétek, mit tegyek meg nektek?"</span> <span class="verse"><a name="37">37</a>Ők pedig ezt mondták neki: "Add meg nekünk, hogy egyikünk a jobb, a másikunk a bal kezed felől üljön majd dicsőséges uralkodásod idején."</span> <span class="verse"><a name="38">38</a>Jézus így válaszolt: "Nem tudjátok, mit kértek. Vajon ki tudjátok-e inni azt a poharat, amelyet én kiiszom, és meg tudtok-e keresztelkedni azzal a keresztséggel, amellyel én megkeresztelkedem?"</span> <span class="verse"><a name="39">39</a>Mire ők így feleltek neki: "Meg tudjuk tenni." Jézus ekkor ezt mondta nekik: "Azt a poharat, amelyből én iszom, kiisszátok, és azzal a keresztséggel, amellyel én megkeresztelkedem, megkeresztelkedtek,</span> <span class="verse"><a name="40">40</a>de hogy ki üljön jobb vagy bal kezem felől, azt nem az én dolgom megadni, mert azoké lesz az, akiknek elkészíttetett."</span> <span class="verse"><a name="41">41</a>Amikor ezt a tíz tanítvány meghallotta, megharagudott Jakabra és Jánosra.</span> <span class="verse"><a name="42">42</a>De Jézus odahívta őket, és így szólt hozzájuk: "Tudjátok, hogy azok, akik a népek fejedelmeinek számítanak, uralkodnak rajtuk, és nagyjaik hatalmaskodnak rajtuk.</span> <span class="verse"><a name="43">43</a>De nem így van közöttetek, hanem aki naggyá akar lenni közöttetek, az legyen szolgátok&#59;</span> <span class="verse"><a name="44">44</a>és aki első akar lenni közöttetek, az legyen mindenki rabszolgája.</span> <span class="verse"><a name="45">45</a>Mert az Emberfia sem azért jött, hogy neki szolgáljanak, hanem hogy ő szolgáljon, és életét adja váltságul sokakért."</span> <span class="verse"><a name="46">46</a>Azután Jerikóba értek, és amikor Jézus tanítványaival és elég nagy sokasággal kifelé ment Jerikóból, egy vak koldus, Bartimeus, a Timeus fia ült az út mellett.</span> <span class="verse"><a name="47">47</a>Amikor meghallotta, hogy a názereti Jézus az, így kiáltott fel: "Dávid Fia, Jézus, könyörülj rajtam!"</span> <span class="verse"><a name="48">48</a>Többen is rászóltak, hogy hallgasson, ő azonban annál inkább kiáltozott: "Dávid Fia, könyörülj rajtam!"</span> <span class="verse"><a name="49">49</a>Jézus megállt és ezt mondta: "Hívjátok ide!" Odahívták a vakot ezekkel a szavakkal: "Bízzál! Kelj fel! Hív téged!"</span> <span class="verse"><a name="50">50</a>Ő pedig ledobta felsőruháját, felugrott, és odament Jézushoz.</span> <span class="verse"><a name="51">51</a>Jézus megkérdezte tőle: "Mit kívánsz, mit tegyek veled?" A vak ezt mondta: "Mester, hogy újra lássak."</span> <span class="verse"><a name="52">52</a>Jézus ekkor így szólt hozzá: "Menj el, a hited megtartott téged." És azonnal újra látott, és követte őt az úton.</span> </p></div</div></div></body></html>