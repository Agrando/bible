<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/mark">Mark</a> &gt <strong>Chapter 1</strong></div><p><span class="verse"><a name="1">1</a>Jézus Krisztus, az Isten Fia evangéliumának kezdete,</span> <span class="verse"><a name="2">2</a>amint meg van írva Ézsaiás próféta könyvében: "Íme, elküldöm előtted követemet, aki elkészíti utadat&#59;</span> <span class="verse"><a name="3">3</a>kiáltó hangja szól a pusztában: Készítsétek az Úr útját, tegyétek egyenessé ösvényeit!"</span> <span class="verse"><a name="4">4</a>Történt pedig, hogy János keresztelt a pusztában, és hirdette a megtérés keresztségét a bűnök bocsánatára.</span> <span class="verse"><a name="5">5</a>Akkor kiment hozzá Júdea egész vidéke, kimentek a jeruzsálemiek is mind, és - amikor megvallották bűneiket - megkeresztelte őket a Jordán vizében.</span> <span class="verse"><a name="6">6</a>János ruhája teveszőrből volt, derekán bőrövet viselt, sáskát evett, meg erdei mézet,</span> <span class="verse"><a name="7">7</a>és ezt hirdette: "Utánam jön, aki erősebb nálam, és én még arra sem vagyok méltó, hogy lehajolva saruja szíját megoldjam.</span> <span class="verse"><a name="8">8</a>Én vízzel kereszteltelek meg titeket, ő pedig Szentlélekkel fog megkeresztelni."</span> <span class="verse"><a name="9">9</a>Történt pedig azokban a napokban, hogy eljött Jézus a galileai Názeretből, és megkeresztelte őt János a Jordánban.</span> <span class="verse"><a name="10">10</a>És amikor jött ki a vízből, látta, hogy megnyílik a menny, és leszáll rá a Lélek mint egy galamb&#59;</span> <span class="verse"><a name="11">11</a>a mennyből pedig hang hallatszott: "Te vagy az én szeretett Fiam, benned gyönyörködöm."</span> <span class="verse"><a name="12">12</a>A Lélek pedig azonnal kivitte a pusztába.</span> <span class="verse"><a name="13">13</a>Negyven napig volt a pusztában, miközben kísértette a Sátán. Vadállatokkal volt együtt, és angyalok szolgáltak neki.</span> <span class="verse"><a name="14">14</a>Miután Jánost fogságba vetették, elment Jézus Galileába, és így hirdette az Isten evangéliumát:</span> <span class="verse"><a name="15">15</a>"Betelt az idő, és elközelített már az Isten országa: térjetek meg, és higgyetek az evangéliumban."</span> <span class="verse"><a name="16">16</a>Amikor a Galileai-tenger partján járt, meglátta Simont és Andrást, a Simon testvérét, amint hálót vetettek a tengerbe, mivel halászok voltak&#59;</span> <span class="verse"><a name="17">17</a>és így szólt hozzájuk Jézus: "Jöjjetek utánam, és emberhalászokká teszlek benneteket."</span> <span class="verse"><a name="18">18</a>Erre azok a hálókat otthagyva azonnal követték őt.</span> <span class="verse"><a name="19">19</a>Amikor kissé továbbment, meglátta Jakabot, a Zebedeus fiát és Jánost, a testvérét, amint a hálóikat rendezgették a hajóban&#59;</span> <span class="verse"><a name="20">20</a>és azonnal elhívta őket, azok pedig apjukat, Zebedeust a napszámosokkal együtt a hajóban hagyva, elmentek őutána.</span> <span class="verse"><a name="21">21</a>Ezután elmentek Kapernaumba. Szombaton azonnal a zsinagógába ment, és tanított.</span> <span class="verse"><a name="22">22</a>Álmélkodtak a tanításán, mert úgy tanította őket, mint akinek hatalma van, nem pedig úgy, mint az írástudók.</span> <span class="verse"><a name="23">23</a>Éppen ott volt a zsinagógában egy tisztátalan lélektől megszállott ember, aki így kiáltott fel:</span> <span class="verse"><a name="24">24</a>"Mi közünk hozzád, Názáreti Jézus? Azért jöttél, hogy elpusztíts minket? Tudom rólad, ki vagy: az Isten Szentje."</span> <span class="verse"><a name="25">25</a>Jézus ráparancsolt: "Némulj el, és menj ki belőle!"</span> <span class="verse"><a name="26">26</a>A tisztátalan lélek pedig megrázta azt az embert, hangosan kiáltott, és kiment belőle.</span> <span class="verse"><a name="27">27</a>Mindnyájan annyira megdöbbentek, hogy ezt kérdezgették egymástól: "Milyen új tanítás ez? Hatalommal parancsol a tisztátalan lelkeknek is és azok engedelmeskednek neki."</span> <span class="verse"><a name="28">28</a>És gyorsan elterjedt Jézus híre mindenfelé, Galilea egész környékén.</span> <span class="verse"><a name="29">29</a>Mindjárt ezután kimentek a zsinagógából, és Jézus elment Jakabbal és Jánossal együtt Simon és András házába.</span> <span class="verse"><a name="30">30</a>Simon anyósa lázasan feküdt, és mindjárt szóltak felőle Jézusnak,</span> <span class="verse"><a name="31">31</a>aki odamenve megfogta a kezét, és talpra állította, úgyhogy az asszonyt elhagyta a láz, és szolgált nekik.</span> <span class="verse"><a name="32">32</a>Estefelé pedig, amikor lement a nap, hozzávittek minden beteget és megszállottat&#59;</span> <span class="verse"><a name="33">33</a>az egész város összegyűlt az ajtó előtt.</span> <span class="verse"><a name="34">34</a>Sok, különféle betegségben sínylődőt meggyógyított&#59; sok ördögöt is kiűzött, és nem engedte beszélni az ördögöket&#59; azok ugyanis felismerték őt.</span> <span class="verse"><a name="35">35</a>Nagyon korán, a hajnali szürkületkor felkelt, kiment, elment egy lakatlan helyre, és ott imádkozott.</span> <span class="verse"><a name="36">36</a>Simon és a vele levők azonban utána siettek,</span> <span class="verse"><a name="37">37</a>és amikor megtalálták, így szóltak hozzá: "Mindenki téged keres."</span> <span class="verse"><a name="38">38</a>Ő pedig ezt mondta nekik: "Menjünk máshova, a szomszédos helységekbe, hogy ott is hirdessem az igét, mert azért jöttem."</span> <span class="verse"><a name="39">39</a>És elment Galilea-szerte a zsinagógákba, hirdette az igét, és kiűzte az ördögöket.</span> <span class="verse"><a name="40">40</a>Odament hozzá egy leprás, aki könyörögve és térdre borulva így szólt hozzá: "Ha akarod, meg tudsz tisztítani."</span> <span class="verse"><a name="41">41</a>Jézus megszánta, kezét kinyújtva megérintette, és így szólt hozzá: "Akarom, tisztulj meg!"</span> <span class="verse"><a name="42">42</a>És azonnal eltávozott róla a lepra, és megtisztult.</span> <span class="verse"><a name="43">43</a>Jézus erélyesen rászólva azonnal elküldte,</span> <span class="verse"><a name="44">44</a>és ezt mondta neki: "Vigyázz, senkinek semmit el ne mondj, hanem menj el, mutasd meg magadat a papnak, és ajánld fel tisztulásodért, amit Mózes rendelt - bizonyságul nekik!"</span> <span class="verse"><a name="45">45</a>Az pedig elment, és elkezdte mindenfelé hirdetni és híresztelni az esetet, úgyhogy Jézus nem mehetett többé nyíltan városba, hanem kint, lakatlan helyeken tartózkodott, és oda mentek hozzá mindenfelől.</span> </p></div</div></div></body></html>