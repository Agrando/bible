<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Járjátok be Jeruzsálem utcáit, nézzetek szét, tudakozódjatok, kutassátok át tereit! Található-e, van-e olyan ember, aki törvény szerint él, és igazságra törekszik? Akkor megbocsátok ennek a városnak!</span> <span class="verse"><a name="2">2</a>Még ha azt mondják is: Él az ÚR! - akkor is hamisan esküsznek!</span> <span class="verse"><a name="3">3</a>Pedig te, URam, az igazságot nézed. Megverted őket, de nem fájt nekik, irtottad őket, de nem akarták megfogadni az intést. Kőkemény maradt az arcuk, nem akartak megtérni.</span> <span class="verse"><a name="4">4</a>Azt gondoltam, hogy csak a nincstelenek ilyen oktalanok, mert nem ismerik az ÚR útját, Istenük törvényét.</span> <span class="verse"><a name="5">5</a>Elmegyek hát az előkelőkhöz, és beszélek velük, ők biztosan ismerik az ÚR útját, Istenük törvényét! De éppen ők törték össze ezt az igát, szaggatták le a köteleket!</span> <span class="verse"><a name="6">6</a>Azért leteríti őket az erdőből kijövő oroszlán, elpusztítja őket a pusztai farkas&#59; párduc ólálkodik városaiknál, széttépi, aki csak kijön onnan. Mert sokszor vétkeztek, súlyosan tévelyegnek.</span> <span class="verse"><a name="7">7</a>Hogyan bocsáthatnék meg neked? Hiszen fiaid elhagytak engem, és nem Istenre esküsznek. Jól tartottam őket, mégis házasságtörők, és parázna nő házában tolongnak.</span> <span class="verse"><a name="8">8</a>Viháncoló ménekké lettek, mindegyik a más feleségére nyerít.</span> <span class="verse"><a name="9">9</a>Ne toroljam meg ezeket - így szól az ÚR -, és ne álljak bosszút az ilyen népen?</span> <span class="verse"><a name="10">10</a>Menjetek föl szőlőhegyeire, és pusztítsátok, de ne vessetek véget neki! Távolítsátok el vadhajtásait, mert nem az ÚRéi azok!</span> <span class="verse"><a name="11">11</a>Bizony, egészen hűtlen lett hozzám Izráel és Júda háza - így szól az ÚR.</span> <span class="verse"><a name="12">12</a>Megtagadták az URat, és ezt mondták: Nincsen ő, nem érhet bennünket veszedelem, nem látunk fegyvert és éhínséget.</span> <span class="verse"><a name="13">13</a>A próféták csak fecsegnek, és nem az ige szól belőlük. Csak ennyibe kell venni őket!</span> <span class="verse"><a name="14">14</a>Azért ezt mondja az ÚR, a Seregek Istene: Mivel ti így beszéltek, most én tűzzé teszem igémet a szádban, ezt a népet pedig fává, hogy megeméssze őket.</span> <span class="verse"><a name="15">15</a>Egy messziről való népet hozok majd ellened, Izráel háza! - így szól az ÚR. Régi nép ez, ősidőből való nép, olyan nép, amelynek nyelvét sem ismered, nem érted, mit beszél.</span> <span class="verse"><a name="16">16</a>Tegze olyan, mint a nyitott sír, mindnyájan hősök.</span> <span class="verse"><a name="17">17</a>Megemészti aratásodat és kenyeredet, megemészti fiaidat és leányaidat, megemészti juhaidat és marháidat, megemészti szőlődet és fügefádat. Erős városaidat pedig, amelyekben bízol, fegyverrel rombolja le.</span> <span class="verse"><a name="18">18</a>De még akkor sem vetek véget nektek - így szól az ÚR.</span> <span class="verse"><a name="19">19</a>Ha pedig azt kérdezik: Miért tette velünk mindezt Istenünk, az ÚR? - akkor így felelj nekik: Ahogyan elhagytatok engem, és idegen isteneknek szolgáltatok országotokban, ugyanúgy fogtok idegeneknek szolgálni olyan országban, amely nem a tiétek.</span> <span class="verse"><a name="20">20</a>Mondjátok meg Jákób házának, és hirdessétek Júdában:</span> <span class="verse"><a name="21">21</a>Halljátok csak, oktalan és esztelen nép, amelynek van szeme, de nem lát, van füle, de nem hall!</span> <span class="verse"><a name="22">22</a>Nem féltek engem - így szól az ÚR -, nem remegtek tőlem? Hiszen én szabtam határt homokból a tengernek, örökké tartó gátként, melyet nem hághat át. Ostromolja ugyan, de nem bír vele, hullámai zúgnak, de nem hághatják át.</span> <span class="verse"><a name="23">23</a>De ennek a népnek lázongó és dacos szíve van, állandóan lázadozik.</span> <span class="verse"><a name="24">24</a>Eszükbe sem jut, hogy féljék Istenüket, az URat, aki az őszi és a tavaszi esőt megadja a maga idejében, és biztosítja az aratásra rendelt heteket.</span> <span class="verse"><a name="25">25</a>Bűneitek miatt elmaradnak ezek, vétkeitek miatt elestek e javaktól!</span> <span class="verse"><a name="26">26</a>Mert bűnösök vannak népem között, orvul leselkednek, mint a madarászok, tőrt vetnek, hogy embereket fogjanak.</span> <span class="verse"><a name="27">27</a>Mint a madárral teli kosár, úgy tele van házuk alattomossággal: így lettek hatalmasok és gazdagok.</span> <span class="verse"><a name="28">28</a>Meghíztak, kövérek, gonosz beszédükben nem ismernek határt, nem hoznak ítéletet az árvák ügyében, hogy boldogulhassanak, a szegények igazát nem védik meg.</span> <span class="verse"><a name="29">29</a>Ne toroljam meg ezeket - így szól az ÚR -, és ne álljak bosszút az ilyen népen?!</span> <span class="verse"><a name="30">30</a>Szörnyű és borzasztó dolgok történnek az országban:</span> <span class="verse"><a name="31">31</a>A próféták hazugságot prófétálnak, a papok tetszésük szerint hatalmaskodnak, népem pedig ezt szereti! De mit tesznek majd, ha itt lesz a vég?!</span> </p></div</div></div></body></html>