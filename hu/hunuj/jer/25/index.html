<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Ez az ige szólt Jeremiáshoz Júda egész népéről, Jójákimnak, Jósiás fiának, Júda királyának a negyedik esztendejében, amely Nebukadneccarnak, Babilónia királyának első esztendeje volt.</span> <span class="verse"><a name="2">2</a>Ezt hirdette Jeremiás próféta Júda egész népének és Jeruzsálem minden lakosának:</span> <span class="verse"><a name="3">3</a>Jósiásnak, Ámón fiának, Júda királyának a tizenharmadik esztendejétől fogva a mai napig, tehát huszonhárom éven át szólt hozzám az ÚR igéje, én pedig hirdettem nektek, idejében hirdettem, de ti nem hallgattátok meg.</span> <span class="verse"><a name="4">4</a>Az ÚR elküldte hozzátok szolgáit, a prófétákat, idejében küldte, de ti nem hallgattatok és nem figyeltetek rájuk, meg sem hallgattátok őket.</span> <span class="verse"><a name="5">5</a>A próféták ezt mondták: Térjen meg mindenki a maga gonosz útjáról és gaztetteiből! Akkor mindörökké azon a földön laktok, amelyet nektek és őseiteknek adott az ÚR.</span> <span class="verse"><a name="6">6</a>Ne kövessetek más isteneket, ne tiszteljétek és ne imádjátok őket! Ne bosszantsatok engem kezetek csinálmányaival, hogy rosszat ne tegyek veletek!</span> <span class="verse"><a name="7">7</a>De ti nem hallgattatok rám - így szól az ÚR -, csak azért, hogy bosszantsatok kezetek csinálmányaival, saját károtokra.</span> <span class="verse"><a name="8">8</a>Azért ezt mondja a Seregek URa: Mivel nem hallgattatok beszédemre,</span> <span class="verse"><a name="9">9</a>elhozatom észak valamennyi népét - így szól az ÚR -, meg szolgámat, Nebukadneccart, Babilónia királyát. Rázúdítom erre az országra, lakóira és valamennyi szomszédos népre. Kiirtom őket, megborzad és felszisszen, aki látja, mert örökre romhalmazzá teszem őket.</span> <span class="verse"><a name="10">10</a>Megszüntetem náluk a vidám örvendezés zaját, a vőlegény és a menyasszony örömét, a malomzúgást és a mécsvilágot.</span> <span class="verse"><a name="11">11</a>Ez az ország szörnyű romhalmazzá lesz, és ezek a népek Babilónia királyának fognak szolgálni hetven esztendeig.</span> <span class="verse"><a name="12">12</a>De ha majd eltelik a hetven esztendő, megbüntetem Babilónia királyát és népét - így szól az ÚR -, meg a káldeusok országát bűnei miatt, és pusztává teszem örökre.</span> <span class="verse"><a name="13">13</a>Mert beteljesítem mindazt, amit erről az országról mondtam, mindazt, ami meg van írva ebben a könyvben, amit Jeremiás a népekről prófétált.</span> <span class="verse"><a name="14">14</a>Ők is szolgálni fognak hatalmas népeknek és nagy királyoknak. Így fizetek meg nekik tetteikért, amelyeket saját kezükkel követtek el.</span> <span class="verse"><a name="15">15</a>Ezt mondta nekem az ÚR, Izráel Istene: Vedd el kezemből ezt a serleget, amelyben a harag bora van, és adj inni belőle minden népnek, amelyhez küldelek.</span> <span class="verse"><a name="16">16</a>Igyanak és tántorogjanak eszeveszetten a fegyver miatt, amelyet én küldök ellenük!</span> <span class="verse"><a name="17">17</a>Elvettem a serleget az ÚR kezéből, és inni adtam minden népnek, amelyhez küldött az ÚR:</span> <span class="verse"><a name="18">18</a>Jeruzsálemnek és Júda városainak, királyainak és vezetőinek, hogy romhalmazzá tegye azokat. Megborzad és felszisszen, aki látja, és ócsárolja őket. Így van ez ma is.</span> <span class="verse"><a name="19">19</a>Inni adtam a fáraónak, Egyiptom királyának, szolgáinak, vezéreinek és egész népének&#59;</span> <span class="verse"><a name="20">20</a>minden keverék népnek és Úc földje minden királyának&#59; a filiszteusok országa valamennyi királyának: Askelónnak, Gázának, Ekrónnak és az Asdódban megmaradtaknak,</span> <span class="verse"><a name="21">21</a>továbbá Edómnak, Móábnak és az ammóniaknak,</span> <span class="verse"><a name="22">22</a>Tírusz minden királyának, Szidón minden királyának és a tengeri szigetek királyainak:</span> <span class="verse"><a name="23">23</a>Dedánnak, Témának, Búznak és mindazoknak, akik körülnyírt hajúak&#59;</span> <span class="verse"><a name="24">24</a>Arábia összes királyának és a keverék népek minden királyának, akik a pusztában laknak,</span> <span class="verse"><a name="25">25</a>Zimri összes királyának, Élám összes királyának és Média összes királyának,</span> <span class="verse"><a name="26">26</a>észak összes királyának, a közelieknek és távoliaknak egyaránt, a föld minden országának, ahány csak van a föld színén. Legvégül Sésak királyának is kell innia!</span> <span class="verse"><a name="27">27</a>Mondd nekik: Így szól a Seregek URa, Izráel Istene: Igyatok, részegedjetek le, és hányjatok! Ejtsen el benneteket az ellenetek küldött fegyver, ne tudjatok fölkelni!</span> <span class="verse"><a name="28">28</a>Ha pedig nem akarják elvenni kezedből a serleget, hogy igyanak belőle, ezt mondd nekik: Így szól a Seregek URa: Ki kell innotok!</span> <span class="verse"><a name="29">29</a>Mert ha először arra a városra hoztam romlást, amelyet az én nevemről neveztek el, ti talán büntetlenül maradhattok? Nem maradtok büntetlenül! Mert a föld minden lakója ellen fegyvert küldök - így szól a Seregek URa.</span> <span class="verse"><a name="30">30</a>Te pedig prófétálj nekik ezekkel a szavakkal: Harsog az ÚR a magasban, mennydörög szent hajlékában, harsányan rákiált legelőjére, az ország minden lakójára&#59; szőlőtaposók módján kiált,</span> <span class="verse"><a name="31">31</a>zúgása eljut a föld végéig. Mert pere van az ÚRnak a népekkel, megítél minden embert, a bűnösöket kardélre hányja - így szól az ÚR.</span> <span class="verse"><a name="32">32</a>Ezt mondja a Seregek URa: Indul a vész néptől néphez, nagy forgószél támad a föld végéről.</span> <span class="verse"><a name="33">33</a>Azon a napon annyi embert öl meg az ÚR a föld egyik szélétől a föld másik széléig, hogy nem tudják elsiratni, sem összegyűjteni, sem eltemetni őket: trágyaként hevernek szerte a földön.</span> <span class="verse"><a name="34">34</a>Jajgassatok, pásztorok, kiáltozzatok, fetrengjetek, ti vezetői a nyájnak, mert eljött rátok a mészárlás ideje&#59; összetörtök, mint amikor leesik a drága edény!</span> <span class="verse"><a name="35">35</a>Nincs hová futniuk a pásztoroknak, és menekülniük a nyáj vezetőinek.</span> <span class="verse"><a name="36">36</a>Hangzik már a pásztorok kiáltása, a nyáj vezetőinek jajgatása, mert elpusztította legelőiket az ÚR.</span> <span class="verse"><a name="37">37</a>Kihaltak a békés delelőhelyek az ÚR izzó haragja miatt.</span> <span class="verse"><a name="38">38</a>Elhagyta rejtekhelyét az oroszlánkölyök is, hiszen pusztává lett a föld a nyomorgató kardja és izzó haragja miatt.</span> </p></div</div></div></body></html>