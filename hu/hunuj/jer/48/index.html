<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Móábról ezt mondja a Seregek URa, Izráel Istene: Jaj Nebónak, mert elpusztul! Kirjátaim megszégyenül, elfoglalják, Miszgáb megszégyenül, összezúzzák.</span> <span class="verse"><a name="2">2</a>Odavan már Móáb dicsősége, Hesbónban gonosz tervet szőnek ellene: Jertek, irtsuk ki a népek közül! Te is elnémulsz, Madmén, utolér a fegyver!</span> <span class="verse"><a name="3">3</a>Kiáltás hangzik Hórónaimból a pusztulás és nagy romlás miatt.</span> <span class="verse"><a name="4">4</a>Összeomlott Móáb, kiáltásuk Cóárig hangzik.</span> <span class="verse"><a name="5">5</a>Keservesen sírva mennek föl a Luhít-hágón, Hórónaim lejtőjén jajkiáltás hangzik az ellenség pusztítása miatt.</span> <span class="verse"><a name="6">6</a>Meneküljetek, mentsétek meg életeteket, és legyetek olyanok, mint bokor a pusztában!</span> <span class="verse"><a name="7">7</a>Mivel alkotásaidban és kincseidben bíztál, téged is elfoglalnak. Kemós fogságba megy papjaival és a vezetőkkel együtt.</span> <span class="verse"><a name="8">8</a>Eljön a pusztító minden város ellen, egy város sem menekül meg. Odalesz a völgy, elpusztul a fennsík, ahogyan megmondta az ÚR.</span> <span class="verse"><a name="9">9</a>Adjatok szárnyat Móábnak, hogy elszállhasson, mert városai pusztává lesznek, senki sem lakik bennük.</span> <span class="verse"><a name="10">10</a>Átkozott, aki az ÚR dolgát hanyagul végzi, átkozott, aki kíméli kardját a vértől!</span> <span class="verse"><a name="11">11</a>Gondtalanul élt Móáb ifjúsága óta, és pihent, mint seprőn a bor. Nem öntötték át egyik edényből a másikba, nem kellett fogságba mennie. Ezért maradt meg zamata, illata sem változott meg.</span> <span class="verse"><a name="12">12</a>De jön már az az idő - így szól az ÚR -, amikor csaposokat küldök hozzá, akik megcsapolják, edényeit kiürítik, korsóit összetörik.</span> <span class="verse"><a name="13">13</a>Megszégyenül Móáb Kemós miatt, ahogyan megszégyenült Izráel háza Bétel miatt, amelyben bízott.</span> <span class="verse"><a name="14">14</a>Hogyan mondhatjátok: Vitézek vagyunk, és harcra termett erős férfiak?</span> <span class="verse"><a name="15">15</a>Elpusztul Móáb, városait megszállják, válogatott ifjai vágóhídra kerülnek! - így szól a Király, Seregek URa a neve.</span> <span class="verse"><a name="16">16</a>Közeledik Móáb veszedelme, nagyon gyorsan eléri romlása.</span> <span class="verse"><a name="17">17</a>Szánakozzatok rajta, kik körülötte laktok, mindenki, aki ismeri nevét! Mondjátok: Jaj, de összetört az erős bot, az ékes pálca!</span> <span class="verse"><a name="18">18</a>Szállj le dicsőségedből, ülj a porba, Díbón lakossága, mert Móáb pusztítója fölvonult ellened, lerombolja erődeidet!</span> <span class="verse"><a name="19">19</a>Állj ki az útra, nézz körül, Aróér lakossága! Kérdezd a futva menekülőt: Mondd, mi történt?</span> <span class="verse"><a name="20">20</a>Megszégyenült Móáb, összezúzták! Jajgassatok és kiáltsatok, hirdessétek az Arnón mellett, hogy elpusztult Móáb!</span> <span class="verse"><a name="21">21</a>Eljött az ítélet a sík földre: Hólónra, Jahcára és Méfáatra,</span> <span class="verse"><a name="22">22</a>Díbónra, Nebóra és Bét-Diblátaimra,</span> <span class="verse"><a name="23">23</a>Kirjátaimra, Bét-Gámúlra és Bét-Meónra,</span> <span class="verse"><a name="24">24</a>Kerijjótra, Bocrára és Móáb országának összes városára közel és távol.</span> <span class="verse"><a name="25">25</a>Letörték Móáb szarvát, és karját összezúzták! - így szól az ÚR.</span> <span class="verse"><a name="26">26</a>Itassátok le Móábot, mert felfuvalkodott az ÚRral szemben! Tenyereljen bele a maga okádásába, és legyen nevetségessé ő is!</span> <span class="verse"><a name="27">27</a>Teelőtted is nevetséges volt Izráel, és mintha a tolvajok közé tartozott volna, valahányszor beszéltél róla, gúnyosan csóváltad a fejed!</span> <span class="verse"><a name="28">28</a>Hagyjátok el a városokat, és lakjatok a kősziklán, Móáb lakosai! Legyetek olyanok, mint a galamb, amely a barlangok nyílásában fészkel!</span> <span class="verse"><a name="29">29</a>Hallottunk Móáb gőgjéről, hogy milyen gőgös, büszke és dölyfös, fennhéjázó és kevély szívű.</span> <span class="verse"><a name="30">30</a>Tudom, hogy milyen féktelen - így szól az ÚR -, hazug a fecsegése, hamisak tettei.</span> <span class="verse"><a name="31">31</a>Ezért jajgatok Móáb miatt, sóhajtozom egész Móábért, sóhajtozom Kír-Heresz lakóiért.</span> <span class="verse"><a name="32">32</a>Jobban siratlak, mint Jazért, Szibmá szőlője! Hajtásaid a tengeren túlra nyúltak, Jazérig elértek, de gyümölcsszedésedre és szüretedre rátört a pusztító!</span> <span class="verse"><a name="33">33</a>Odalett az öröm és a vigadozás Móáb földjéről és kertjeiből. A sajtóból kifogyott a bor, nem taposnak kurjongatva, nem is hallatszik kurjantás.</span> <span class="verse"><a name="34">34</a>Hesbón és Elálé kiáltása Jahacig ér, hangjuk Cóártól Hórónaimig és Eglat-Selisijjáig hallatszik, mert Nimrím vizei is elapadnak.</span> <span class="verse"><a name="35">35</a>Elpusztítom Móábban - így szól az ÚR -, aki az áldozóhalmon áldozik, és isteneinek tömjénez.</span> <span class="verse"><a name="36">36</a>Ezért sír a szívem Móábért, mint a fuvola&#59; sír a szívem Kír-Heresz lakóiért, mint a fuvola. Mert elveszett mindene, amit szerzett.</span> <span class="verse"><a name="37">37</a>Minden fej kopaszra van nyírva, minden szakáll le van vágva, minden kéz össze van vagdosva, minden derékon zsákruha.</span> <span class="verse"><a name="38">38</a>Móábban minden háztetőn és minden téren gyászolnak, mert összetörtem Móábot, mint egy edényt, amely nem kell senkinek - így szól az ÚR.</span> <span class="verse"><a name="39">39</a>Jaj, de összetört Móáb! Jajgassatok! Jaj, de szégyenletesen megfutamodott! Nevetséges lett Móáb, elrettennek tőle szomszédai.</span> <span class="verse"><a name="40">40</a>Ezt mondja az ÚR: Lecsap Móábra, mint a sas, kiterjesztett szárnnyal.</span> <span class="verse"><a name="41">41</a>Elfoglalja a városokat, beveszi a várakat. Olyan lesz azon a napon Móáb vitézeinek a szíve, mint a vajúdó asszony szíve.</span> <span class="verse"><a name="42">42</a>Elpusztul Móáb, nem lesz többé, mert felfuvalkodott az ÚRral szemben.</span> <span class="verse"><a name="43">43</a>Rettegés, verem és csapda fenyeget téged, Móáb lakossága - így szól az ÚR.</span> <span class="verse"><a name="44">44</a>Aki a rettegés miatt menekül, verembe esik, és aki feljön a veremből, kelepce fogja meg, mert elhozom Móábra a büntetés esztendejét! - így szól az ÚR.</span> <span class="verse"><a name="45">45</a>Hesbón árnyékában állnak meg erőtlenül a menekülők. De tűz csap ki Hesbónból, és láng Szíhón palotájából, megégeti Móáb halántékát és a lármázók koponyáját.</span> <span class="verse"><a name="46">46</a>Jaj neked, Móáb! Elpusztul Kemós népe, mert fiaidat fogságba viszik, és leányaidat rabságba.</span> <span class="verse"><a name="47">47</a>De majd jóra fordítom Móáb sorsát az utolsó időben - így szól az ÚR. Eddig tart Móáb ítélete.</span> </p></div</div></div></body></html>