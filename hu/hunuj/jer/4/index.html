<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/jer/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/jer">Jeremiah</a> &gt <strong>Chapter 4</strong></div><p><span class="verse"><a name="1">1</a>Ha meg akarsz térni Izráel - így szól az ÚR -, hozzám térj meg! Ha eltávolítod színem elől förtelmes bálványaidat, ne ingadozz!</span> <span class="verse"><a name="2">2</a>Ha őszintén esküszöl az élő ÚRra, a törvénynek és az igazságnak megfelelően, akkor áldást kapnak tőle a népek, és vele dicsekszenek.</span> <span class="verse"><a name="3">3</a>Ezt mondja az ÚR a júdaiaknak és a jeruzsálemieknek: Szántsatok fel új szántóföldet, ne vessetek a tövisek közé!</span> <span class="verse"><a name="4">4</a>Az ÚRért metélkedjetek körül, szívetek előbőrét távolítsátok el, Júda férfiai és Jeruzsálem lakói! Különben fellángol haragom, mint a tűz, és égni fog olthatatlanul gonosztetteitek miatt!</span> <span class="verse"><a name="5">5</a>Adjátok hírül Júdában, hirdessétek Jeruzsálemben, és mondjátok: Fújjátok meg a kürtöt országszerte! Kiáltsatok teljes erővel, és mondjátok: Gyülekezzetek, menjünk a megerősített városokba!</span> <span class="verse"><a name="6">6</a>Sion felé mutassátok az irányt, fussatok megállás nélkül, mert veszedelmet hozok észak felől, és nagy pusztulást!</span> <span class="verse"><a name="7">7</a>Előjött az oroszlán a bozótból, elindult a népek pusztítója, kijött a helyéről, hogy pusztává tegye országodat&#59; városaid romba dőlnek, lakatlanná válnak.</span> <span class="verse"><a name="8">8</a>Öltsetek azért zsákruhát, sírjatok és jajgassatok, mert nem fordult el rólunk az ÚR izzó haragja!</span> <span class="verse"><a name="9">9</a>Azon a napon - így szól az ÚR - odalesz a király bátorsága és a vezérek bátorsága. A papok elszörnyednek, a próféták elképednek,</span> <span class="verse"><a name="10">10</a>és ezt mondják: Ó, Uram, URam! De nagyon rászedted ezt a népet és Jeruzsálemet, amikor azt mondtad, hogy békességünk lesz, pedig fegyver fenyegeti életünket.</span> <span class="verse"><a name="11">11</a>Abban az időben ezt mondják majd ennek a népnek és Jeruzsálemnek: Heves szél fúj a hegytetőkről a pusztában népem leányára. Nem a gabona szeleléséhez és tisztításához való.</span> <span class="verse"><a name="12">12</a>Erősebb szél ez annál, rám is támad, azért most én is ítéletet hirdetek fölöttük.</span> <span class="verse"><a name="13">13</a>Úgy jön, mint a fellegek, harci kocsijai mint a forgószél, lovai gyorsabbak a sasoknál. Jaj nekünk, elvesztünk!</span> <span class="verse"><a name="14">14</a>Tisztítsd meg szívedet a gonosztól, ó, Jeruzsálem, hogy megszabadulhass! Meddig maradnak még benned álnok gondolataid?</span> <span class="verse"><a name="15">15</a>Hírnök szava hangzik Dánból, vészhirdetőé Efraim hegyéről.</span> <span class="verse"><a name="16">16</a>Figyelmeztessétek a népeket, vigyétek hírül Jeruzsálemnek: Ostromlók jönnek messze földről, kiáltoznak Júda városai ellen.</span> <span class="verse"><a name="17">17</a>Mint mezőőrök veszik körül, mert pártot ütött ellenem - így szól az ÚR.</span> <span class="verse"><a name="18">18</a>A te utaid és tetteid okozták ezt. A te gonoszságod miatt történik ez. Bizony, keserves, a szívedig ér.</span> <span class="verse"><a name="19">19</a>Ó, hogy gyötrődik egész bensőm, elszorul a szívem! Háborog a szívem, nem hallgathatok, mert lelkemben hallom már a kürtszót, a harci riadót!</span> <span class="verse"><a name="20">20</a>Romlás romlást ér, elpusztul az egész ország. Hirtelen pusztulnak el sátraim, egy pillanat alatt sátorponyváim.</span> <span class="verse"><a name="21">21</a>Meddig kell még hadijelvényt látnom és kürtszót hallanom?</span> <span class="verse"><a name="22">22</a>Bizony, bolond az én népem, nem ismernek engem! Fiaim esztelenek, nem értelmesek! Csak arra bölcsek, hogy rosszat tegyenek, de jót tenni nem tudnak!</span> <span class="verse"><a name="23">23</a>Látom a földet: kietlen és puszta, és az eget: nincs világossága!</span> <span class="verse"><a name="24">24</a>Látom a hegyeket: megrendülnek, és a halmok mind inognak!</span> <span class="verse"><a name="25">25</a>Látom, hogy nincs ember, és az ég minden madara elmenekült.</span> <span class="verse"><a name="26">26</a>Látom, hogy a dúsan termő föld pusztává lett, és minden városa összeomlott az ÚR tekintetétől, lángoló haragjától.</span> <span class="verse"><a name="27">27</a>Mert ezt mondja az ÚR: Sivár lesz az egész ország, bár véget nem vetek neki.</span> <span class="verse"><a name="28">28</a>Ezért gyászol a föld, és elsötétedik ott fenn az ég, mert kimondtam, amit határoztam, nem bánom meg, és nem térek el tőle.</span> <span class="verse"><a name="29">29</a>A lovasok és íjászok kiáltozásától menekül az egész város. Bemennek a sűrű erdőbe, és felmásznak a sziklákra. Minden város elhagyott lesz, senki sem lakik bennük.</span> <span class="verse"><a name="30">30</a>Hát te, pusztulásra ítélt, mit csinálsz? Bíborba öltözöl, aranyékszerekkel ékesíted magad, festékkel készíted ki a szemedet? Hiába szépítgeted magad: szeretőid megvetettek, életedre törnek!</span> <span class="verse"><a name="31">31</a>Mintha vajúdó asszony hangját hallanám, az először szülő nő sikoltását. Sion leánya kitárja kezét, zihálva kiáltja: Jaj nekem, összeroskadok a gyilkosok miatt!</span> </p></div</div></div></body></html>