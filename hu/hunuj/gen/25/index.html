<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 25</strong></div><p><span class="verse"><a name="1">1</a>Ábrahám ismét megnősült, feleségének Ketúrá volt a neve.</span> <span class="verse"><a name="2">2</a>Ő szülte neki Zimránt, Joksánt, Medánt, Midjánt, Jisbákot és Súahot.</span> <span class="verse"><a name="3">3</a>Joksán nemzette Sebát és Dedánt. Dedán fiai lettek az assúriak, a letúsiak és a leummiak.</span> <span class="verse"><a name="4">4</a>Midján fiai pedig: Éfá, Éfer, Hanók, Abídá és Eldáá. Ezek mind Ketúrának a leszármazottjai.</span> <span class="verse"><a name="5">5</a>De Ábrahám Izsáknak adta mindenét,</span> <span class="verse"><a name="6">6</a>az Ábrahám másodrangú feleségeitől származó fiaknak csak ajándékokat adott Ábrahám, és még életében eltávolította őket fia, Izsák mellől kelet felé, egy keleti országba.</span> <span class="verse"><a name="7">7</a>Ábrahám életkora, amit megért, százhetvenöt év volt.</span> <span class="verse"><a name="8">8</a>Akkor elhunyt Ábrahám, meghalt késő vénségében, öregen, betelve az élettel, és elődei mellé került.</span> <span class="verse"><a name="9">9</a>Fiai, Izsák és Izmael temették el a makpélai barlangban, Efrónnak, a hettita Cóhar fiának a szántóföldjén, Mamréval szemben,</span> <span class="verse"><a name="10">10</a>azon a szántóföldön, amelyet Ábrahám a hettitáktól vett meg. Ott temették el Ábrahámot, ahol Sárát, a feleségét.</span> <span class="verse"><a name="11">11</a>Ábrahám halála után megáldotta Isten az ő fiát, Izsákot. Izsák a Lahajrói-kútnál lakott.</span> <span class="verse"><a name="12">12</a>Ez Ábrahám fiának, Izmaelnek a nemzetsége, akit az egyiptomi Hágár, Sára szolgálója szült Ábrahámnak.</span> <span class="verse"><a name="13">13</a>Így hívták Izmael fiait nevük és nemzetségük szerint: Izmael elsőszülöttje volt Nebájót, azután következett Kédár, Adbeél és Mibszám,</span> <span class="verse"><a name="14">14</a>továbbá Mismá, Dúmá és Masszá,</span> <span class="verse"><a name="15">15</a>Hadad, Témá, Jetúr, Náfis és Kédmá.</span> <span class="verse"><a name="16">16</a>Ezek Izmael fiai, és ez a nevük falvaik és sátortáboraik szerint: tizenkét fejedelem, törzseiknek megfelelően.</span> <span class="verse"><a name="17">17</a>Izmael életkora százharminckét esztendő volt. Akkor elhunyt, meghalt, és elődei mellé került.</span> <span class="verse"><a name="18">18</a>Izmael utódai Havílától Súrig tanyáztak, amely Egyiptomtól keletre, Assúr felé van. Szembeszálltak a testvértörzsekkel is.</span> <span class="verse"><a name="19">19</a>Ez Izsáknak, Ábrahám fiának a nemzetsége: Ábrahám nemzette Izsákot.</span> <span class="verse"><a name="20">20</a>Izsák negyvenesztendős volt, amikor feleségül vette Rebekát, az arám Betúél leányát, az arám Lábán húgát Paddan-Arámból.</span> <span class="verse"><a name="21">21</a>És Izsák könyörgött az ÚRnak feleségéért, mivel meddő volt. Az ÚR pedig engedett könyörgésének, úgyhogy teherbe esett Rebeka, a felesége.</span> <span class="verse"><a name="22">22</a>De a fiúk tusakodtak a méhében. Akkor ezt mondta Rebeka: Ha így van, minek is élek? Elment azért, hogy megkérdezze az URat.</span> <span class="verse"><a name="23">23</a>Az ÚR pedig ezt mondta neki: Két nép van méhedben, két nemzet válik ki belsődből: egyik nemzet erősebb lesz a másiknál, de a nagyobbik szolgál a kisebbnek!</span> <span class="verse"><a name="24">24</a>Elérkezett a szülés napja, és ikrek voltak a méhében.</span> <span class="verse"><a name="25">25</a>Kijött az első: vöröses volt, és mindenütt szőrös, mint a daróc. Ezért Ézsaunak nevezték el.</span> <span class="verse"><a name="26">26</a>Azután kijött a testvére, kezével Ézsau sarkába kapaszkodva. Ezért őt Jákóbnak nevezték el. Izsák hatvanesztendős volt, amikor ezek születtek.</span> <span class="verse"><a name="27">27</a>Amikor a fiúk felnőttek, Ézsau a vadászathoz értő, szabadban élő ember lett, Jákób ellenben szelíd sátorlakó.</span> <span class="verse"><a name="28">28</a>Ezért Izsák Ézsaut szerette, mert ízlett neki a vad, Rebeka viszont Jákóbot szerette.</span> <span class="verse"><a name="29">29</a>Egyszer Jákób valami főzeléket főzött, amikor Ézsau fáradtan jött meg a mezőről.</span> <span class="verse"><a name="30">30</a>Ézsau azt mondta Jákóbnak: Hadd egyem ebből a vörös ételből, mert fáradt vagyok! Ezért nevezték el őt Edómnak.</span> <span class="verse"><a name="31">31</a>De Jákób azt felelte: Add nekem érte azonnal az elsőszülöttségi jogodat!</span> <span class="verse"><a name="32">32</a>Ézsau ezt mondta: Én úgyis folyton halálos veszélyben vagyok, mire való nekem az elsőszülöttségi jog?</span> <span class="verse"><a name="33">33</a>Jákób azt felelte: Akkor esküdj meg nekem azonnal! Ézsau megesküdött neki, így adta el elsőszülöttségi jogát Jákóbnak.</span> <span class="verse"><a name="34">34</a>Jákób meg adott Ézsaunak kenyeret és lencsefőzeléket. És ő evett, ivott, azután fölkelt, és elment. Ennyire semmibe vette Ézsau az elsőszülöttségi jogot.</span> </p></div</div></div></body></html>