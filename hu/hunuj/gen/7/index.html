<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 7</strong></div><p><span class="verse"><a name="1">1</a>Akkor ezt mondta az ÚR Nóénak: Menj be egész házad népével a bárkába, mert csak téged látlak igaznak ebben a nemzedékben.</span> <span class="verse"><a name="2">2</a>Minden tiszta állatból hetet-hetet vigyél magaddal, hímet és nőstényt. Azokból az állatokból, amelyek nem tiszták, kettőt-kettőt, hímet és nőstényt.</span> <span class="verse"><a name="3">3</a>Az égi madarakból is hetet-hetet, hímet és nőstényt, hogy maradjon utódjuk az egész földön.</span> <span class="verse"><a name="4">4</a>Mert hét nap múlva negyven nap és negyven éjjel tartó esőt bocsátok a földre, és eltörlök a föld színéről minden élőt, amelyet alkottam.</span> <span class="verse"><a name="5">5</a>Nóé meg is tett mindent úgy, ahogyan az ÚR megparancsolta neki.</span> <span class="verse"><a name="6">6</a>Nóé hatszáz éves volt, amikor özönvíz lett a földön.</span> <span class="verse"><a name="7">7</a>Bement tehát Nóé fiaival, feleségével és fiainak feleségeivel a bárkába az özönvíz elől.</span> <span class="verse"><a name="8">8</a>A tiszta állatok közül, de a nem tiszta állatok közül is, a madarak és mindenféle földi csúszómászók közül</span> <span class="verse"><a name="9">9</a>kettő-kettő ment be Nóéhoz a bárkába: hím és nőstény, ahogyan megparancsolta Isten Nóénak.</span> <span class="verse"><a name="10">10</a>A hetedik napon özönvíz lett a földön.</span> <span class="verse"><a name="11">11</a>Nóé életének hatszázadik évében, a második hónap tizenhetedikén, fölfakadt ezen a napon a nagy mélység minden forrása, és megnyíltak az ég csatornái.</span> <span class="verse"><a name="12">12</a>Negyven nap és negyven éjjel esett az eső a földre.</span> <span class="verse"><a name="13">13</a>Még azon a napon bement Nóé és Nóé fiai, Sém, Hám és Jáfet, Nóé felesége és fiainak három felesége a bárkába,</span> <span class="verse"><a name="14">14</a>és velük együtt mindenfajta élőlény, mindenféle állat és mindenféle csúszómászó, amely csak csúszik-mászik a földön, mindenfajta repdeső állat, madarak és szárnyasok.</span> <span class="verse"><a name="15">15</a>Kettő-kettő ment be Nóéhoz a bárkába mindenféle élőlényből.</span> <span class="verse"><a name="16">16</a>Hím és nőstény ment be minden élőből&#59; bementek, ahogyan Isten parancsolta. Az ÚR pedig bezárta Nóé után az ajtót.</span> <span class="verse"><a name="17">17</a>Amikor már negyven napja tartott az özönvíz a földön, annyira megnövekedett a víz, hogy elbírta a bárkát, és az fölemelkedett a földről.</span> <span class="verse"><a name="18">18</a>A víz egyre áradt és növekedett a földön, úgyhogy a bárka a víz színén úszott.</span> <span class="verse"><a name="19">19</a>A víz egyre erősebben áradt a földön, és elborította a legmagasabb hegyeket is az ég alatt.</span> <span class="verse"><a name="20">20</a>Sőt tizenöt könyöknyit áradt a víz azután, hogy elborította a hegyeket.</span> <span class="verse"><a name="21">21</a>Elpusztult minden test, amely a földön mozgott: madár, állat és vad, a földön nyüzsgő minden féreg és minden ember.</span> <span class="verse"><a name="22">22</a>Minden meghalt, aminek az orrában élet lehelete volt, ami a szárazföldön élt.</span> <span class="verse"><a name="23">23</a>Eltörölt Isten minden élőt, amely a föld színén volt, embert és állatot, csúszómászót és égi madarat. Mindent eltörölt a földről, csak Nóé maradt meg és azok, akik vele voltak a bárkában.</span> <span class="verse"><a name="24">24</a>A víz százötven napig áradt a földön.</span> </p></div</div></div></body></html>