<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 44</strong></div><p><span class="verse"><a name="1">1</a>Azután József ezt parancsolta háza felügyelőjének: Töltsd meg ezeknek az embereknek a zsákjait élelemmel, amennyit csak el bírnak vinni, de mindegyiknek a pénzét tedd a zsákja szájába.</span> <span class="verse"><a name="2">2</a>Serlegemet, az ezüst serleget pedig tedd a legkisebbik zsákjának a szájába gabonája árával együtt! Ő eszerint cselekedett, ahogyan megmondta neki József.</span> <span class="verse"><a name="3">3</a>Reggel, amikor világos lett, útra bocsátották az embereket szamaraikkal együtt.</span> <span class="verse"><a name="4">4</a>Kimentek a városból, de még nem jártak messze, amikor József azt mondta háza felügyelőjének: Indulj, fuss utánuk azoknak az embereknek! Ha utolérted őket, ezt mondd nekik: Miért fizettetek rosszal a jóért?</span> <span class="verse"><a name="5">5</a>Hiszen ez az, amiből inni szokott az uram, sőt jósolni is ebből szokott! Rosszul tettétek, amit elkövettetek.</span> <span class="verse"><a name="6">6</a>Amikor utolérte őket, el is mondta nekik ezeket a szavakat.</span> <span class="verse"><a name="7">7</a>Ők azonban ezt felelték neki: Miért mond az én uram ilyeneket? Távol legyen szolgáidtól, hogy ilyesmit tegyenek!</span> <span class="verse"><a name="8">8</a>Hiszen azt a pénzt is visszahoztuk neked Kánaán földjéről, amit zsákjaink szájában találtunk. Hogyan loptunk volna hát urad házából ezüstöt vagy aranyat?!</span> <span class="verse"><a name="9">9</a>Akinél megtalálják szolgáid közül, az haljon meg, mi magunk meg rabszolgái leszünk uramnak.</span> <span class="verse"><a name="10">10</a>Ő ezt mondta: Legyen hát úgy, ahogyan mondtátok. De csak az lesz a rabszolgám, akinél megtalálják, ti szabadok maradtok.</span> <span class="verse"><a name="11">11</a>Erre mindegyikük sietve lerakta zsákját a földre, és kinyitotta a zsákját.</span> <span class="verse"><a name="12">12</a>Ő pedig végigkutatta azokat: a legnagyobbikén kezdte, a legkisebbikén végezte, és megtalálta a serleget Benjámin zsákjában.</span> <span class="verse"><a name="13">13</a>Akkor ezek megszaggatták felsőruhájukat, majd mindegyik fölrakta a terhet szamarára, és visszatértek a városba.</span> <span class="verse"><a name="14">14</a>Amikor Júda és testvérei bementek József házába, ő még otthon volt, és földre borultak előtte.</span> <span class="verse"><a name="15">15</a>József ezt mondta nekik: Hogy csinálhattatok ilyet? Hát nem tudjátok, hogy a magamfajta ember jósolni is szokott?</span> <span class="verse"><a name="16">16</a>Júda így felelt: Mit mondjunk az én uramnak? Mit szóljunk, és mivel igazoljuk magunkat? Isten hozta napvilágra szolgáid bűnét. Most már rabszolgái vagyunk az én uramnak mi is, meg az is, akinél a serleget megtalálták.</span> <span class="verse"><a name="17">17</a>De ő ezt mondta: Távol legyen tőlem, hogy ezt tegyem! Csak az lesz a rabszolgám, akinél a serleget megtalálták, ti pedig menjetek el apátokhoz békességgel!</span> <span class="verse"><a name="18">18</a>Ekkor Júda odalépett hozzá és ezt mondta: Kérlek, uram, hadd szóljon egy szót hozzád, uramhoz a te szolgád, és ne gerjedj haragra szolgád ellen, hiszen olyan vagy te, mint a fáraó!</span> <span class="verse"><a name="19">19</a>Amikor az én uram ezt kérdezte szolgáitól: Van-e apátok vagy testvéretek,</span> <span class="verse"><a name="20">20</a>akkor mi azt feleltük az én uramnak: Öreg apánk van nekünk, és annak egy öregkorában született fiatal gyermeke. Ennek a bátyja meghalt, és mivel ő egyedül maradt meg az anyjától, azért szereti őt az apja.</span> <span class="verse"><a name="21">21</a>Te ezt mondtad szolgáidnak: Hozzátok el őt hozzám, hadd lássam saját szememmel!</span> <span class="verse"><a name="22">22</a>Mi azt feleltük az én uramnak: Nem hagyhatja el az a fiú az apját, mert ha elhagyja, meghal az apja.</span> <span class="verse"><a name="23">23</a>Te akkor ezt mondtad szolgáidnak: Ha a legkisebb öcsétek nem jön el veletek, ne kerüljetek többé a szemem elé!</span> <span class="verse"><a name="24">24</a>Mi elmentünk apánkhoz, a te szolgádhoz, és elmondtuk neki az én uram beszédét.</span> <span class="verse"><a name="25">25</a>Mikor aztán apánk azt mondta, hogy vásároljunk megint egy kis élelmet,</span> <span class="verse"><a name="26">26</a>mi azt feleltük: Nem mehetünk el. Csak akkor megyünk el, ha velünk lesz a legkisebb testvérünk is, mert nem kerülhetünk annak az embernek a szeme elé, ha a legkisebb testvérünk nem lesz velünk.</span> <span class="verse"><a name="27">27</a>Akkor apám, a te szolgád, ezt mondta nekünk: Ti is tudjátok, hogy csak két fiút szült nekem a feleségem.</span> <span class="verse"><a name="28">28</a>Az egyik elment tőlem, és én azt gondoltam: Biztosan vadállat tépte szét, nem is láttam mindmáig.</span> <span class="verse"><a name="29">29</a>Ha ezt is elviszitek tőlem, és szerencsétlenség éri, akkor a bánat miatt juttatjátok ősz fejemet a halottak hazájába.</span> <span class="verse"><a name="30">30</a>Ha úgy térek most vissza apámhoz, a te szolgádhoz, hogy nem lesz velünk ez a fiú, akihez lelkéből ragaszkodik,</span> <span class="verse"><a name="31">31</a>és ha meglátja, hogy nincs meg a fiú, akkor meghal, és szolgáid a bánat miatt juttatják apánknak, a te szolgádnak ősz fejét a halottak hazájába.</span> <span class="verse"><a name="32">32</a>De szolgád így vállalt kezességet apámnál ezért a fiúért: Ha nem hozom vissza hozzád, egész életemben viseljem vétkem terhét apám előtt.</span> <span class="verse"><a name="33">33</a>Ezért hadd maradjon itt a te szolgád e fiú helyett uram rabszolgájaként, ez a fiú pedig menjen el testvéreivel!</span> <span class="verse"><a name="34">34</a>Mert hogyan mehetnék el apámhoz, ha ez a fiú nincs velem? Nem akarom látni azt a bajt, ami apámat éri.</span> </p></div</div></div></body></html>