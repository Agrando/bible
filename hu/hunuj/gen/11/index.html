<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 11</strong></div><p><span class="verse"><a name="1">1</a>Az egész földnek egy nyelve és egyféle beszéde volt.</span> <span class="verse"><a name="2">2</a>Amikor útnak indultak keletről, Sineár földjén egy völgyre találtak, és ott letelepedtek.</span> <span class="verse"><a name="3">3</a>Azt mondták egymásnak: Gyertek, vessünk téglát, és égessük ki jól! És a tégla lett az építőkövük, a földi szurok pedig a habarcsuk.</span> <span class="verse"><a name="4">4</a>Azután ezt mondták: Gyertek, építsünk magunknak várost és tornyot, amelynek teteje az égig érjen&#59; és szerezzünk magunknak nevet, hogy el ne széledjünk az egész föld színén.</span> <span class="verse"><a name="5">5</a>Az ÚR pedig leszállt, hogy lássa azt a várost és tornyot, amelyet az emberek építettek.</span> <span class="verse"><a name="6">6</a>Akkor ezt mondta az ÚR: Most még egy nép ez, és mindnyájuknak egy a nyelve. De ez csak a kezdete annak, amit tenni akarnak. És most semmi sem gátolja őket, hogy véghezvigyék mindazt, amit elterveznek.</span> <span class="verse"><a name="7">7</a>Menjünk csak le és zavarjuk ott össze a nyelvüket, hogy ne értsék egymás nyelvét!</span> <span class="verse"><a name="8">8</a>Így szélesztette szét őket onnan az ÚR az egész föld színére, és abbahagyták a város építését.</span> <span class="verse"><a name="9">9</a>Ezért nevezték azt Bábelnek, mert ott zavarta össze az ÚR az egész föld nyelvét, és onnan szélesztette szét őket az ÚR az egész föld színére.</span> <span class="verse"><a name="10">10</a>Ez Sém nemzetsége: Sém százéves volt, amikor Arpaksadot nemzette, két évvel az özönvíz után.</span> <span class="verse"><a name="11">11</a>Arpaksad születése után Sém ötszáz évig élt, és még nemzett fiakat és leányokat.</span> <span class="verse"><a name="12">12</a>Arpaksad harmincöt éves volt, amikor Selahot nemzette.</span> <span class="verse"><a name="13">13</a>Selah születése után Arpaksad négyszázhárom évig élt, és még nemzett fiakat és leányokat.</span> <span class="verse"><a name="14">14</a>Selah harmincéves volt, amikor Hébert nemzette.</span> <span class="verse"><a name="15">15</a>Héber születése után Selah négyszázhárom évig élt, és még nemzett fiakat és leányokat.</span> <span class="verse"><a name="16">16</a>Héber harmincnégy éves volt, amikor Peleget nemzette.</span> <span class="verse"><a name="17">17</a>Peleg születése után Héber négyszázharminc évig élt, és még nemzett fiakat és leányokat.</span> <span class="verse"><a name="18">18</a>Peleg harmincéves volt, amikor Reút nemzette.</span> <span class="verse"><a name="19">19</a>Reú születése után Peleg kétszázkilenc évig élt, és még nemzett fiakat és leányokat.</span> <span class="verse"><a name="20">20</a>Reú harminckét éves volt, amikor Szerúgot nemzette.</span> <span class="verse"><a name="21">21</a>Szerúg születése után Reú kétszázhét évig élt, és még nemzett fiakat és leányokat.</span> <span class="verse"><a name="22">22</a>Szerúg harmincéves volt, amikor Náhórt nemzette.</span> <span class="verse"><a name="23">23</a>Náhór születése után Szerúg kétszáz évig élt, és még nemzett fiakat és leányokat.</span> <span class="verse"><a name="24">24</a>Náhór huszonkilenc éves volt, amikor Tárét nemzette.</span> <span class="verse"><a name="25">25</a>Táré születése után Náhór száztizenkilenc évig élt, és még nemzett fiakat és leányokat.</span> <span class="verse"><a name="26">26</a>Amikor Táré hetvenéves volt Abrámot, Náhórt és Háránt nemzette.</span> <span class="verse"><a name="27">27</a>Ez Táré nemzetsége: Táré nemzette Abrámot, Náhórt és Háránt. Hárán nemzette Lótot.</span> <span class="verse"><a name="28">28</a>Hárán meghalt még apja életében a szülőföldjén, Úr-Kaszdimban.</span> <span class="verse"><a name="29">29</a>Abrám és Náhór feleséget vettek maguknak: Abrám feleségének Száraj volt a neve, Náhór feleségének pedig Milká volt a neve: Ő Háránnak, Milká apjának és Jiszká apjának volt a leánya.</span> <span class="verse"><a name="30">30</a>Száraj azonban meddő volt, nem volt gyermeke.</span> <span class="verse"><a name="31">31</a>Táré fogta fiát, Abrámot, és Lótot, fiának, Háránnak a fiát, és menyét, Szárajt, fiának, Abrámnak a feleségét, és elindult velük Úr-Kaszdimból, hogy Kánaán földjére menjen. Eljutottak Háránig, és ott letelepedtek.</span> <span class="verse"><a name="32">32</a>Táré kétszázöt éves volt, amikor meghalt Háránban.</span> </p></div</div></div></body></html>