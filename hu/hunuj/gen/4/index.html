<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 4</strong></div><p><span class="verse"><a name="1">1</a>Azután Ádám a feleségével, Évával hált, aki terhes lett, megszülte Kaint, és azt mondta: Fiút kaptam az ÚRtól.</span> <span class="verse"><a name="2">2</a>Majd újból szült: annak testvérét, Ábelt. Ábel juhpásztor lett, Kain pedig földművelő.</span> <span class="verse"><a name="3">3</a>Egy idő múlva Kain áldozatot vitt az ÚRnak, a föld gyümölcséből.</span> <span class="verse"><a name="4">4</a>Ábel is vitt az elsőszülött bárányokból, a kövérjükből. Az ÚR rátekintett Ábelra és áldozatára,</span> <span class="verse"><a name="5">5</a>de Kainra és áldozatára nem tekintett. Emiatt Kain nagy haragra gerjedt, és lehorgasztotta a fejét.</span> <span class="verse"><a name="6">6</a>Ekkor azt kérdezte Kaintól az ÚR: Miért gerjedtél haragra, és miért horgasztod le a fejed?</span> <span class="verse"><a name="7">7</a>Hiszen ha jól cselekszel, emelt fővel járhatsz. Ha pedig nem jól cselekszel, a bűn az ajtó előtt leselkedik, és rád vágyódik, de te uralkodjál rajta.</span> <span class="verse"><a name="8">8</a>Egyszer azt mondta Kain a testvérének, Ábelnak: Menjünk ki a mezőre! Amikor a mezőn voltak, rátámadt Kain a testvérére, Ábelra, és meggyilkolta.</span> <span class="verse"><a name="9">9</a>Akkor az ÚR ezt mondta Kainnak: Hol van Ábel, a testvéred? Kain ezt felelte: Nem tudom! Talán őrzője vagyok én a testvéremnek?</span> <span class="verse"><a name="10">10</a>De az ÚR így szólt: Mit tettél? Testvéred kiontott vére kiált hozzám a földről.</span> <span class="verse"><a name="11">11</a>Most azért légy átkozott, kitaszítva arról a földről, amely megnyitotta a száját, hogy befogadja testvéred kiontott vérét a kezedből.</span> <span class="verse"><a name="12">12</a>Ha a földet műveled, nem adja többé neked termőerejét. Bujdosó és kóborló leszel a földön.</span> <span class="verse"><a name="13">13</a>Ekkor Kain azt mondta az ÚRnak: Nagyobb a büntetésem, semhogy elhordozhatnám.</span> <span class="verse"><a name="14">14</a>Íme, elűztél ma erről a földről, el kell rejtőznöm színed elől, bujdosó és kóborló leszek a földön, és meggyilkolhat bárki, aki rám talál.</span> <span class="verse"><a name="15">15</a>De az ÚR azt felelte neki: Nem úgy lesz! Ha valaki meggyilkolja Kaint, hétszeresen kell bűnhődnie. Ezért jelet tett az ÚR Kainra, hogy senki se üsse agyon, ha rátalál.</span> <span class="verse"><a name="16">16</a>Ezután elment Kain az ÚR színe elől, és letelepedett Nód földjén, Édentől keletre.</span> <span class="verse"><a name="17">17</a>És Kain a feleségével hált, aki terhes lett, és megszülte Énókot. Majd várost épített Kain, és a fia nevéről Énóknak nevezte el.</span> <span class="verse"><a name="18">18</a>Énóknak született Írád, Írád nemzette Mehújáélt, Mehújáél nemzette Metúsáélt, és Metúsáél nemzette Lámeket.</span> <span class="verse"><a name="19">19</a>Lámek két feleséget vett magának: az egyiknek Ádá volt a neve, a másiknak Cillá.</span> <span class="verse"><a name="20">20</a>Ádá szülte Jábált. Ő lett a sátorlakók és pásztorok ősatyja.</span> <span class="verse"><a name="21">21</a>Testvérének Júbál volt a neve. Ő lett minden citerás és fuvolás ősatyja.</span> <span class="verse"><a name="22">22</a>Cillá is szült: Túbalkaint, mindenféle réz- és vasszerszám kovácsmesterét, továbbá Túbalkain húgát, Naamát.</span> <span class="verse"><a name="23">23</a>Egyszer ezt mondta Lámek a feleségeinek: Ádá és Cillá, hallgassatok szómra! Lámek asszonyai, figyeljetek mondásomra! Embert ölök, ha megsebez, gyermeket is, ha megüt.</span> <span class="verse"><a name="24">24</a>Ha hétszeres a bosszú Kainért, hetvenhétszeres az Lámekért!</span> <span class="verse"><a name="25">25</a>Ádám újból a feleségével hált, és az fiút szült, és Sétnek nevezte el, mert azt mondta: Adott nekem Isten más utódot Ábel helyett, akit meggyilkolt Kain.</span> <span class="verse"><a name="26">26</a>Sétnek is született fia, akit Enósnak nevezett el. Akkor kezdték segítségül hívni az ÚR nevét.</span> </p></div</div></div></body></html>