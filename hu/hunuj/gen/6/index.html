<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 6</strong></div><p><span class="verse"><a name="1">1</a>Történt pedig, hogy amikor az emberek kezdtek elszaporodni a földön, és leányaik születtek,</span> <span class="verse"><a name="2">2</a>látták az istenfiak, hogy szépek az emberek leányai, ezért feleségül vették közülük mindazokat, akiket kiszemeltek maguknak.</span> <span class="verse"><a name="3">3</a>Akkor ezt mondta az ÚR: Ne maradjon lelkem örökké az emberben, hiszen ő csak test. Legyen az életkora százhúsz esztendő.</span> <span class="verse"><a name="4">4</a>Abban az időben, amikor az istenfiak bementek az emberek leányaihoz, és azok gyermekeket szültek nekik - sőt még azután is -, óriások éltek a földön. Ők azok a vitézkedők, akik ősidőktől fogva hírnevesek voltak.</span> <span class="verse"><a name="5">5</a>Amikor látta az ÚR, hogy az emberi gonoszság mennyire elhatalmasodott a földön, és hogy az ember szívének minden szándéka és gondolata szüntelenül csak gonosz,</span> <span class="verse"><a name="6">6</a>megbánta az ÚR, hogy embert alkotott a földön, és megszomorodott szívében.</span> <span class="verse"><a name="7">7</a>Azért ezt mondta az ÚR: Eltörlöm a föld színéről az embert, akit teremtettem&#59; az emberrel együtt az állatokat, a csúszómászókat és az égi madarakat is, mert megbántam, hogy alkottam őket.</span> <span class="verse"><a name="8">8</a>De Nóé kegyelmet talált az ÚR előtt.</span> <span class="verse"><a name="9">9</a>Nóénak ez a története: Nóé igaz ember volt, feddhetetlen a maga nemzedékében. Az Istennel járt Nóé.</span> <span class="verse"><a name="10">10</a>Nóé három fiút nemzett: Sémet, Hámot és Jáfetet.</span> <span class="verse"><a name="11">11</a>A föld pedig mind romlottabb lett az Isten előtt, és megtelt a föld erőszakossággal.</span> <span class="verse"><a name="12">12</a>És Isten látta, hogy mennyire megromlott a föld, mert mindenki rossz útra tért a földön.</span> <span class="verse"><a name="13">13</a>Ezt mondta Isten Nóénak: Elhatároztam, hogy minden élőnek véget vetek, mert erőszakossággal telt meg miattuk a föld. Ezért elpusztítom őket a földdel együtt.</span> <span class="verse"><a name="14">14</a>Csinálj bárkát góferfából, készíts rekeszeket a bárkában, és vond be kívül-belül szurokkal.</span> <span class="verse"><a name="15">15</a>Így készítsd el azt: a bárka hossza háromszáz könyök legyen, szélessége ötven könyök és magassága harminc könyök.</span> <span class="verse"><a name="16">16</a>Ablakot is csinálj a bárkára, és egy könyökre hagyd azt felülről&#59; a bárka ajtaját az oldalára helyezd. Készíts alsó, középső és felső emeletet.</span> <span class="verse"><a name="17">17</a>Mert én özönvizet fogok hozni a földre, hogy elpusztítsak az ég alatt minden élőlényt. Minden el fog pusztulni, ami a földön van.</span> <span class="verse"><a name="18">18</a>Veled azonban szövetségre lépek: menj be a bárkába fiaiddal, feleségeddel és fiaid feleségeivel együtt.</span> <span class="verse"><a name="19">19</a>És vigyél be a bárkába minden élőlényből, mindenből kettőt-kettőt, hogy életben maradjanak veled együtt. Hímek és nőstények legyenek azok.</span> <span class="verse"><a name="20">20</a>A madaraknak, az állatoknak és a föld minden csúszómászójának különböző fajtáiból, mindegyikből kettő-kettő menjen be hozzád, hogy életben maradjon.</span> <span class="verse"><a name="21">21</a>Vigyél magaddal mindenféle eledelt, ami csak megehető&#59; gyűjtsd be magadhoz, hogy legyen ennivalótok, neked is, meg azoknak is.</span> <span class="verse"><a name="22">22</a>Nóé meg is tett mindent, úgy járt el, ahogyan Isten megparancsolta neki.</span> </p></div</div></div></body></html>