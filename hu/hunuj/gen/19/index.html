<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 19</strong></div><p><span class="verse"><a name="1">1</a>A két angyal estére Sodomába érkezett, Lót pedig éppen Sodoma kapujában ült. Amint meglátta őket Lót, fölkelt, eléjük ment, és arccal a földre borult.</span> <span class="verse"><a name="2">2</a>Ezt mondta: Térjetek be, Uraim, szolgátok házába, töltsétek itt az éjszakát, mossátok meg a lábatokat! Reggel majd fölkelhettek, és utatokra indulhattok. De ők azt felelték: Nem, hanem itt a szabadban töltjük az éjszakát.</span> <span class="verse"><a name="3">3</a>Mivel azonban nagyon unszolta őket, betértek hozzá, bementek a házba. Ő pedig lakomát készített nekik, kovásztalan kenyeret süttetett, és ettek.</span> <span class="verse"><a name="4">4</a>Lefekvés előtt a város férfiai, a sodomaiak, körülvették a házat&#59; ifjak és öregek, az egész nép kivétel nélkül.</span> <span class="verse"><a name="5">5</a>Bekiáltottak Lótnak, és azt mondták neki: Hol vannak azok a férfiak, akik hozzád jöttek éjszakára? Hozd ki őket hozzánk, hadd ismerjük őket.</span> <span class="verse"><a name="6">6</a>Lót kiment hozzájuk az ajtó elé, de az ajtót bezárta maga mögött,</span> <span class="verse"><a name="7">7</a>és ezt mondta: Ugyan, barátaim, ne tegyetek rosszat!</span> <span class="verse"><a name="8">8</a>Van két leányom, akiknek még nem volt dolguk férfival, kihozom hozzátok, és tegyetek velük, amit jónak láttok. De ezekkel az emberekkel ne tegyetek semmit, mivel hajlékom oltalma alatt vannak!</span> <span class="verse"><a name="9">9</a>De azok így feleltek: Menj innen! És azt mondták: Ő az egyetlen jövevény köztünk, és ő akar törvényt szabni? Még jobban elbánunk veled, mint velük! Szorongatni kezdték magát Lótot, és már majdnem betörték az ajtót.</span> <span class="verse"><a name="10">10</a>De azok a férfiak kinyújtották a kezüket, behúzták Lótot magukhoz a házba, és bezárták az ajtót.</span> <span class="verse"><a name="11">11</a>Az emberek apraját-nagyját pedig, akik a ház ajtaja előtt voltak, vaksággal verték meg, úgyhogy nem tudták megtalálni az ajtót.</span> <span class="verse"><a name="12">12</a>Akkor ezt kérdezték a férfiak Lóttól: Ki van még itt hozzád tartozó? Vődet, fiaidat és leányaidat, meg mindenedet, ami a tied a városban, vidd el erről a helyről!</span> <span class="verse"><a name="13">13</a>Mert mi el fogjuk pusztítani ezt a helyet, mivel eljutott az ÚRhoz az a nagy jajkiáltás, amelyet okoztak. Az ÚR azért küldött bennünket, hogy elpusztítsuk a várost.</span> <span class="verse"><a name="14">14</a>Lót tehát kiment, és beszélt a vőivel, akik leányait el akarták venni, és ezt mondta: Keljetek föl, menjetek ki erről a helyről, mert az ÚR el fogja pusztítani ezt a várost. De a vőinek úgy tűnt, hogy csak tréfál.</span> <span class="verse"><a name="15">15</a>Amikor hajnalodott, így sürgették az angyalok Lótot: Kelj föl, fogd a feleségedet és itt levő két leányodat, hogy el ne pusztulj a város bűne miatt!</span> <span class="verse"><a name="16">16</a>És amikor tétovázott, megragadták a férfiak a kezét, meg a feleségének és két leányának a kezét, mert az ÚR megszánta őt. Kivitték, és ott hagyták a városon kívül.</span> <span class="verse"><a name="17">17</a>Amikor vitték őket kifelé, ezt mondták: Mentsd az életedet! Ne nézz hátra, és ne állj meg sehol a környéken! A hegyre menekülj, különben elpusztulsz!</span> <span class="verse"><a name="18">18</a>De Lót azt mondta nekik: Ne oda, Uram!</span> <span class="verse"><a name="19">19</a>Ha már kegyelmes voltál szolgádhoz, és olyan nagy szeretettel bánsz velem, hogy meg akarod tartani az életemet, akkor ne kelljen a hegyre menekülnöm, mert utolér a veszedelem és meghalok.</span> <span class="verse"><a name="20">20</a>Itt van a közelben ez a kis város, hadd fussak oda! Bár kicsi, hadd meneküljek oda, hogy életben maradjak!</span> <span class="verse"><a name="21">21</a>Ebben a dologban is engedek neked - felelte. Nem pusztítom el azt a várost, amelyről beszéltél.</span> <span class="verse"><a name="22">22</a>De sietve menekülj oda, mert semmit sem tudok tenni, amíg oda nem érsz. - Ezért hívják azt a várost Cóarnak.</span> <span class="verse"><a name="23">23</a>A nap éppen fölkelt, amikor Lót Cóarba ért.</span> <span class="verse"><a name="24">24</a>Az ÚR pedig kénköves tüzes esőt bocsátott Sodomára és Gomorára, az ÚRtól, az égből.</span> <span class="verse"><a name="25">25</a>Így pusztította el azokat a városokat és azt az egész környéket, a városok egész lakosságát, sőt a föld növényzetét is.</span> <span class="verse"><a name="26">26</a>Mögötte menő felesége azonban hátratekintett, és sóbálvánnyá lett.</span> <span class="verse"><a name="27">27</a>Reggel fölkelt Ábrahám, hogy arra a helyre menjen, ahol az ÚR színe előtt állt.</span> <span class="verse"><a name="28">28</a>Odatekintett Sodoma és Gomora felé, meg annak az egész környéknek a földje felé, és látta, hogy már csak füst szállt a föld felett, mint az olvasztókemence füstje.</span> <span class="verse"><a name="29">29</a>De amikor Isten elpusztította annak a környéknek a városait, nem feledkezett meg Isten Ábrahámról, és kivezette Lótot a pusztulásból, amikor elpusztította azokat a városokat, ahol Lót lakott.</span> <span class="verse"><a name="30">30</a>Lót fölment Cóarból, és letelepedett két leányával együtt a hegyen, mert félt Cóarban lakni. Egy barlangban lakott két leányával együtt.</span> <span class="verse"><a name="31">31</a>Egyszer a nagyobbik leánya ezt mondta a kisebbiknek: Apánk öreg, és nincs ezen a földön férfi, aki hozzánk bejönne az egész föld szokása szerint.</span> <span class="verse"><a name="32">32</a>Gyere, itassuk le apánkat borral, háljunk vele, és támasszunk apánktól utódot.</span> <span class="verse"><a name="33">33</a>Leitatták tehát az apjukat borral még azon az éjszakán, és bement a nagyobbik, és az apjával hált. Lót pedig mit sem tudott leánya lefekvéséről és fölkeléséről.</span> <span class="verse"><a name="34">34</a>Másnap azt mondta a nagyobbik a kisebbiknek: A múlt éjjel én háltam az apámmal. Itassuk le borral ma éjjel is, és menj be te, hálj vele, hogy utódot támasszunk apánktól.</span> <span class="verse"><a name="35">35</a>Azon az éjszakán is leitatták az apjukat borral, és a kisebbik is vele hált. Lót pedig mit sem tudott leánya lefekvéséről és fölkeléséről.</span> <span class="verse"><a name="36">36</a>Így esett teherbe Lót mindkét leánya az apjától.</span> <span class="verse"><a name="37">37</a>A nagyobbik fiút szült, és Móábnak nevezte el. Ő a mai Móáb ősatyja.</span> <span class="verse"><a name="38">38</a>A kisebbik is fiút szült és Ben-Ammínak nevezte el. Ő a mai Ammón fiainak az ősatyja.</span> </p></div</div></div></body></html>