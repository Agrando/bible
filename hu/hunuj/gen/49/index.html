<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 49</strong></div><p><span class="verse"><a name="1">1</a>Jákób hívatta fiait, és ezt mondta: Gyűljetek össze, hadd mondjam el, mi történik veletek a messze jövőben!</span> <span class="verse"><a name="2">2</a>Gyűljetek egybe, hallgassatok meg, Jákób fiai! Hallgassatok atyátokra, Izráelre!</span> <span class="verse"><a name="3">3</a>Rúben, te vagy elsőszülöttem, erőm, férfierőm első termése, kiválóan hatalmas, kiválóan erős.</span> <span class="verse"><a name="4">4</a>Kiáradtál mint a víz, nem maradsz az első, mert atyád ágyába léptél, akkor meggyaláztál, nyoszolyámba léptél.</span> <span class="verse"><a name="5">5</a>Simeon és Lévi testvérek, erőszak eszközei a fegyvereik.</span> <span class="verse"><a name="6">6</a>Közösségükbe ne menj, lelkem, gyülekezetükkel ne egyesülj, dicsőségem! Mert embert öltek haragjukban, kedvtelésükben bikát bénítottak.</span> <span class="verse"><a name="7">7</a>Átkozott haragjuk, mert erőszakos, és dühöngésük, mert elkeseredett. Szétosztom őket Jákóbban, elszélesztem Izráelben.</span> <span class="verse"><a name="8">8</a>Júda, téged magasztalnak testvéreid. Kezed ellenségeid nyakán lesz, leborulnak előtted atyádnak fiai.</span> <span class="verse"><a name="9">9</a>Fiatal oroszlán vagy, Júda, prédától lettél naggyá, fiam! Lehevert, elnyújtózott, mint a hím oroszlán, vagy a nőstény oroszlán - ki merné fölkelteni?!</span> <span class="verse"><a name="10">10</a>Nem távozik Júdából a jogar, sem a kormánypálca térdei közül, míg eljő Siló, akinek engednek a népek.</span> <span class="verse"><a name="11">11</a>Szőlőtőhöz köti szamarát, nemes tőkéhez szamárcsíkaját. Ruháját borban mossa, köntösét a szőlő vérében.</span> <span class="verse"><a name="12">12</a>Szemei bornál ragyogóbbak, fogai tejnél fehérebbek.</span> <span class="verse"><a name="13">13</a>Zebulon a tengerpart felé lakik, a hajók kikötője felé, s oldala Szidónnal határos.</span> <span class="verse"><a name="14">14</a>Issakár nagy csontú szamár, az aklok között heverész.</span> <span class="verse"><a name="15">15</a>De látva, mily jó a nyugalom, és mily szép a föld, teher alá hajtja vállát, és robotos szolgává lesz.</span> <span class="verse"><a name="16">16</a>Dán ítéli a maga népét, mint Izráel bármely törzse.</span> <span class="verse"><a name="17">17</a>Dán kígyó lesz az úton, vipera az ösvényen, a ló csüdjébe harap, és lovasa hanyatt esik.</span> <span class="verse"><a name="18">18</a>Szabadításodra várok, URam!</span> <span class="verse"><a name="19">19</a>Gádot martalócok marják, de ő a sarkukba mar!</span> <span class="verse"><a name="20">20</a>Ásér kenyere kövér, királyi csemegéket ad.</span> <span class="verse"><a name="21">21</a>Naftáli gyors lábú szarvasünő, szép szavakat hallat.</span> <span class="verse"><a name="22">22</a>Termő fa ága József, termő fa ága forrás mellett, ágai átnyúlnak a kőfalon.</span> <span class="verse"><a name="23">23</a>Ezért keserítik, nyilazzák, kergetik az íjászok.</span> <span class="verse"><a name="24">24</a>De mozdulatlan marad íja, feszülnek izmos kezei Jákób erősségének kezétől, onnan, Izráel pásztorától, kősziklájától,</span> <span class="verse"><a name="25">25</a>atyád Istenétől, ki megsegít téged, a Mindenhatótól, aki megáld téged az ég áldásával felülről, a lent elterülő mélység áldásaival, az emlők és anyaméh áldásaival.</span> <span class="verse"><a name="26">26</a>Atyád áldásai erősebbek az örök hegyek áldásainál, az örök halmok gyönyörűségénél. Szálljanak József fejére, a testvérek közt megszenteltnek fejére.</span> <span class="verse"><a name="27">27</a>Benjámin ragadozó farkas, reggel zsákmányt eszik, este prédát oszt.</span> <span class="verse"><a name="28">28</a>Ez Izráel tizenkét törzse. Ezt mondta el nekik apjuk, amikor megáldotta őket&#59; mindegyiket a ráillő áldással áldotta meg.</span> <span class="verse"><a name="29">29</a>Azután parancsot adott nekik, és ezt mondta: Ha majd elődeim mellé kerülök, atyáim mellé temessetek, a hettita Efrón mezején levő barlangba.</span> <span class="verse"><a name="30">30</a>Abba a barlangba, amely Kánaán földjén van, Mamréval szemben, a makpélai mezőn, amelyet Ábrahám vett meg a mezővel együtt a hettita Efróntól, sírhelynek való birtokul.</span> <span class="verse"><a name="31">31</a>Oda temették el Ábrahámot és feleségét, Sárát, oda temették el Izsákot és feleségét, Rebekát, oda temettem el Leát is.</span> <span class="verse"><a name="32">32</a>A hettitáktól megvett tulajdon az a mező és a rajta levő barlang.</span> <span class="verse"><a name="33">33</a>Amikor befejezte Jákób a fiainak szóló parancsokat, felhúzta lábait az ágyra, azután elhunyt, és elődei mellé került.</span> </p></div</div></div></body></html>