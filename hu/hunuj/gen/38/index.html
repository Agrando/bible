<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 38</strong></div><p><span class="verse"><a name="1">1</a>Történt abban az időben, hogy Júda elvált testvéreitől, és csatlakozott egy adullámi emberhez, akinek Hírá volt a neve.</span> <span class="verse"><a name="2">2</a>Ott meglátta Júda egy Súa nevű kánaáni embernek a leányát, elvette, és bement hozzá.</span> <span class="verse"><a name="3">3</a>Az teherbe esett, és fiút szült, akit Érnek nevezett el.</span> <span class="verse"><a name="4">4</a>Majd ismét teherbe esett, fiút szült, és azt Ónánnak nevezte el.</span> <span class="verse"><a name="5">5</a>Azután még egy fiút szült, akit Sélának nevezett el. Amikor ezt szülte, Júda Kezíbben volt.</span> <span class="verse"><a name="6">6</a>Júda feleséget vett elsőszülött fiának, Érnek. Az asszonynak Támár volt a neve.</span> <span class="verse"><a name="7">7</a>De Ért, Júda elsőszülött fiát az ÚR gonosznak tartotta, ezért megölte őt az ÚR.</span> <span class="verse"><a name="8">8</a>Ekkor azt mondta Júda Ónánnak: Menj be a bátyád feleségéhez, vedd el őt mint a sógora, és támassz utódot a bátyádnak!</span> <span class="verse"><a name="9">9</a>De Ónán tudta, hogy az utód nem az övé lesz. Ezért amikor bement a bátyja feleségéhez, a földre vesztegette a magot, hogy ne támasszon utódot a bátyjának.</span> <span class="verse"><a name="10">10</a>De az ÚR rosszallotta, amit tett, ezért őt is megölte.</span> <span class="verse"><a name="11">11</a>Ekkor azt mondta Júda Támárnak, a menyének: Maradj özvegyen apád házában, amíg felnő a fiam, Sélá. Mert így gondolkodott: Ne haljon meg ő is, mint a bátyjai! Támár elment, és apja házában lakott.</span> <span class="verse"><a name="12">12</a>Hosszabb idő múlva meghalt Súa leánya, Júda felesége. Amikor Júda megvigasztalódott, elment barátjával, az adullámi Hírával Timnába, ahol a juhait nyírták.</span> <span class="verse"><a name="13">13</a>De megmondták Támárnak: Most megy az apósod Timnába a juhai nyírására.</span> <span class="verse"><a name="14">14</a>Ekkor levetette magáról özvegyi ruháját, elfátyolozta és elváltoztatta magát. Azután odaült Énaim kapujába a Timnába vezető úton. Mert látta, hogy Sélá felnőtt, de őt nem adták hozzá feleségül.</span> <span class="verse"><a name="15">15</a>Júda meglátta, és paráznának gondolta, mert eltakarta az arcát.</span> <span class="verse"><a name="16">16</a>Csatlakozott hozzá az úton, és ezt mondta: Hadd menjek be hozzád! Mert nem tudta, hogy a menye az. De ő azt kérdezte: Mit adsz nekem, ha bejössz hozzám?</span> <span class="verse"><a name="17">17</a>Ő így felelt: Küldök neked a nyájamból egy kecskegödölyét. De Támár ezt mondta: Adj zálogot, amíg megküldöd!</span> <span class="verse"><a name="18">18</a>Júda megkérdezte: Mit adjak neked zálogba? Az ezt felelte: Pecsétnyomódat zsinórostul, meg azt a botot, ami a kezedben van. Odaadta azért neki, azután bement hozzá&#59; az asszony pedig teherbe esett tőle.</span> <span class="verse"><a name="19">19</a>Majd fölkelt Támár, és elment. Azután levetette fátylát, és felöltötte özvegyi ruháját.</span> <span class="verse"><a name="20">20</a>Júda megküldte a kecskegödölyét adullámi barátjával, hogy az visszavegye a zálogot az asszonytól, de nem találta meg.</span> <span class="verse"><a name="21">21</a>Akkor megkérdezte annak a helynek a lakóit: Hol van az a parázna nő, aki Énaimnál az útfélen volt? Azok ezt felelték: Nem volt erre parázna nő.</span> <span class="verse"><a name="22">22</a>Visszatért tehát Júdához, és ezt mondta: Nem találtam meg. Annak a helynek a lakói is azt mondták: Nem volt erre parázna nő.</span> <span class="verse"><a name="23">23</a>Júda azt mondta: Tartsa meg magának, hogy gúnyt ne űzzenek belőlünk! Én megküldtem ezt a gödölyét, de te nem találtad meg őt.</span> <span class="verse"><a name="24">24</a>Mintegy három hónap múlva hírül vitték Júdának: Paráználkodott Támár, a menyed, és már terhes is a paráznaság miatt. Akkor ezt mondta Júda: Vigyétek ki, és égessétek meg!</span> <span class="verse"><a name="25">25</a>Már vitték kifelé, amikor megüzente apósának: Attól a férfitól lettem terhes, akinek a holmija ez. Nézd meg jól, kié ez a pecsétnyomó, zsinór és bot?</span> <span class="verse"><a name="26">26</a>Júda megnézte, és ezt mondta: Igaza van velem szemben, mert nem adtam őt a fiamhoz, Sélához. Többször azonban nem hált vele Júda.</span> <span class="verse"><a name="27">27</a>Amikor a szülés ideje elérkezett, kitűnt, hogy ikrek voltak a méhében.</span> <span class="verse"><a name="28">28</a>Szülés közben az egyik kidugta a kezét, a bába megfogta, vörös fonalat kötött a kezére, és így szólt: Ez jött ki először.</span> <span class="verse"><a name="29">29</a>De amikor visszahúzta a kezét, mégis a testvére jött ki. A bába ezt kérdezte: Hogyan törtél magadnak rést? Ezért nevezte el az apja Pérecnek.</span> <span class="verse"><a name="30">30</a>Utána kijött a testvére, akinek a vörös fonál volt a kezén. Ezt Zerahnak nevezte el.</span> </p></div</div></div></body></html>