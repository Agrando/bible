<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 21</strong></div><p><span class="verse"><a name="1">1</a>Azután meglátogatta az ÚR Sárát, ahogyan megmondta, és úgy cselekedett az ÚR Sárával, ahogy megígérte.</span> <span class="verse"><a name="2">2</a>Sára teherbe esett, és fiút szült Ábrahámnak öregkorára, abban az időben, amelyet megígért neki Isten.</span> <span class="verse"><a name="3">3</a>Ábrahám Izsáknak nevezte el újszülött fiát, akit Sára szült neki.</span> <span class="verse"><a name="4">4</a>Azután körülmetélte Ábrahám a fiát, Izsákot nyolcnapos korában, ahogyan megparancsolta neki Isten.</span> <span class="verse"><a name="5">5</a>Ábrahám százesztendős volt, amikor fia, Izsák megszületett.</span> <span class="verse"><a name="6">6</a>Akkor ezt mondta Sára: Nevetségessé tett engem az Isten, kinevet mindenki, aki csak hallja.</span> <span class="verse"><a name="7">7</a>Ezt is mondta: Ki jósolta volna meg Ábrahámnak, hogy fog még Sára fiakat szoptatni? Mert fiút szültem öregkorára.</span> <span class="verse"><a name="8">8</a>Amikor a gyermek nagyobb lett, elválasztották. Ábrahám pedig nagy lakomát készített azon a napon, amelyen elválasztották Izsákot.</span> <span class="verse"><a name="9">9</a>Amikor Sára nevetni látta az egyiptomi Hágár fiát, akit Hágár Ábrahámnak szült,</span> <span class="verse"><a name="10">10</a>ezt mondta Ábrahámnak: Kergesd el ezt a szolgálót a fiával együtt, mert nem örökölhet ennek a szolgálónak a fia az én fiammal, Izsákkal!</span> <span class="verse"><a name="11">11</a>Ez a beszéd Ábrahámnak igen rosszul esett, a fia miatt.</span> <span class="verse"><a name="12">12</a>De Isten ezt mondta Ábrahámnak: Ne essék neked rosszul ennek a fiúnak és szolgálódnak a dolga. Bármit mond neked Sára, hallgass a szavára, mert Izsákot fogják a te utódodnak nevezni.</span> <span class="verse"><a name="13">13</a>De a szolgáló fiából is népet támasztok, mert ő is tőled származik.</span> <span class="verse"><a name="14">14</a>Ábrahám fölkelt reggel, fogott egy kenyeret meg egy tömlő vizet, és Hágárnak adta. Föltette azt az asszony vállára, és elküldte őt a gyermekkel együtt. Így ment el, és bolyongott Beérseba pusztájában.</span> <span class="verse"><a name="15">15</a>Amikor kifogyott a víz a tömlőből, odatette a gyermeket az egyik bokor alá,</span> <span class="verse"><a name="16">16</a>maga pedig elment, leült vele szemben egy nyíllövésnyi távolságban, és ezt mondta: Ne lássam, amikor meghal a gyermek. Ott ült vele szemben, és hangosan sírt.</span> <span class="verse"><a name="17">17</a>De Isten meghallotta a fiú hangját, Isten angyala pedig kiáltott a mennyből Hágárnak, és így szólt hozzá: Mi van veled, Hágár? Ne félj, mert meghallotta Isten a fiú hangját ott, ahol van.</span> <span class="verse"><a name="18">18</a>Kelj föl, vedd fel a fiút, és fogd kézen, mert nagy népet támasztok belőle.</span> <span class="verse"><a name="19">19</a>És megnyitotta Isten az asszony szemét, úgyhogy meglátott egy forrást. Odament, megtöltötte a tömlőt vízzel, és megitatta a fiút.</span> <span class="verse"><a name="20">20</a>Isten pedig vele volt a fiúval, és az felnövekedett. A pusztában lakott, és íjász lett.</span> <span class="verse"><a name="21">21</a>Párán pusztájában lakott, anyja pedig Egyiptomból szerzett neki feleséget.</span> <span class="verse"><a name="22">22</a>Történt abban az időben, hogy Abímelek és hadseregparancsnoka, Píkól azt mondta Ábrahámnak: Isten van veled mindenben, amit cselekszel.</span> <span class="verse"><a name="23">23</a>Esküdj meg nekem most Istenre, hogy nem csalsz meg sem engem, sem a fiamat, sem az unokámat, hanem olyan hűségesen bánsz velem és azzal a földdel, ahol jövevény vagy, ahogyan én bántam veled!</span> <span class="verse"><a name="24">24</a>Ábrahám így felelt: Megesküszöm.</span> <span class="verse"><a name="25">25</a>De Ábrahám szemrehányást tett Abímeleknek amiatt, hogy Abímelek szolgái erőszakkal elfoglaltak tőle egy kutat.</span> <span class="verse"><a name="26">26</a>Abímelek ezt mondta: Nem tudom, ki tette ezt. Te sem szóltál róla nekem, én sem hallottam, csak ma.</span> <span class="verse"><a name="27">27</a>Akkor Ábrahám vett juhokat meg marhákat, és Abímeleknek adta. Majd szövetséget kötöttek egymással.</span> <span class="verse"><a name="28">28</a>De Ábrahám különállított a nyájból hét bárányt.</span> <span class="verse"><a name="29">29</a>Akkor ezt kérdezte Abímelek Ábrahámtól: Mire való ez a hét bárány, amelyeket különállítottál?</span> <span class="verse"><a name="30">30</a>Ő azt felelte: Fogadd el tőlem ezt a hét bárányt, annak bizonyságául, hogy én ástam ezt a kutat.</span> <span class="verse"><a name="31">31</a>Azért nevezték el azt a helyet Beérsebának, mert ott esküdtek meg ők ketten.</span> <span class="verse"><a name="32">32</a>Miután megkötötték a szövetséget Beérsebában, fölkelt Abímelek és hadseregparancsnoka, Píkól, és visszatértek a filiszteusok földjére.</span> <span class="verse"><a name="33">33</a>Ábrahám pedig tamariszkuszfákat ültetett Beérsebában, és segítségül hívta ott az ÚRnak, az örökkévaló Istennek a nevét.</span> <span class="verse"><a name="34">34</a>Azután még hosszú ideig élt jövevényként Ábrahám a filiszteusok földjén.</span> </p></div</div></div></body></html>