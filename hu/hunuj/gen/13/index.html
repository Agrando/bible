<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 13</strong></div><p><span class="verse"><a name="1">1</a>Abrám feljött Egyiptomból a feleségével és mindenével együtt, amije volt. Lót is vele jött a Délvidékre.</span> <span class="verse"><a name="2">2</a>Abrámnak igen tekintélyes vagyona volt: jószága, ezüstje és aranya.</span> <span class="verse"><a name="3">3</a>A Délvidékről továbbvonult előző szállásai mentén egészen Bételig, addig a helyig, ahol korábban is sátorozott Bétel és Aj között,</span> <span class="verse"><a name="4">4</a>annak az oltárnak a helyéig, amelyet ott először készített. Ott is segítségül hívta Abrám az ÚR nevét.</span> <span class="verse"><a name="5">5</a>De Lótnak is, aki Abrámmal ment, voltak juhai, marhái és sátrai,</span> <span class="verse"><a name="6">6</a>és az a föld nem bírta eltartani őket, hogy együtt lakjanak. Mivel sok jószáguk volt, nem lakhattak együtt.</span> <span class="verse"><a name="7">7</a>Össze is vesztek Abrám jószágának a pásztorai Lót jószágának a pásztoraival. Akkor még a kánaániak és a perizziek is ott laktak azon a földön.</span> <span class="verse"><a name="8">8</a>Azért Abrám ezt mondta Lótnak: Ne legyen viszály köztem és közted, az én pásztoraim és a te pásztoraid között, hiszen rokonok vagyunk!</span> <span class="verse"><a name="9">9</a>Hát nincs előtted az egész ország? Válj el tőlem! Ha te balra tartasz, én jobbra megyek, ha te jobbra mégy, én balra térek.</span> <span class="verse"><a name="10">10</a>Ekkor Lót körülnézett, és látta, hogy a Jordán egész környéke bővizű föld. Mert mielőtt elpusztította az ÚR Sodomát és Gomorát, egészen Cóarig olyan volt az, mint az ÚR kertje, mint Egyiptom földje.</span> <span class="verse"><a name="11">11</a>Lót tehát a Jordán egész környékét választotta magának, és elindult Lót kelet felé. Így váltak el egymástól.</span> <span class="verse"><a name="12">12</a>Abrám Kánaán földjén lakott, Lót pedig a Jordán környékén levő városokban telepedett le, és egészen Sodomáig sátorozott.</span> <span class="verse"><a name="13">13</a>A sodomai férfiak pedig igen romlottak és vétkesek voltak az ÚR előtt.</span> <span class="verse"><a name="14">14</a>Az ÚR ezt mondta Abrámnak azután, hogy Lót elvált tőle: Emeld föl tekintetedet, és nézz szét arról a helyről, ahol vagy, északra, délre, keletre és nyugatra.</span> <span class="verse"><a name="15">15</a>Azt az egész földet, amelyet látsz, neked és a te utódaidnak adom örökre.</span> <span class="verse"><a name="16">16</a>Hasonlóvá teszem utódaidat a föld porához: aki meg tudja számolni a föld porát, az tudja megszámolni a te utódaidat is.</span> <span class="verse"><a name="17">17</a>Indulj, járd be ezt a földet széltében-hosszában, mert neked adom.</span> <span class="verse"><a name="18">18</a>Így vonult tovább Abrám a sátraival, és letelepedett Mamré tölgyesében, amely Hebrónban van. Ott is épített oltárt az ÚRnak.</span> </p></div</div></div></body></html>