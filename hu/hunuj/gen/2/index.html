<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 2</strong></div><p><span class="verse"><a name="1">1</a>Így készült el a menny és a föld és minden seregük.</span> <span class="verse"><a name="2">2</a>A hetedik napra elkészült Isten a maga munkájával, amelyet alkotott, és megpihent a hetedik napon egész alkotó munkája után.</span> <span class="verse"><a name="3">3</a>Azután megáldotta és megszentelte Isten a hetedik napot, mivel azon pihent meg Isten egész teremtő és alkotó munkája után.</span> <span class="verse"><a name="4">4</a>Ez a menny és föld teremtésének a története. Amikor az ÚRisten a földet és a mennyet megalkotta,</span> <span class="verse"><a name="5">5</a>még semmiféle mezei fű nem volt a földön, és semmiféle mezei növény nem hajtott ki, mert az ÚRisten még nem bocsátott esőt a földre. Ember sem volt, aki a termőföldet megművelje.</span> <span class="verse"><a name="6">6</a>Akkor pára szállt fel a földről, és mindenütt átitatta a termőföld felszínét.</span> <span class="verse"><a name="7">7</a>Azután megformálta az ÚRisten az embert a föld porából, és élet leheletét lehelte orrába. Így lett az ember élőlénnyé.</span> <span class="verse"><a name="8">8</a>Ültetett az ÚRisten egy kertet Édenben, keleten, és ott helyezte el az embert, akit formált.</span> <span class="verse"><a name="9">9</a>Sarjasztott az ÚRisten a termőföldből mindenféle fát, szemre kívánatosat és eledelre jót&#59; az élet fáját is a kert közepén, meg a jó és a rossz tudásának fáját.</span> <span class="verse"><a name="10">10</a>Édenből pedig folyó jött ki a kert megöntözésére, amely onnan szétágazott, és négy ágra szakadt.</span> <span class="verse"><a name="11">11</a>Egyiknek Písón a neve. Ez megkerüli Havílá egész földjét, ahol arany van.</span> <span class="verse"><a name="12">12</a>Ennek a földnek az aranya jó. Van ott illatos gyanta és ónixkő.</span> <span class="verse"><a name="13">13</a>A második folyónak Gíhón a neve. Ez megkerüli Kús egész földjét.</span> <span class="verse"><a name="14">14</a>A harmadik folyónak Hiddekel a neve. Ez Assúr keleti részén folyik. A negyedik folyó pedig az Eufrátesz.</span> <span class="verse"><a name="15">15</a>És fogta az ÚRisten az embert, elhelyezte az Éden kertjében, hogy azt művelje és őrizze.</span> <span class="verse"><a name="16">16</a>Ezt parancsolta az ÚRisten az embernek: A kert minden fájáról szabadon ehetsz,</span> <span class="verse"><a name="17">17</a>de a jó és a rossz tudásának fájáról nem ehetsz, mert ha eszel róla, meg kell halnod.</span> <span class="verse"><a name="18">18</a>Azután ezt mondta az ÚRisten: Nem jó az embernek egyedül lenni, alkotok hozzáillő segítőtársat.</span> <span class="verse"><a name="19">19</a>Formált tehát az ÚRisten a földből mindenféle mezei állatot, mindenféle égi madarat, és odavitte az emberhez, hogy lássa, minek nevezi&#59; mert minden élőlénynek az a neve, aminek az ember nevezi.</span> <span class="verse"><a name="20">20</a>Így adott az ember nevet minden állatnak, az égi madaraknak és minden mezei élőlénynek, de az emberhez illő segítőtársat nem talált.</span> <span class="verse"><a name="21">21</a>Mély álmot bocsátott azért az ÚRisten az emberre, és az elaludt. Akkor kivette az egyik oldalbordáját, és húst tett a helyére.</span> <span class="verse"><a name="22">22</a>Az emberből kivett oldalbordát asszonnyá formálta az ÚRisten, és odavitte az emberhez.</span> <span class="verse"><a name="23">23</a>Akkor ezt mondta az ember: Ez most már csontomból való csont, testemből való test. Asszonyember legyen a neve: mert férfiemberből vétetett.</span> <span class="verse"><a name="24">24</a>Ezért a férfi elhagyja apját és anyját, ragaszkodik feleségéhez, és lesznek egy testté.</span> <span class="verse"><a name="25">25</a>Még mindketten mezítelenek voltak: az ember és a felesége&#59; de nem szégyellték magukat.</span> </p></div</div></div></body></html>