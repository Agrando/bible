<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 17</strong></div><p><span class="verse"><a name="1">1</a>Amikor Abrám kilencvenkilenc éves volt, megjelent Abrámnak az ÚR, és ezt mondta neki: Én vagyok a mindenható Isten. Járj énelőttem, és légy feddhetetlen!</span> <span class="verse"><a name="2">2</a>Megajándékozlak szövetségemmel, és nagyon megszaporítom utódaidat.</span> <span class="verse"><a name="3">3</a>Ekkor Abrám arcra borult, Isten pedig így szólt hozzá:</span> <span class="verse"><a name="4">4</a>Ez lesz az én szövetségem veled: Sok nép atyja leszel!</span> <span class="verse"><a name="5">5</a>Nem neveznek többé Abrámnak, hanem Ábrahám lesz a neved, mert sok nép atyjává teszlek.</span> <span class="verse"><a name="6">6</a>Nagyon megszaporítom utódaidat, népeket támasztok belőled, királyok származnak tőled.</span> <span class="verse"><a name="7">7</a>Szövetségre lépek veled, sőt utódaiddal is, örök szövetségre minden nemzedékükkel. Mert Istened leszek, és utódaidnak is.</span> <span class="verse"><a name="8">8</a>Neked adom és utódaidnak a földet, hol jövevény vagy, Kánaán egész földjét birtokul örökre, és Istenük leszek.</span> <span class="verse"><a name="9">9</a>Majd ezt mondta Isten Ábrahámnak: Te pedig tartsd meg szövetségemet, meg utódaid is nemzedékről nemzedékre!</span> <span class="verse"><a name="10">10</a>Így tartsátok meg szövetségemet, amelyet veletek és utódaitokkal kötök: metéljenek körül nálatok minden férfit!</span> <span class="verse"><a name="11">11</a>Metéljétek körül szeméremtestetek bőrét, ez lesz a veletek kötött szövetségem jele.</span> <span class="verse"><a name="12">12</a>Nyolcnapos korában körül kell metélni nálatok minden fiúgyermeket nemzedékről nemzedékre, akár a házban született, akár pénzen vásárolták valami idegentől, aki nem a te utódaid közül való.</span> <span class="verse"><a name="13">13</a>Körül kell metélni azt is, aki a házban született, azt is, akit pénzen vásároltak. Ott lesz az én szövetségem a testeteken örök szövetségként.</span> <span class="verse"><a name="14">14</a>A körülmetéletlen férfi, akinek nem metélték körül szeméremteste bőrét, az irtassék ki népe közül, mert elutasította szövetségemet.</span> <span class="verse"><a name="15">15</a>Azután ezt mondta Isten Ábrahámnak: Szárajt, a feleségedet ne nevezd többé Szárajnak, hanem Sára legyen a neve!</span> <span class="verse"><a name="16">16</a>Mert megáldom őt, sőt fiút adok tőle neked&#59; megáldom őt, és népek támadnak belőle, népek királyai származnak tőle.</span> <span class="verse"><a name="17">17</a>Ábrahám arcra borult, de nevetett, és azt mondta magában: Százesztendős embernek lehet-e gyermeke? Vagy Sára kilencven éves létére szülhet-e?</span> <span class="verse"><a name="18">18</a>És ezt mondta Ábrahám azt Istennek: Bárcsak Izmael életét oltalmaznád!</span> <span class="verse"><a name="19">19</a>De Isten ezt mondta: Nem! Sára, a feleséged szül neked fiút, akit Izsáknak fogsz nevezni. Szövetségre lépek vele is, örök szövetségre, meg utódaival is.</span> <span class="verse"><a name="20">20</a>Izmael dolgában is meghallgatlak: megáldom őt, és nagyon megszaporítom és megsokasítom utódait. Tizenkét fejedelmet fog nemzeni, és nagy néppé teszem.</span> <span class="verse"><a name="21">21</a>De szövetségre csak Izsákkal lépek, akit Sára egy esztendő múlva szül neked.</span> <span class="verse"><a name="22">22</a>Amikor Isten befejezte beszédét, eltávozott Ábrahámtól.</span> <span class="verse"><a name="23">23</a>Ezután fogta Ábrahám a fiát, Izmaelt, meg a házában született, vagy pénzen vásárolt összes szolgáját, Ábrahám házanépéből az összes férfit, és körülmetélte szeméremtestük bőrét még azon a napon, ahogyan meghagyta neki Isten.</span> <span class="verse"><a name="24">24</a>Ábrahám kilencvenkilenc esztendős volt, amikor szeméremteste bőrét körülmetélték.</span> <span class="verse"><a name="25">25</a>Fia, Izmael tizenhárom esztendős volt, amikor szeméremteste bőrét körülmetélték.</span> <span class="verse"><a name="26">26</a>Ugyanazon a napon metélték körül Ábrahámot, a fiát, Izmaelt</span> <span class="verse"><a name="27">27</a>és házanépéből az összes férfit. Mind a házban született, mind az idegentől pénzen vásárolt szolgákat körülmetélték vele együtt.</span> </p></div</div></div></body></html>