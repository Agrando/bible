<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 1</strong></div><p><span class="verse"><a name="1">1</a>Kezdetben teremtette Isten a mennyet és a földet.</span> <span class="verse"><a name="2">2</a>A föld még kietlen és puszta volt, a mélység fölött sötétség volt, de Isten Lelke lebegett a vizek fölött.</span> <span class="verse"><a name="3">3</a>Akkor ezt mondta Isten: Legyen világosság! És lett világosság.</span> <span class="verse"><a name="4">4</a>Látta Isten, hogy a világosság jó, elválasztotta tehát Isten a világosságot a sötétségtől.</span> <span class="verse"><a name="5">5</a>És elnevezte Isten a világosságot nappalnak, a sötétséget pedig éjszakának nevezte. Így lett este, és lett reggel: első nap.</span> <span class="verse"><a name="6">6</a>Azután ezt mondta Isten: Legyen boltozat a vizek között, hogy elválassza egymástól a vizeket.</span> <span class="verse"><a name="7">7</a>Megalkotta tehát Isten a boltozatot, és elválasztotta a boltozat alatt levő vizeket a boltozat felett levő vizektől. És úgy történt.</span> <span class="verse"><a name="8">8</a>Azután elnevezte Isten a boltozatot égnek. Így lett este, és lett reggel: második nap.</span> <span class="verse"><a name="9">9</a>Azután ezt mondta Isten: Gyűljenek össze az ég alatt levő vizek egy helyre, hogy láthatóvá váljék a száraz. És úgy történt.</span> <span class="verse"><a name="10">10</a>Azután elnevezte Isten a szárazat földnek, az összegyűlt vizeket pedig tengernek nevezte. És látta Isten, hogy ez jó.</span> <span class="verse"><a name="11">11</a>Azután ezt mondta Isten: Növesszen a föld növényeket: füvet, amely magvakat hoz, gyümölcsfát, amely fajtájának megfelelő gyümölcsöt terem, amelyben magva lesz a földön. És úgy történt.</span> <span class="verse"><a name="12">12</a>Hajtott tehát a föld növényeket: füvet, amely fajtájának megfelelő magvakat hoz, és gyümölcstermő fát, amelynek ugyancsak fajtájának megfelelő magva van. És látta Isten, hogy ez jó.</span> <span class="verse"><a name="13">13</a>Így lett este, és lett reggel: harmadik nap.</span> <span class="verse"><a name="14">14</a>Azután ezt mondta Isten: Legyenek világító testek az égbolton, hogy elválasszák a nappalt az éjszakától, és meghatározó jelei legyenek az ünnepeknek, a napoknak és az esztendőknek.</span> <span class="verse"><a name="15">15</a>Legyenek ezek világító testek az égbolton, hogy világítsanak a földre. És úgy történt.</span> <span class="verse"><a name="16">16</a>Megalkotta Isten a két nagy világító testet: a nagyobbik világító testet, hogy uralkodjék nappal, és a kisebbik világító testet, hogy uralkodjék éjszaka&#59; meg a csillagokat.</span> <span class="verse"><a name="17">17</a>Az égboltra helyezte őket Isten, hogy világítsanak a földre,</span> <span class="verse"><a name="18">18</a>és uralkodjanak nappal meg éjszaka, és elválasszák a világosságot a sötétségtől. És látta Isten, hogy ez jó.</span> <span class="verse"><a name="19">19</a>Így lett este, és lett reggel: negyedik nap.</span> <span class="verse"><a name="20">20</a>Azután ezt mondta Isten: Pezsdüljenek a vizek élőlények nyüzsgésétől, és repdessenek madarak a föld felett, az égbolt alatt.</span> <span class="verse"><a name="21">21</a>És megteremtette Isten a nagy víziállatokat, a vizekben nyüzsgő különféle fajta úszó élőlényeket, és a különféle fajta madarakat. És látta Isten, hogy ez jó.</span> <span class="verse"><a name="22">22</a>Azután megáldotta őket Isten: Szaporodjatok, sokasodjatok, és töltsétek meg a tenger vizét&#59; a madár is sokasodjék a földön!</span> <span class="verse"><a name="23">23</a>Így lett este, és lett reggel: ötödik nap.</span> <span class="verse"><a name="24">24</a>Azután ezt mondta Isten: Hozzon létre a föld különféle fajta élőlényeket: különféle fajta barmokat, csúszómászókat és egyéb földi állatokat. És úgy történt.</span> <span class="verse"><a name="25">25</a>Megalkotta Isten a különféle fajta földi állatokat, a különféle fajta barmokat, meg a föld mindenféle csúszómászóját. És látta Isten, hogy ez jó.</span> <span class="verse"><a name="26">26</a>Akkor ezt mondta Isten: Alkossunk embert a képmásunkra, hozzánk hasonlóvá: uralkodjék a tenger halain, az ég madarain, az állatokon, az egész földön és mindenen, ami a földön csúszik-mászik.</span> <span class="verse"><a name="27">27</a>Megteremtette Isten az embert a maga képmására, Isten képmására teremtette, férfivá és nővé teremtette őket.</span> <span class="verse"><a name="28">28</a>Isten megáldotta őket és ezt mondta nekik Isten: Szaporodjatok, sokasodjatok, töltsétek be és hódítsátok meg a földet. Uralkodjatok a tenger halain, az ég madarain és a földön mozgó minden élőlényen!</span> <span class="verse"><a name="29">29</a>Azután ezt mondta Isten: Nektek adok az egész föld színén minden maghozó növényt, és minden fát, amelynek maghozó gyümölcse van: mindez legyen a ti eledeletek.</span> <span class="verse"><a name="30">30</a>Minden földi állatnak, az ég minden madarának és minden földi csúszómászónak pedig, amelyben élet van, eledelül adok minden zöld növényt. És úgy történt.</span> <span class="verse"><a name="31">31</a>És látta Isten, hogy minden, amit alkotott, igen jó. Így lett este, és lett reggel: hatodik nap.</span> </p></div</div></div></body></html>