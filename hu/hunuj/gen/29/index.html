<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 29</strong></div><p><span class="verse"><a name="1">1</a>Jákób azután útnak indult, és elment a keleten élő népek földjére.</span> <span class="verse"><a name="2">2</a>És látta, hogy egy kút volt a mezőn, és három juhnyáj heverészett mellette. Abból a kútból itatták a nyájakat, és a kút száján egy nagy kő volt.</span> <span class="verse"><a name="3">3</a>Amikor minden nyájat összetereltek, akkor szokták elgördíteni a követ a kút szájáról, hogy megitassák a juhokat, azután vissza szokták tenni a követ a kút szájára.</span> <span class="verse"><a name="4">4</a>Jákób ezt mondta nekik: Hova valók vagytok, barátaim? Azok ezt felelték: Hárániak vagyunk.</span> <span class="verse"><a name="5">5</a>Akkor megkérdezte tőlük: Ismeritek-e Lábánt, Náhór fiát? Azt felelték: Ismerjük.</span> <span class="verse"><a name="6">6</a>Majd ezt kérdezte: Jól van-é? Azok így feleltek: Jól van. Nézd, a leánya, Ráhel, éppen itt jön a juhokkal.</span> <span class="verse"><a name="7">7</a>Ekkor ő így szólt: Hosszú még a nap, nincs itt az ideje, hogy betereljék a jószágot. Itassátok meg a juhokat, azután menjetek, legeltessetek!</span> <span class="verse"><a name="8">8</a>De azok ezt felelték: Nem tehetjük, amíg minden nyájat össze nem terelnek, és el nem gördítik a követ a kút szájáról, hogy megitathassuk a juhokat.</span> <span class="verse"><a name="9">9</a>Még beszélgetett velük, amikor megérkezett Ráhel az apja juhaival, mert ő legeltette azokat.</span> <span class="verse"><a name="10">10</a>Amikor Jákób meglátta Ráhelt, anyja bátyjának, Lábánnak a leányát, és anyja bátyjának, Lábánnak a juhait, odalépett Jákób, elgördítette a követ a kút szájáról, és megitatta anyja bátyjának, Lábánnak a juhait.</span> <span class="verse"><a name="11">11</a>Jákób azután megcsókolta Ráhelt, és hangos sírásra fakadt.</span> <span class="verse"><a name="12">12</a>Jákób elmondta Ráhelnek, hogy ő rokona az apjának, mert Rebekának a fia. A leány ekkor elszaladt, és elbeszélte ezt az apjának.</span> <span class="verse"><a name="13">13</a>Amikor Lábán hallotta a hírt Jákóbról, húgának a fiáról, eléje futott, megölelte, megcsókolta, és bevezette a házába. Ő pedig elmondott mindent Lábánnak.</span> <span class="verse"><a name="14">14</a>Lábán ezt mondta neki: Bizony, az én csontom és húsom vagy te! Jákób aztán ott lakott nála egy hónapig.</span> <span class="verse"><a name="15">15</a>Akkor Lábán ezt mondta Jákóbnak: Ha rokonom vagy is, nem kell ingyen szolgálnod nekem. Mondd meg nekem, mi legyen a béred?</span> <span class="verse"><a name="16">16</a>Volt pedig Lábánnak két leánya: a nagyobbiknak a neve Lea, a kisebbiknek a neve Ráhel.</span> <span class="verse"><a name="17">17</a>Lea gyenge szemű volt, Ráhel pedig szép termetű és szép arcú volt.</span> <span class="verse"><a name="18">18</a>Ezért Ráhelt szerette meg Jákób, és ezt mondta: Szolgálok neked hét esztendeig a kisebbik leányodért, Ráhelért.</span> <span class="verse"><a name="19">19</a>Lábán azt felelte: Jobb, ha hozzád adom, mintha más emberhez adnám. Maradj nálam!</span> <span class="verse"><a name="20">20</a>Így szolgált Jákób Ráhelért hét esztendeig, de ez csak néhány napnak tűnt neki, annyira szerette őt.</span> <span class="verse"><a name="21">21</a>Utána Jákób ezt mondta Lábánnak: Add hozzám a feleségemet, mert letelt az időm. Hadd menjek be hozzá!</span> <span class="verse"><a name="22">22</a>Lábán össze is gyűjtötte annak a helynek valamennyi lakóját, és lakodalmat rendezett.</span> <span class="verse"><a name="23">23</a>De amikor este lett, fogta a leányát, Leát, és őt vitte be hozzá. Jákób be is ment hozzá.</span> <span class="verse"><a name="24">24</a>Lábán a szolgálóját, Zilpát, leányának, Leának adta szolgálóul.</span> <span class="verse"><a name="25">25</a>Jákób csak reggel látta, hogy Lea van vele. Akkor ezt mondta Lábánnak: Mit tettél velem? Hát nem Ráhelért szolgáltam nálad? Miért csaptál be engem?</span> <span class="verse"><a name="26">26</a>Lábán így felelt: Nem szokás nálunk, hogy a kisebbiket az elsőszülött előtt adják férjhez.</span> <span class="verse"><a name="27">27</a>Töltsd el ezt a lakodalmi hetet, aztán neked adjuk amazt is a szolgálatodért, ha másik hét esztendeig szolgálsz nálam.</span> <span class="verse"><a name="28">28</a>Jákób úgy is tett, eltöltötte azt a hetet. Azután Lábán hozzáadta Ráhelt, a leányát, feleségül.</span> <span class="verse"><a name="29">29</a>Lábán a szolgálóját, Bilhát, leányának, Ráhelnek adta szolgálóul.</span> <span class="verse"><a name="30">30</a>Jákób bement Ráhelhoz is, és Ráhelt jobban szerette, mint Leát. Így szolgált Lábánnál még másik hét esztendeig.</span> <span class="verse"><a name="31">31</a>De az ÚR látta Lea megvetett voltát, és megnyitotta az ő méhét, Ráhel ellenben meddő maradt.</span> <span class="verse"><a name="32">32</a>Lea teherbe esett és fiút szült. Rúbennek nevezte el, mert azt mondta: Meglátta az ÚR nyomorúságomat, most már szeretni fog a férjem.</span> <span class="verse"><a name="33">33</a>Azután ismét teherbe esett, fiút szült, és azt mondta: Bizony, meghallotta az ÚR, hogy milyen megvetett vagyok, azért adta nekem ezt is. És elnevezte őt Simeonnak.</span> <span class="verse"><a name="34">34</a>Majd újra teherbe esett, fiút szült és azt mondta: Most már ragaszkodni fog hozzám a férjem, mert három fiút szültem neki. Ezért nevezte el őt Lévinek.</span> <span class="verse"><a name="35">35</a>Megint teherbe esett, fiút szült és azt mondta: Most már hálát adok az ÚRnak. Ezért nevezte el őt Júdának. Azután nem szült egy ideig.</span> </p></div</div></div></body></html>