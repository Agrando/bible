<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 22</strong></div><p><span class="verse"><a name="1">1</a>Ezek után történt, hogy Isten próbára tette Ábrahámot, és megszólította: Ábrahám! Ő pedig felelt: Itt vagyok.</span> <span class="verse"><a name="2">2</a>Isten ezt mondta: Fogd a fiadat, a te egyetlenedet, akit szeretsz, Izsákot, és menj el Mórijjá földjére, és áldozd fel ott égőáldozatul az egyik hegyen, amelyet majd megmondok neked!</span> <span class="verse"><a name="3">3</a>Ábrahám fölkelt reggel, fölnyergelte a szamarát, maga mellé vette két szolgáját meg Izsákot, a fiát. Fát is hasogatott az áldozathoz. Azután elindult arra a helyre, amelyet az Isten mondott neki.</span> <span class="verse"><a name="4">4</a>A harmadik napon fölemelte tekintetét Ábrahám, és meglátta azt a helyet messziről.</span> <span class="verse"><a name="5">5</a>Ekkor így szólt Ábrahám a szolgáihoz: Maradjatok itt a szamárral, én pedig a fiammal elmegyek oda, imádkozunk, és utána visszatérünk hozzátok.</span> <span class="verse"><a name="6">6</a>Fogta tehát Ábrahám az égőáldozathoz való fát, rátette a fiára, Izsákra, ő maga pedig a tüzet meg a kést vitte&#59; így mentek ketten együtt.</span> <span class="verse"><a name="7">7</a>De Izsák megszólította apját, Ábrahámot: Apám! Ő pedig felelt: Itt vagyok, fiam. A fiú megkérdezte: Itt van a tűz meg a fa, de hol van az áldozatra való bárány?</span> <span class="verse"><a name="8">8</a>Ábrahám azt mondta: Isten majd gondoskodik az áldozatra való bárányról, fiam. Így mentek tovább ketten együtt.</span> <span class="verse"><a name="9">9</a>Amikor eljutottak arra a helyre, amelyet Isten mondott neki, oltárt épített ott Ábrahám, rárakta a fadarabokat, megkötözte a fiát, Izsákot, és föltette az oltárra a fadarabok tetejére.</span> <span class="verse"><a name="10">10</a>De amint kinyújtotta Ábrahám a kezét, és már fogta a kést, hogy levágja a fiát,</span> <span class="verse"><a name="11">11</a>kiáltott neki az ÚR angyala a mennyből: Ábrahám! Ábrahám! Ő így felelt: Itt vagyo</span> <span class="verse"><a name="12">12</a>Az angyal így szólt: Ne nyújtsd ki kezedet a fiúra, és ne bántsd őt, mert most már tudom, hogy istenfélő vagy, és nem tagadtad meg tőlem a fiadat, a te egyetlenedet.</span> <span class="verse"><a name="13">13</a>Akkor fölemelte Ábrahám a tekintetét, és meglátta, hogy ott van egy kos, szarvánál fogva fönnakadva a bozótban. Odament Ábrahám, fogta a kost, és azt áldozta föl égőáldozatul a fia helyett.</span> <span class="verse"><a name="14">14</a>Azután így nevezte el Ábrahám azt a helyet: Az ÚR gondoskodik. Ma ezt mondják: Az ÚR hegyén a gondviselés.</span> <span class="verse"><a name="15">15</a>Az ÚR angyala másodszor is kiáltott Ábrahámnak a mennyből,</span> <span class="verse"><a name="16">16</a>és ezt mondta: Magamra esküszöm, így szól az ÚR, hogy mivel így tettél, és nem tagadtad meg tőlem a fiadat, a te egyetlenedet,</span> <span class="verse"><a name="17">17</a>azért gazdagon megáldalak, és úgy megszaporítom utódaidat, hogy annyian lesznek, mint az ég csillagai, vagy mint a homokszemek a tenger partján. A te utódod birtokolni fogja ellenségei kapuját,</span> <span class="verse"><a name="18">18</a>és a te utódod által nyer áldást a föld valamennyi népe, mert hallgattál szavamra.</span> <span class="verse"><a name="19">19</a>Ezután Ábrahám visszatért szolgáihoz, elindultak, és együtt elmentek Beérsebába. Ábrahám továbbra is Beérsebában lakott.</span> <span class="verse"><a name="20">20</a>Ezek után ezt a hírt vitték Ábrahámnak: Milká is szült fiúkat öcsédnek, Náhórnak:</span> <span class="verse"><a name="21">21</a>Úcot, az elsőszülöttjét, Búzt, annak öccsét, és Kemúélt, Arám atyját,</span> <span class="verse"><a name="22">22</a>továbbá Keszedet, Hazót és Pildást, Jidláfot és Betúélt.</span> <span class="verse"><a name="23">23</a>Betúél nemzette Rebekát. Ezt a nyolcat szülte Milká Náhórnak, Ábrahám öccsének.</span> <span class="verse"><a name="24">24</a>Reúmá nevű másodfelesége is szült neki: Tebahot, Gahamot, Tahast és Maakát.</span> </p></div</div></div></body></html>