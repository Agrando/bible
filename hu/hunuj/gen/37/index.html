<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 37</strong></div><p><span class="verse"><a name="1">1</a>Jákób is azon a földön lakott, ahol apja jövevény volt: Kánaán földjén.</span> <span class="verse"><a name="2">2</a>Ez Jákób nemzetségének a története: Amikor József tizenhét éves lett, testvéreivel együtt a nyájat legeltette, és ő volt a bojtár Bilhának és Zilpának, apja feleségeinek a fiai mellett. József rossz híreket hordott róluk az apjuknak.</span> <span class="verse"><a name="3">3</a>De Izráel Józsefet minden fiánál jobban szerette, mert öregkorában született fia volt, s ezért tarka ruhát csináltatott neki.</span> <span class="verse"><a name="4">4</a>Amikor testvérei látták, hogy apjuk jobban szereti őt minden testvérénél, úgy meggyűlölték, hogy egy jó szót sem tudtak hozzá szólni.</span> <span class="verse"><a name="5">5</a>Egyszer József álmot álmodott, elmondta testvéreinek, és emiatt még jobban meggyűlölték.</span> <span class="verse"><a name="6">6</a>Ezt mondta nekik: Hallgassátok csak meg azt az álmot, amelyet álmodtam!</span> <span class="verse"><a name="7">7</a>Éppen kévéket kötöttünk a mezőn. Az én kévém fölkelt, és állva is maradt, a ti kévéitek pedig körülállták, és leborultak az én kévém előtt.</span> <span class="verse"><a name="8">8</a>Testvérei azt mondták neki: Talán király akarsz lenni fölöttünk? Vagy uralkodni akarsz rajtunk? És még jobban meggyűlölték az álmaiért és beszédéért.</span> <span class="verse"><a name="9">9</a>Egy másik álmot is álmodott, és azt is elbeszélte testvéreinek. Ezt mondta: Már megint álmodtam valamit. Egyszer csak leborult előttem a nap, a hold és tizenegy csillag.</span> <span class="verse"><a name="10">10</a>Amikor ezt apjának és testvéreinek elbeszélte, az apja megdorgálta, és ezt mondta neki: Micsoda álmot álmodtál? Talán bizony járuljunk eléd, anyáddal és testvéreiddel együtt, hogy földre boruljunk előtted?!</span> <span class="verse"><a name="11">11</a>Ezért féltékenykedni kezdtek rá a testvérei. Apja pedig megjegyezte ezt a dolgot.</span> <span class="verse"><a name="12">12</a>Egyszer a testvérek elmentek Sikembe apjuk nyáját legeltetni.</span> <span class="verse"><a name="13">13</a>Izráel ezt mondta Józsefnek: Testvéreid Sikemben legeltetnek. Gyere csak, elküldelek hozzájuk! József azt mondta neki: Kész vagyok rá.</span> <span class="verse"><a name="14">14</a>Apja azt mondta neki: Menj és nézd meg, hogy jól vannak-e testvéreid és a nyáj. Azután számolj be nekem! Elküldte tehát Hebrón völgyéből, és ő elment Sikembe.</span> <span class="verse"><a name="15">15</a>Amikor a mezőn bolyongott, találkozott egy emberrel, aki megkérdezte tőle: Mit keresel?</span> <span class="verse"><a name="16">16</a>József azt felelte: Testvéreimet keresem. Mondd meg nekem, hol legeltetnek?</span> <span class="verse"><a name="17">17</a>Az az ember így felelt: Elmentek innen, és hallottam is, amikor ezt mondták: Menjünk Dótánba! Elment tehát József a testvérei után, és megtalálta őket Dótánban.</span> <span class="verse"><a name="18">18</a>Amikor távolról meglátták, még mielőtt a közelükbe ért, összebeszéltek, hogy megölik.</span> <span class="verse"><a name="19">19</a>Ezt mondták egymásnak: Nézzétek, ott jön az álomlátó!</span> <span class="verse"><a name="20">20</a>Gyertek, öljük meg, dobjuk bele egy kútba, és mondjuk azt, hogy vadállat ette meg. Majd meglátjuk, mi lesz az álmaiból!</span> <span class="verse"><a name="21">21</a>Amikor ezt Rúben meghallotta, meg akarta menteni a kezükből, és ezt mondta: Ne üssük agyon!</span> <span class="verse"><a name="22">22</a>Majd ezt mondta nekik Rúben: Ne ontsatok vért! Dobjátok bele ebbe a kútba itt a pusztában, de kezet ne emeljetek rá! Így akarta megmenteni a kezükből és visszajuttatni apjához.</span> <span class="verse"><a name="23">23</a>Amikor odaért József a testvéreihez, lehúzták róla a ruháját, a tarka ruhát.</span> <span class="verse"><a name="24">24</a>Azután fogták, és beledobták a kútba. A kút üres volt, nem volt benne víz.</span> <span class="verse"><a name="25">25</a>Ezután leültek enni. Föltekintve, látták, hogy éppen egy izmáeli karaván közeledik Gileád felől. Tevéik gyógyfűvel, balzsammal és mirhával voltak megrakva, amit Egyiptomba szállítottak.</span> <span class="verse"><a name="26">26</a>Ekkor azt mondta Júda a testvéreinek: Mi haszna, ha megöljük testvérünket, és elföldeljük a vérét?</span> <span class="verse"><a name="27">27</a>Gyertek, adjuk el az izmáelieknek, ne emeljünk rá kezet, hiszen a mi testünk és vérünk ő! A testvérei pedig hallgattak rá.</span> <span class="verse"><a name="28">28</a>Közben azonban midjáni kereskedők mentek arra, fölhúzták Józsefet a kútból, és eladták Józsefet az izmáelieknek húsz ezüstért. Azok pedig elvitték Józsefet Egyiptomba.</span> <span class="verse"><a name="29">29</a>Amikor Rúben visszatért a kúthoz, József már nem volt a kútban. Akkor megszaggatta a ruháját,</span> <span class="verse"><a name="30">30</a>visszatért testvéreihez, és azt mondta: Nincs meg a gyerek! Jaj nekem! Hova legyek?</span> <span class="verse"><a name="31">31</a>Akkor fogták József ruháját, levágtak egy kecskebakot, és belemártották a ruhát a vérébe.</span> <span class="verse"><a name="32">32</a>Azután elküldték a tarka ruhát, elvitették apjukhoz, ezzel az üzenettel: Ezt találtuk. Nézd meg jól: a fiad ruhája ez, vagy sem?</span> <span class="verse"><a name="33">33</a>Ő felismerte, és azt mondta: Az én fiam ruhája ez! Vadállat ette meg, biztosan széttépte Józsefet!</span> <span class="verse"><a name="34">34</a>És megszaggatta Jákób a felsőruháját, zsákruhát tekert a derekára, és sokáig gyászolta a fiát.</span> <span class="verse"><a name="35">35</a>Fiai és leányai mind vigasztalni igyekeztek, de nem akart vigasztalódni, hanem ezt mondta: Gyászolva megyek el fiamhoz a halottak hazájába. Így siratgatta őt az apja.</span> <span class="verse"><a name="36">36</a>A midjániak pedig eladták Józsefet Egyiptomban Potifárnak, a fáraó főemberének, a testőrök parancsnokának.</span> </p></div</div></div></body></html>