<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gen">Genesis</a> &gt <strong>Chapter 31</strong></div><p><span class="verse"><a name="1">1</a>De Jákób meghallotta Lábán fiainak a beszédét, akik ezt mondták: Elvette Jákób mindazt, ami apánké volt, apánkéból szerezte minden gazdagságát.</span> <span class="verse"><a name="2">2</a>Lábán arcán is látta Jákób, hogy nem olyan hozzá, mint azelőtt.</span> <span class="verse"><a name="3">3</a>Akkor ezt mondta az ÚR Jákóbnak: Térj vissza atyáid földjére, a rokonaidhoz, én veled leszek!</span> <span class="verse"><a name="4">4</a>Üzent tehát Jákób és kihívatta magához Ráhelt és Leát a mezőre, a nyájhoz,</span> <span class="verse"><a name="5">5</a>és ezt mondta nekik: Látom apátok arcán, hogy nem olyan hozzám, mint azelőtt, pedig az én atyám Istene volt velem.</span> <span class="verse"><a name="6">6</a>Ti tudjátok, hogy teljes erőmmel szolgáltam apátokat.</span> <span class="verse"><a name="7">7</a>De apátok csalt meg engem, és tízszer is megváltoztatta a béremet. Isten azonban nem engedte, hogy kárt okozzon nekem.</span> <span class="verse"><a name="8">8</a>Ha így szólt: A pettyesek lesznek a béred, az egész nyáj pettyeseket ellett. Ha pedig így szólt: A csíkos lábúak lesznek a béred, az egész nyáj csíkos lábúakat ellett.</span> <span class="verse"><a name="9">9</a>Így vette el Isten apátok jószágát, és nekem adta.</span> <span class="verse"><a name="10">10</a>Mert a nyáj párzása idején álmomban föltekintettem, és azt láttam, hogy a nyájban párzó bakok csíkos lábúak, pettyesek és tarkabarkák.</span> <span class="verse"><a name="11">11</a>Akkor ezt mondta nekem álmomban az Isten angyala: Jákób! És feleltem: Itt vagyok.</span> <span class="verse"><a name="12">12</a>Azt mondta: Tekints föl, és lásd meg, hogy a nyájban párzó bakok mind csíkos lábúak, pettyesek és tarkabarkák. Mert láttam mindazt, amit Lábán tett veled.</span> <span class="verse"><a name="13">13</a>Én vagyok Bétel Istene, ahol szent oszlopot kentél föl, és fogadalmat tettél nekem. Most készülj, menj el erről a földről, és térj vissza szülőföldedre!</span> <span class="verse"><a name="14">14</a>Ekkor megszólalt Ráhel és Lea, és ezt mondták neki: Van-e még valami részünk vagy örökségünk apánk házában?</span> <span class="verse"><a name="15">15</a>Nem számítunk-e idegeneknek? Hiszen eladott bennünket, és a vételárat egészen elköltötte.</span> <span class="verse"><a name="16">16</a>Különben is a mienk és a fiainké mindaz a gazdagság, amit elvett Isten apánktól. Azért tégy úgy mindent, ahogyan Isten mondta neked!</span> <span class="verse"><a name="17">17</a>Ekkor Jákób fölkelt, föltette gyermekeit és feleségeit a tevékre.</span> <span class="verse"><a name="18">18</a>Elhajtotta minden jószágát és minden szerzeményét, amit szerzett - a Paddan-Arámban szerzett jószágát és vagyonát -, hogy elmenjen apjához, Izsákhoz Kánaán földjére.</span> <span class="verse"><a name="19">19</a>Amikor Lábán elment a juhait nyírni, Ráhel ellopta apja házibálványát.</span> <span class="verse"><a name="20">20</a>Így szedte rá Jákób az arám Lábánt: nem mondta meg neki, hogy el akar menni,</span> <span class="verse"><a name="21">21</a>hanem elment mindenével. Fölkerekedett, és átkelt a folyamon és Gileád hegysége felé tartott.</span> <span class="verse"><a name="22">22</a>Lábán csak harmadnap értesült arról, hogy Jákób elment.</span> <span class="verse"><a name="23">23</a>Akkor maga mellé vette hozzátartozóit, és hét napi járóföldön át üldözte, míg el nem érte a Gileád hegységénél.</span> <span class="verse"><a name="24">24</a>Isten azonban eljött az arám Lábánhoz álomban azon az éjszakán, és ezt mondta neki: Vigyázz, ne mondj Jákóbnak se jót, se rosszat!</span> <span class="verse"><a name="25">25</a>Amikor Lábán utolérte Jákóbot, Jákób már sátrat vert a hegyen. Lábán is a Gileád hegységén vert sátrat hozzátartozóival együtt.</span> <span class="verse"><a name="26">26</a>Lábán ezt mondta Jákóbnak: Mit tettél?! Engem rászedtél, leányaimat meg elhajtottad, mint fegyverrel ejtett foglyokat!</span> <span class="verse"><a name="27">27</a>Miért titokban mentél el, és miért szedtél rá engem? Miért nem szóltál nekem? Akkor örömmel és énekkel, dobbal és citerával bocsátottalak volna el!</span> <span class="verse"><a name="28">28</a>Még azt sem engedted meg, hogy megcsókoljam unokáimat és leányaimat. Ez egyszer balgán cselekedtél.</span> <span class="verse"><a name="29">29</a>Volna erőm hozzá, hogy elbánjak veletek, de atyátok Istene a múlt éjjel ezt mondta nekem: Vigyázz, ne mondj Jákóbnak se jót, se rosszat!</span> <span class="verse"><a name="30">30</a>Ha már mindenáron el akartál menni, mivel nagyon kívánkoztál apád házába, miért loptad el a háziistenemet?</span> <span class="verse"><a name="31">31</a>Jákób erre így felelt Lábánnak: Mert féltem, és azt gondoltam, hogy elveszed tőlem erőszakkal a leányaidat.</span> <span class="verse"><a name="32">32</a>De akinél megtalálod a háziistenedet, az ne maradjon életben. Hozzátartozóink előtt vizsgáld meg, mi van nálam, és vidd a magadét! Jákób ugyanis nem tudta, hogy Ráhel ellopta azt.</span> <span class="verse"><a name="33">33</a>Bement tehát Lábán Jákób sátrába, Lea sátrába és a két szolgáló sátrába, de nem találta. Azután kijött Lea sátrából, és Ráhel sátrába ment.</span> <span class="verse"><a name="34">34</a>Ráhel közben fogta a házibálványt, egy teve nyergébe tette és ráült. Lábán pedig fölforgatta az egész sátrat, de nem találta.</span> <span class="verse"><a name="35">35</a>Ráhel ugyanis ezt mondta az apjának: Ne haragudjék az én uram, hogy nem tudok fölkelni előtte, mert asszonyok baja van rajtam. Kutatta tehát, de nem találta a házibálványt.</span> <span class="verse"><a name="36">36</a>Ekkor Jákób haragra lobbant, és pörölni kezdett Lábánnal. Megszólalt Jákób, és azt mondta Lábánnak: Mi a bűnöm és mi a vétkem, hogy üldözőbe vettél?</span> <span class="verse"><a name="37">37</a>Hiszen fölforgattad minden holmimat! Találtál-e valamit, ami a te házadból való? Tedd ide az én hozzátartozóim és a te hozzátartozóid elé, döntsenek ők kettőnk ügyében!</span> <span class="verse"><a name="38">38</a>Már húsz esztendeje vagyok nálad, juhaid és kecskéid nem vetéltek el, nyájad kosait nem ettem meg.</span> <span class="verse"><a name="39">39</a>Amit a vad széttépett, nem vittem hozzád, magam térítettem meg, tőlem kérted számon&#59; meg azt is, amit elloptak tőlem nappal vagy éjjel.</span> <span class="verse"><a name="40">40</a>Nappal a hőség emésztett, éjjel meg a hideg, szememet kerülte az álom.</span> <span class="verse"><a name="41">41</a>Ilyen húsz esztendőm volt a házadnál: tizennégy évig szolgáltalak két leányodért, hat évig meg juhaidért. Te pedig tízszer is megváltoztattad a béremet.</span> <span class="verse"><a name="42">42</a>Ha atyám Istene, Ábrahám Istene és Izsák félelmes Istene velem nem lett volna, akkor most üres kézzel bocsátanál el engem. Isten azonban látta nyomorúságomat és kezem munkáját, ezért figyelmeztetett téged a múlt éjjel.</span> <span class="verse"><a name="43">43</a>Lábán azt felelte Jákóbnak: A leányok az én leányaim, a fiúk az én fiaim, a nyáj az én nyájam, minden az enyém, amit látsz. De tehetnék-e most már bármit is a magam leányai ellen, vagy fiaik ellen, akiket szültek?!</span> <span class="verse"><a name="44">44</a>Azért jöjj, kössünk szövetséget egymással, az legyen a tanú köztünk!</span> <span class="verse"><a name="45">45</a>Ekkor fogott Jákób egy követ és fölállította azt szent oszlopként.</span> <span class="verse"><a name="46">46</a>Majd ezt mondta Jákób a hozzátartozóinak: Gyűjtsetek köveket! Azok köveket szedtek, csináltak egy kőrakást, és ettek a kőrakásnál.</span> <span class="verse"><a name="47">47</a>Azután elnevezte azt Lábán Jegar-Száhadútának, Jákób pedig elnevezte Gal-Édnek.</span> <span class="verse"><a name="48">48</a>Lábán ugyanis ezt mondta: Ez a kőrakás a tanú köztünk! Ezért nevezik Gal-Édnek,</span> <span class="verse"><a name="49">49</a>de Micpának is, mert ezt mondta: Az ÚR tartson szemmel bennünket, amikor mi nem látjuk egymást!</span> <span class="verse"><a name="50">50</a>Ha leányaimmal rosszul bánsz, ha leányaimon kívül még feleségeket veszel, nem fogja ugyan látni senki közülünk, de Isten lesz a tanú köztünk.</span> <span class="verse"><a name="51">51</a>Majd ezt mondta Lábán Jákóbnak: Itt van ez a kőrakás és a szent oszlop, amelyet emeltem köztem és közted.</span> <span class="verse"><a name="52">52</a>Tanú ez a kőrakás és tanú ez a szent oszlop, hogy sem én nem megyek át e kőrakás mellett tehozzád, sem te nem jössz át e kőrakás és e szent oszlop mellett énhozzám rossz szándékkal.</span> <span class="verse"><a name="53">53</a>Ábrahám Istene és Náhór Istene, az atyák Istene ítéljen fölöttünk. Akkor megesküdött Jákób atyjának, Izsáknak félelmes Istenére,</span> <span class="verse"><a name="54">54</a>majd áldozatot mutatott be Jákób a hegyen, és meghívta hozzátartozóit áldozati lakomára. És miután ettek, a hegyen töltötték az éjszakát.</span> <span class="verse"><a name="55">55</a>Másnap reggel fölkelt Lábán, megcsókolta unokáit és leányait, és megáldotta őket. Azután elment Lábán, és visszatért lakóhelyére.</span> </p></div</div></div></body></html>