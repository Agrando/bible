<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/titus">Titus</a> &gt <strong>Chapter 3</strong></div><p><span class="verse"><a name="1">1</a>Emlékeztesd őket arra, hogy rendeljék alá magukat a hatóságoknak és a felsőbbségeknek: engedelmeskedjenek, és legyenek készek minden jó cselekedetre.</span> <span class="verse"><a name="2">2</a>Senkit se szóljanak meg, kerüljék a viszálykodást, legyenek megértőek, teljes szelídséget tanúsítva minden ember iránt.</span> <span class="verse"><a name="3">3</a>Mert valamikor mi is esztelenek, engedetlenek, tévelygők voltunk, különféle kívánságok és élvezetek rabjai, gonoszságban és irigységben élők, egymástól gyűlöltek és egymást gyűlölők.</span> <span class="verse"><a name="4">4</a>De amikor megjelent a mi üdvözítő Istenünk jósága és emberszeretete,</span> <span class="verse"><a name="5">5</a>nem az általunk véghez vitt igaz cselekedetekért, hanem az ő irgalmából üdvözített minket újjászülő és megújító fürdője a Szentlélek által,</span> <span class="verse"><a name="6">6</a>akit kitöltött ránk gazdagon Jézus Krisztus, a mi Üdvözítőnk által,</span> <span class="verse"><a name="7">7</a>hogy az ő kegyelméből megigazulva reménységünk szerint részesei legyünk az örök életnek.</span> <span class="verse"><a name="8">8</a>Igaz ez a beszéd, és szeretném, ha szilárdan tanúskodnál ezek mellett, hogy az Istenben hívők igyekezzenek a jó cselekedetekben elöljárni: ezek jók és hasznosak az embereknek.</span> <span class="verse"><a name="9">9</a>De kerüld az ostoba vitatkozásokat, a nemzetségtáblázatokkal kapcsolatos kérdéseket, a viszálykodásokat és a törvényeskedő harcokat, mert ezek haszontalanok és hiábavalók.</span> <span class="verse"><a name="10">10</a>A szakadást okozó ember elől egy vagy két megintés után térj ki,</span> <span class="verse"><a name="11">11</a>tudván, hogy az ilyen ember kivetkőzött önmagából, bűnben él és magában hordja ítéletét.</span> <span class="verse"><a name="12">12</a>Amikor majd elküldöm hozzád Artemászt vagy Tükhikoszt, igyekezz hozzám jönni Nikopoliszba, mert elhatároztam, hogy ott töltöm a telet.</span> <span class="verse"><a name="13">13</a>Zénászt, a törvénytudót, és Apollóst gondosan engedd útnak, hogy semmiben se legyen hiányuk.</span> <span class="verse"><a name="14">14</a>De tanulják meg a mieink is, hogy jó cselekedetekkel járjanak elöl ott, ahol sürgős segítségre van szükség, nehogy gyümölcstelenek legyenek.</span> <span class="verse"><a name="15">15</a>Köszöntenek téged valamennyien, akik velem vannak. Köszöntsd azokat, akik szeretnek minket a hitben. A kegyelem legyen mindnyájatokkal!</span> </p></div</div></div></body></html>