<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 16</strong></div><p><span class="verse"><a name="1">1</a>Így szólt hozzám az ÚR igéje:</span> <span class="verse"><a name="2">2</a>Emberfia! Ismertesd meg Jeruzsálemmel, hogy milyen utálatosak a dolgai!</span> <span class="verse"><a name="3">3</a>Ezt mondd: Így szól az én Uram, az ÚR Jeruzsálemhez: Kánaán földjéről származol, ott születtél&#59; apád emóri, anyád pedig hettita.</span> <span class="verse"><a name="4">4</a>Ilyen volt a születésed: Amikor megszülettél, nem kötötték el a köldökzsinórodat, nem mostak tisztára vízzel, nem dörzsöltek le sóval, pólyába sem tettek.</span> <span class="verse"><a name="5">5</a>Senki sem szánakozott rajtad, semmit sem tettek meg veled ezekből, nem könyörültek rajtad. Kidobtak a mezőre, mert utáltak, amikor megszülettél.</span> <span class="verse"><a name="6">6</a>De én elmentem melletted, és megláttam, hogy véredben fetrengsz. Azt mondtam neked, bár csupa vér voltál: Maradj életben! Igen, azt mondtam neked, bár csupa vér voltál: Maradj életben!</span> <span class="verse"><a name="7">7</a>Nagyra növeltelek, mint a mező füvét. Nagyra nőttél, fölserdültél, melled kitelt, szőröd kinőtt, de teljesen meztelen voltál.</span> <span class="verse"><a name="8">8</a>Elmentem melletted, és láttam, hogy már a szerelem korában vagy. Ezért rád terítettem ruhám szárnyát, és betakartam meztelen testedet. Megesküdtem neked, és szövetségre léptem veled - így szól az én Uram, az ÚR -, és az enyém lettél</span> <span class="verse"><a name="9">9</a>Megfürdettelek vízben, lemostam rólad a vért, és bekentelek olajjal.</span> <span class="verse"><a name="10">10</a>Tarka ruhába öltöztettelek, és delfinbőr sarut húztam a lábadra&#59; gyolcsba takartalak, selymet terítettem rád.</span> <span class="verse"><a name="11">11</a>Földíszítettelek ékszerekkel, karpereceket tettem a kezeidre és a nyakadra láncot.</span> <span class="verse"><a name="12">12</a>Orrodba orrperecet tettem, füleidbe fülbevalót, a fejedre pedig ékes koronát.</span> <span class="verse"><a name="13">13</a>Földíszítetted magad arannyal, ezüsttel&#59; gyolcsba, selyembe és tarka ruhába öltöztél&#59; ételed finomliszt, méz és olaj volt. Igen-igen megszépültél, sőt még a királyságot is elérted.</span> <span class="verse"><a name="14">14</a>Szépségednek híre ment a népek között, mert tökéletessé tették azok az ékszerek, amelyeket rád raktam - így szól az én Uram, az ÚR.</span> <span class="verse"><a name="15">15</a>De elbizakodtál szépséged miatt, és hírhedt parázna lettél. Elárasztottad paráznaságoddal, aki csak elment melletted, és az övé lettél.</span> <span class="verse"><a name="16">16</a>Fogtad a ruháidat, csináltál tarka sátrakat a halmokon, és ott paráználkodtál. Ilyen még nem volt, és nem is lesz!</span> <span class="verse"><a name="17">17</a>Fogtad arany és ezüst ékszereidet, amelyeket én adtam neked, férfiszobrokat készítettél, és azokkal paráználkodtál.</span> <span class="verse"><a name="18">18</a>Fogtad tarka ruháidat, és rájuk terítetted, a nekem járó olajat és illatszert pedig eléjük tetted.</span> <span class="verse"><a name="19">19</a>Az ételt, amelyet neked adtam, a finomlisztet, az olajat és a mézet, amellyel tápláltalak, eléjük raktad jó illatú áldozatul. Ez történt - így szól az én URam, az ÚR.</span> <span class="verse"><a name="20">20</a>Fogtad fiaidat és leányaidat, akiket nekem szültél, és őket is feláldoztad nekik eledelül. Hát nem volt eleged a paráznaságból,</span> <span class="verse"><a name="21">21</a>hogy még fiaimat is levágtad, és odaadtad, feláldozva őket?!</span> <span class="verse"><a name="22">22</a>Sok utálatosságodban és paráznaságodban nem emlékeztél vissza ifjúkorodra, amikor teljesen meztelen voltál, és véredben fetrengtél.</span> <span class="verse"><a name="23">23</a>Sok gonoszságod után - jaj, jaj neked! így szól az én Uram, az ÚR -</span> <span class="verse"><a name="24">24</a>dombot emeltél, és magaslatot készítettél minden téren.</span> <span class="verse"><a name="25">25</a>Magaslatot építettél minden keresztúton, és szépségedet utálatosságra használtad: szétterpesztetted lábaidat minden arra járó előtt, és rengeteget paráználkodtál.</span> <span class="verse"><a name="26">26</a>Paráználkodtál a szomszédos egyiptomiakkal, a nagy testűekkel, rengeteget paráználkodtál: így bosszantottál engem.</span> <span class="verse"><a name="27">27</a>Ezért kinyújtottam kezemet ellened, elvettem a részedből, és kiszolgáltattalak a téged gyűlölő filiszteusok indulatának, akik szégyenkeznek fajtalankodásod miatt.</span> <span class="verse"><a name="28">28</a>Az asszírokkal is paráználkodtál telhetetlenül&#59; paráználkodtál, de nem érted be vele.</span> <span class="verse"><a name="29">29</a>Rengeteget paráználkodtál a kalmár káldeusok országával, de ezzel sem érted be.</span> <span class="verse"><a name="30">30</a>Mennyire epekedett a szíved! - így szól az én Uram, az ÚR -, hogy mindezt meg tu tad tenni, egy nagy parázna tetteit,</span> <span class="verse"><a name="31">31</a>amikor dombot emeltél minden keresztúton, és magaslatot készítettél minden téren! Csak abban nem voltál olyan, mint a parázna, hogy nem törődtél a bérrel.</span> <span class="verse"><a name="32">32</a>Te házasságtörő asszony, aki az ura helyett idegeneket fog magának!</span> <span class="verse"><a name="33">33</a>Minden paráznának fizetséget adnak, de te magad adtál fizetséget minden szeretődnek: megfizetted őket, hogy jöjjenek hozzád mindenünnen paráználkodni.</span> <span class="verse"><a name="34">34</a>Paráznaságod fordítva történt, mint más asszonyoké: nem te utánad jártak paráználkodni&#59; te adtál bért, és nem neked adtak bért&#59; veled tehát fordítva történt.</span> <span class="verse"><a name="35">35</a>Ezért halld meg az ÚR igéjét, te parázna!</span> <span class="verse"><a name="36">36</a>Így szól az én Uram, az ÚR: Mivel meztelenre vetkőztél, és mutogattad szemérmedet, amikor paráználkodtál szeretőiddel és minden utálatos bálványoddal, sőt fiaid vérét is nekik adtad,</span> <span class="verse"><a name="37">37</a>ezért majd összegyűjtöm minden szeretődet, akiknek kelletted magad: azokat is, akiket szerettél, meg azokat is, akiket gyűlöltél. Köréd gyűjtöm őket mindenfelől, és leleplezem előttük szemérmedet, hadd lássák egészen szemérmedet.</span> <span class="verse"><a name="38">38</a>Azután elítéllek a házasságtörő és vérontó asszonyok törvénye szerint, és kiszolgáltatlak a haragnak és a vérbosszúnak.</span> <span class="verse"><a name="39">39</a>Kezükbe adlak: szétdúlják dombjaidat, lerombolják magaslataidat, lehúzzák rólad a ruhát, elveszik ékszereidet, és otthagynak teljesen meztelenül.</span> <span class="verse"><a name="40">40</a>Gyűlést hívnak össze ellened, megköveznek, és kardjukkal felkoncolnak.</span> <span class="verse"><a name="41">41</a>Házaidat fölperzselik, és végrehajtják rajtad az ítéletet a többi asszony szeme láttára. Véget vetek paráznaságodnak, paráznabért sem fogsz többé fizetni.</span> <span class="verse"><a name="42">42</a>Akkor lecsillapodik haragom, és elmúlik indulatom&#59; megnyugszom, és nem bosszankodom többé.</span> <span class="verse"><a name="43">43</a>Te nem emlékeztél vissza ifjúkorodra, sőt ingereltél engem ezekkel, én meg fejedre olvasom tetteidet - így szól az én Uram, az ÚR -, többé nem folytathatod fajtalankodásodat, sem utálatos dolgaidat</span> <span class="verse"><a name="44">44</a>Aki példálózik, ezt a példabeszédet mondja rólad: Amilyen az anya, olyan a lánya!</span> <span class="verse"><a name="45">45</a>Anyád lánya vagy te, aki megunta a férjét és a fiait. Ugyanolyan vagy, mint a nővéreid, akik megunták férjüket és fiaikat. Anyátok hettita volt, apátok pedig emóri.</span> <span class="verse"><a name="46">46</a>A nénéd Samária, aki lányaival együtt tőled északra lakik. Húgod pedig a lányaival együtt tőled délre lakó Sodoma.</span> <span class="verse"><a name="47">47</a>Egy kis ideig nem úgy éltél, mint ők, és nem követtél el olyan utálatos dolgokat. De azután minden tettedben romlottabb lettél náluk.</span> <span class="verse"><a name="48">48</a>Életemre mondom - így szól az én Uram, az ÚR -, hogy még húgod, Sodoma sem tette azt lányaival együtt, amit te tettél lányaiddal együtt</span> <span class="verse"><a name="49">49</a>Az volt a bűne a húgodnak, Sodomának, hogy bár fenségben, kenyérbőségben és zavartalan békességben volt része neki és lányainak, de a nyomorultat és a szegényt mégsem támogatta.</span> <span class="verse"><a name="50">50</a>Felfuvalkodtak, utálatos dolgokat műveltek előttem, azért elvetettem őket, amikor ezt láttam.</span> <span class="verse"><a name="51">51</a>Samária hozzád képest feleannyit sem vétkezett, hiszen te több utálatos dolgot követtél el, mint ő&#59; nővéreid igazabbak nálad, mert sok utálatos dolgot követtél el.</span> <span class="verse"><a name="52">52</a>Viseld azért te is gyalázatodat, mert nővéreid oldalára álltál vétkeiddel, amikor még náluk is utálatosabb dolgokat követtél el&#59; még ők is igazabbak nálad. Szégyelld magad, és viseld gyalázatodat te is, hiszen még nővéreid is igazabbak nálad!</span> <span class="verse"><a name="53">53</a>De majd fordítok a sorsukon, Sodomának és leányainak sorsán, Samáriának és leányainak sorsán&#59; és akkor a te sorsodon is fordítok velük együtt.</span> <span class="verse"><a name="54">54</a>Viseld gyalázatodat, és érjen gyalázat mindenért, amit elkövettél, vigasztalódásukra.</span> <span class="verse"><a name="55">55</a>Nővéreid, Sodoma és leányai, visszatérnek hajdani állapotukba, Samária és leányai is visszatérnek hajdani állapotukba&#59; azután te és leányaid is visszatérnek majd hajdani állapotukba.</span> <span class="verse"><a name="56">56</a>Milyen rossz hírét terjesztetted húgodnak, Sodomának, amikor még gőgös voltál,</span> <span class="verse"><a name="57">57</a>míg le nem lepleződött gonoszságod! Ugyanígy gyaláznak most téged a körülötted lakó arámok és filiszteusok, akik mindnyájan utálnak téged.</span> <span class="verse"><a name="58">58</a>Neked is viselned kell fajtalan és utálatos tetteid következményeit! - így szól az ÚR.</span> <span class="verse"><a name="59">59</a>Ezt mondja az én Uram, az ÚR: Úgy bántam veled, ahogy viselkedtél, mert semmibe vetted az esküt, és megszegted a szövetséget.</span> <span class="verse"><a name="60">60</a>De én emlékszem szövetségemre, amelyet ifjúkorodban kötöttem veled, és örök szövetségre lépek veled.</span> <span class="verse"><a name="61">61</a>Akkor eszedbe jutnak tetteid, és szégyenkezni fogsz. Magadhoz fogadod nénjeidet és húgaidat, én pedig lányaiddá teszem őket, bár nem tartoznak a veled kötött szövetséghez.</span> <span class="verse"><a name="62">62</a>Szövetségre lépek veled, és megtudod, hogy én vagyok az ÚR.</span> <span class="verse"><a name="63">63</a>Gondolj erre, szégyenkezz, és gyalázatod miatt ne nyisd ki többé a szádat, ha megbocsátom mindazt, amit elkövettél - így szól az én Uram, az ÚR.</span> </p></div</div></div></body></html>