<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 26</strong></div><p><span class="verse"><a name="1">1</a>A tizenegyedik évben, a hónap elsején így szólt hozzám az ÚR igéje:</span> <span class="verse"><a name="2">2</a>Emberfia! Tírusz ezt mondta Jeruzsálemről: Haha! Összetört a népek kapuja, feltárult előttem! Gazdag leszek, mert rommá lett!</span> <span class="verse"><a name="3">3</a>Ezért így szól az én Uram, az ÚR: Én ellened fordulok, Tírusz, sok népet hozok ellened, ahogyan a tenger hozza hullámait.</span> <span class="verse"><a name="4">4</a>Lerombolják Tírusz várfalait, és ledöntik bástyáit. Lesöpröm róla még a port is, és csupasz sziklává teszem.</span> <span class="verse"><a name="5">5</a>Hálók szárítóhelye lesz a tenger közepén. Megmondtam - így szól az én URam, az ÚR -: a népek zsákmánya lesz!</span> <span class="verse"><a name="6">6</a>A szárazföldön levő falvait fegyverrel irtják ki. Majd megtudják, hogy én vagyok az ÚR!</span> <span class="verse"><a name="7">7</a>Ezt mondja az én Uram, az ÚR: Elhozom Tírusz ellen Nebukadneccart, Babilónia királyát, a királyok királyát északról, lovakkal, harci kocsikkal, lovasokkal és nagy tömegű hadinéppel.</span> <span class="verse"><a name="8">8</a>A szárazföldön levő falvaidat fegyverrel irtja ki. Ostromgépeket állít veled szemben, sáncot emel ellened, és pajzsok alatt tör ellened.</span> <span class="verse"><a name="9">9</a>Faltörő kost szegez várfalaidnak, bástyáidat pedig lerombolja csákányaival.</span> <span class="verse"><a name="10">10</a>Belep a por, amelyet felver tömérdek lova&#59; megrendülnek várfalaid a lovasoknak és a kerekeken gördülő harci kocsiknak a zajától, amikor betör kapuidon, ahogy betörnek egy ostromlott városba.</span> <span class="verse"><a name="11">11</a>Lovainak patái utcáidon tipornak, népedet fegyverrel gyilkolja le, hatalmas oszlopaid a földre zuhannak.</span> <span class="verse"><a name="12">12</a>Zsákmányul ejtik gazdagságodat, és felprédálják áruidat&#59; ledöntik várfalaidat, gyönyörű házaidat lerombolják, a köveket, a gerendákat, még a port is a tenger közepébe szórják.</span> <span class="verse"><a name="13">13</a>Megszüntetem énekeid zaját, és citerád hangja nem hallatszik többé.</span> <span class="verse"><a name="14">14</a>Csupasz sziklává teszlek&#59; hálók szárítóhelye leszel&#59; nem építenek fel többé. Én, az ÚR, megmondtam! - így szól az én Uram, az ÚR.</span> <span class="verse"><a name="15">15</a>Ezt mondja az én Uram, az ÚR Tírusznak: Megrendülnek a szigetek öszszeomlásod hallatára, amikor nyögnek a halálra sebzettek, és ott tombolnak a gyilkosok.</span> <span class="verse"><a name="16">16</a>Leszállnak majd trónjukról a tengeri országok fejedelmei mind, leteszik palástjukat, és levetik tarka ruháikat. Rémületbe öltöznek, a földre ülnek, szakadatlanul rémüldöznek és szörnyülködnek rajtad.</span> <span class="verse"><a name="17">17</a>Siratóéneket kezdenek, és ezt mondják rólad: Jaj, de elpusztultál, te dicsőített város, mely a tenger közepén lakott. A tenger volt az erőssége neki és lakóinak, rettegésben tartották a környékükön lakókat mind!</span> <span class="verse"><a name="18">18</a>Most, amikor elbuktál, rémület fogja el a szigeteket, megriadnak a tenger szigetei, hogy ilyen véged lett.</span> <span class="verse"><a name="19">19</a>Ezt mondja az én Uram, az ÚR: Amikor romvárossá teszlek, amilyenek a lakatlan városok, amikor rád zúdítom a mélység árját, és elborítanak a nagy vizek,</span> <span class="verse"><a name="20">20</a>akkor letaszítalak a sírba roskadókhoz, a hajdan élt emberekhez, és ott kell laknod a föld mélyében, az ősidők óta puszta helyen, a sírba roskadóknál&#59; lakatlan leszel, bár ékessé tettelek az élők földjén.</span> <span class="verse"><a name="21">21</a>Rettenetes véget adok neked, nem leszel! Keresni fognak, de nem találnak meg soha többé! - így szól az én Uram, az ÚR.</span> </p></div</div></div></body></html>