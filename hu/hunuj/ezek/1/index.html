<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>A harmincadik évben, a negyedik hónap ötödikén, amikor én a fogságban élő nép között voltam a Kebár folyó mellett, megnyílt az ég, és isteni látomásokat láttam.</span> <span class="verse"><a name="2">2</a>A hónap ötödikén, Jójákin király fogságba vitelének ötödik évében,</span> <span class="verse"><a name="3">3</a>szólt az ÚR igéje Ezékiel paphoz, Búzi fiához, a káldeusok országában, a Kebár folyó mellett, és megragadta őt ott az ÚR.</span> <span class="verse"><a name="4">4</a>Láttam, hogy forgószél jött észak felől, nagy felhővel és egymást érő villámlással, körülötte fényözönnel. A közepéből, a villámok közül mintha ezüstös csillogás tündöklött volna.</span> <span class="verse"><a name="5">5</a>Négy élőlény alakja volt ott. Ilyennek látszottak: emberhez hasonló alakjuk volt,</span> <span class="verse"><a name="6">6</a>de mindegyiknek négy arca, és mindegyiknek négy szárnya volt.</span> <span class="verse"><a name="7">7</a>Lábaik egyenes lábak voltak, de lábfejük olyan volt, mint a borjúláb. Ragyogóak voltak, mint a fénylő réz.</span> <span class="verse"><a name="8">8</a>Szárnyuk alatt négyfelől emberi kezek voltak. Mind a négynek voltak arcai és szárnyai.</span> <span class="verse"><a name="9">9</a>Szárnyaik összeértek, egyiké a másikéhoz. Nem kellett megfordulniuk, amikor jártak, mindegyik előre nézve tudott menni.</span> <span class="verse"><a name="10">10</a>Ilyen volt az arcuk: volt emberarcuk, de volt oroszlánarca is mind a négynek jobbról, bikaarca is volt mind a négynek balról, és volt sasarca is mind a négynek.</span> <span class="verse"><a name="11">11</a>Ilyen volt az arcuk. Felső szárnyaik ki voltak terjesztve, ez a két szárny összeért, egyiké a másikéval, kettő pedig eltakarta a testüket.</span> <span class="verse"><a name="12">12</a>Mindegyik előre nézve tudott menni. Ahova a lélek akart menni, oda mentek, nem kellett megfordulniuk, amikor jártak.</span> <span class="verse"><a name="13">13</a>Ilyenek voltak az élőlények: külsejük olyan volt, mint az izzó parázs, és az élőlények közt, mintha égő fáklyák lobogtak volna. Tűz ragyogott, és a tűzből villámok cikáztak.</span> <span class="verse"><a name="14">14</a>Az élőlények járása-kelése olyannak látszott, mint a villámlás.</span> <span class="verse"><a name="15">15</a>Amikor néztem az élőlényeket, megpillantottam egy-egy kereket a földön az élőlények mellett, mind a négy előtt.</span> <span class="verse"><a name="16">16</a>A kerekek úgy voltak elkészítve, hogy ragyogó drágaköveknek látszottak, és mind a négy egyforma volt. Úgy készültek, hogy mindegyik kerék közepében egy másik kerék látszott.</span> <span class="verse"><a name="17">17</a>Amikor jártak, négy irányban tudtak menni&#59; nem kellett megfordulniuk, amikor jártak.</span> <span class="verse"><a name="18">18</a>A kerék abroncsai magasak és félelmetesek voltak, és mind a négy abroncs körös-körül tele volt szemekkel.</span> <span class="verse"><a name="19">19</a>Amikor az élőlények jártak, a kerekek is jártak mellettük&#59; és amikor az élőlények fölemelkedtek a földről, a kerekek is fölemelkedtek.</span> <span class="verse"><a name="20">20</a>Ahová a lélek akart menni, oda mentek&#59; ahová a lélek akarta. És a kerekek is fölemelkedtek velük, mert az élőlények lelke irányította a kerekeket.</span> <span class="verse"><a name="21">21</a>Ha azok jártak, ezek is jártak, ha azok megálltak, ezek is megálltak&#59; és ha fölemelkedtek a földről, fölemelkedtek a kerekek is, mert az élőlények lelke irányította a kerekeket.</span> <span class="verse"><a name="22">22</a>Az élőlények feje fölött valami boltozat volt, amely félelmesen csillogott, mint a jég, és ki volt feszítve a fejük fölött.</span> <span class="verse"><a name="23">23</a>A boltozat alatt ki voltak terjesztve szárnyaik, egyiké a másiké felé. Mindegyiknek volt másik két szárnya is. Ezekkel eltakarták a testüket elöl is, hátul is.</span> <span class="verse"><a name="24">24</a>Amikor jártak, olyannak hallottam szárnyaik zúgását, amilyen a nagy vizek zúgása, mint a Mindenható hangja. Hangjuk zúgása olyan volt, mint egy tábor morajlása. Amikor megálltak, leeresztették szárnyaikat.</span> <span class="verse"><a name="25">25</a>És egy hang hallatszott a fejük fölött levő boltozatról amikor megálltak, és leeresztették szárnyaikat.</span> <span class="verse"><a name="26">26</a>A fejük fölött levő boltozaton fölül egy zafírfényű trónus alakja látszott, a trónus alakja fölött pedig emberhez hasonló alak látszott.</span> <span class="verse"><a name="27">27</a>Ezüstösen csillogónak láttam: derekától fölfelé úgy látszott, mintha tűz fogná körül, derekától lefelé pedig úgy láttam, mintha fényözön venné körül.</span> <span class="verse"><a name="28">28</a>A körülötte levő fényözön olyannak látszott, mint a szivárvány, amely a felhőkön szokott lenni esős napon. Ilyen volt az ÚR dicsőségének a látványa. Amikor megláttam, arcra borultam, és hallottam, hogy valaki megszólal.</span> </p></div</div></div></body></html>