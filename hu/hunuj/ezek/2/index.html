<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 2</strong></div><p><span class="verse"><a name="1">1</a>Ezt mondta nekem: Emberfia, állj a lábadra, beszélni akarok veled!</span> <span class="verse"><a name="2">2</a>Miközben beszélt, lélek áradt belém, talpra állított, én pedig hallottam, hogy beszél hozzám.</span> <span class="verse"><a name="3">3</a>Ezt mondta nekem: Emberfia, elküldelek téged Izráel fiaihoz, a lázadó néphez, amely fellázadt ellenem. Hűtlenek voltak hozzám ők is, őseik is egészen a mai napig.</span> <span class="verse"><a name="4">4</a>A makacs és konok szívű fiakhoz küldelek. Mondd nekik: Így szól az én Uram, az ÚR!...</span> <span class="verse"><a name="5">5</a>Akár hallgatnak rá, akár nem törődnek vele, hiszen engedetlen nép ez, de majd megtudják, hogy próféta volt közöttük.</span> <span class="verse"><a name="6">6</a>Te pedig, emberfia, ne félj tőlük, beszédüktől se félj! Ha csalán és tövis szurkál is téged, ha skorpiók közt ülsz is, akkor se félj beszédüktől, ne rettegj tőlük, hiszen engedetlen nép ez.</span> <span class="verse"><a name="7">7</a>Hirdesd nekik az én igéimet, akár hallgatnak rá, akár nem törődnek vele&#59; hiszen engedetlen nép ez!</span> <span class="verse"><a name="8">8</a>Te pedig, emberfia, hallgasd meg, amit mondok neked! Ne légy engedetlen, mint ez az engedetlen nép! Nyisd ki a szád, és edd meg, amit adok neked!</span> <span class="verse"><a name="9">9</a>Láttam, hogy egy kéz nyúlt felém, és egy irattekercs volt benne.</span> <span class="verse"><a name="10">10</a>Kiterítette előttem, és az tele volt írva mindkét oldalán. Siratóének, sóhaj meg jajszó volt ráírva.</span> </p></div</div></div></body></html>