<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>Így szólt hozzám az ÚR igéje:</span> <span class="verse"><a name="2">2</a>Akarsz-e ítélkezni, emberfia? Akarsz-e ítéletet mondani a vérontó város fölött? Akkor add tudtára minden utálatos tettét,</span> <span class="verse"><a name="3">3</a>és mondd: Így szól az én Uram, az ÚR: Ennek a vérontó városnak eljön az ideje, mert bálványokat készített a maga vesztére, és tisztátalan lett.</span> <span class="verse"><a name="4">4</a>A vér, amelyet kiontottál, vétkessé tett, és bálványaid, amelyeket készítettél, tisztátalanná tettek. Te vagy az oka, hogy közel van már a napod, elérkeztél esztendeid végéhez. Ezért gyalázatossá teszlek a népek előtt, és csúffá teszlek minden országban.</span> <span class="verse"><a name="5">5</a>Közel és távol levők csúfolni fognak téged, te rossz hírű, te sokat viszálykodó!</span> <span class="verse"><a name="6">6</a>Íme, Izráel fejedelmei közül mindegyik annyi vért ontott, amennyit csak bírt.</span> <span class="verse"><a name="7">7</a>Apát és anyát ócsároltak országodban, a jövevényt zsarolták, az árvát és az özvegyet nyomorgatták.</span> <span class="verse"><a name="8">8</a>A szent dolgokat semmibe vetted, és a nyugalom napjait meggyaláztad.</span> <span class="verse"><a name="9">9</a>Rágalmakat terjesztettek országodban, hogy vért onthassanak&#59; a hegyeken bemutatott áldozatból ettek, galád dolgokat követtek el.</span> <span class="verse"><a name="10">10</a>A fiúk apjuk feleségével háltak. Erőszakoskodtak a tisztulásban levő nővel.</span> <span class="verse"><a name="11">11</a>Volt, aki a más feleségével követett el utálatos dolgot, volt, aki a saját menyét gyalázta meg galádul&#59; olyan is volt, aki a húgával, saját apja leányával erőszakoskodott.</span> <span class="verse"><a name="12">12</a>Hagyták magukat megvesztegetni országodban, hogy vért onthassanak. Uzsorát és kamatot szedtél, nyerészkedtél embertársaidon, zsarolva őket, engem pedig elfelejtettél! - így szól az én Uram, az ÚR.</span> <span class="verse"><a name="13">13</a>Azért én összecsapom a kezemet nyerészkedésed miatt, amelyet elkövettél, és a vérontás miatt, amelyet országodban elkövettek.</span> <span class="verse"><a name="14">14</a>Lesz-e elég bátorságod, lesz-e elég erőd akkor, amikor majd elbánok veled? Amit én, az ÚR, mondok, azt meg is teszem!</span> <span class="verse"><a name="15">15</a>Elszélesztelek majd a népek közé, és szétszórlak az országokba&#59; véget vetek országodban a tisztátalankodásnak!</span> <span class="verse"><a name="16">16</a>Gyalázatos leszel a népek előtt. Akkor megtudod, hogy én vagyok az ÚR.</span> <span class="verse"><a name="17">17</a>Így szólt hozzám az ÚR igéje:</span> <span class="verse"><a name="18">18</a>Emberfia! Izráel háza salakká lett számomra: a réz, az ón, a vas és az ólom a kemencében ezüstsalakká lett.</span> <span class="verse"><a name="19">19</a>Ezért így szól az én Uram, az ÚR: Mivel mindenestül salakká lettetek, összegyűjtelek benneteket Jeruzsálembe.</span> <span class="verse"><a name="20">20</a>Ahogyan összegyűjtik az ezüstöt, a rezet, a vasat, az ólmot és az ónt a kemencébe, és tüzet fújtatnak alatta, hogy megolvasszák, úgy gyűjtelek össze benneteket lángoló haragomban, kemencébe raklak és megolvasztalak benne.</span> <span class="verse"><a name="21">21</a>Összeszedlek benneteket, rátok fúvok haragom tüzével, és megolvasztalak benne.</span> <span class="verse"><a name="22">22</a>Ahogyan megolvad az ezüst a kemencében, úgy olvadtok meg Jeruzsálemben. Amikor kitöltöm rajtatok haragomat, akkor megtudjátok, hogy én vagyok az ÚR.</span> <span class="verse"><a name="23">23</a>Így szólt hozzám az ÚR igéje:</span> <span class="verse"><a name="24">24</a>Emberfia, mondd meg ennek az országnak: Tisztátalan föld vagy, amely nem kapott esőt a harag napján!</span> <span class="verse"><a name="25">25</a>Prófétái összeesküvést szőnek, olyanok, mint az ordító, ragadozó oroszlán: embereket esznek, kincset és drágaságot harácsolnak, sok asszonyt tesznek özveggyé.</span> <span class="verse"><a name="26">26</a>Papjai erőszakot követtek el törvényemen, és meggyalázták szent dolgaimat. Nem tettek különbséget a szent és a közönséges között, nem tanítottak a tisztátalan és tiszta megkülönböztetésére. A nyugalom napjaival nem törődtek, és gyalázatot hoztak rám.</span> <span class="verse"><a name="27">27</a>Vezérei olyanok, mint a ragadozó farkasok: vért ontanak, embereket pusztítanak el nyereségvágyból.</span> <span class="verse"><a name="28">28</a>Prófétái mázolják a habarcsot, hiábavalóságot látnak, hazugságokat jósolgatnak nekik, amikor ezt mondják: "Így szól az én URam, az ÚR..." - pedig az ÚR nem szólt.</span> <span class="verse"><a name="29">29</a>Az ország népe szívtelenül zsarol, és lelketlenül rabol, a nyomorultat és a szegényt elnyomják, a jövevényt pedig törvénytelenül zsarolják.</span> <span class="verse"><a name="30">30</a>Kerestem köztük valakit, aki építené a falat, és odaállana a résre színem elé az országért, hogy ne pusztítsam el, de nem találtam.</span> <span class="verse"><a name="31">31</a>Ezért kitöltöm rajtuk dühömet, megsemmisítem őket haragom tüzével, fejükre olvasom tetteiket! - így szól az én Uram, az ÚR.</span> </p></div</div></div></body></html>