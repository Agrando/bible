<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Azután fölemelt engem a lélek, és az ÚR házának keleti kapujához vitt, amely keletre néz. Ott, a kapu bejáratánál huszonöt férfi volt. Közöttük láttam Jaazanját, Azzúr fiát és Pelatjáhút, Benájáhú fiát, a nép vezetőit.</span> <span class="verse"><a name="2">2</a>Az ÚR ezt mondta nekem: Emberfia! Ezek azok a férfiak, akik álnok terveket szőnek, és rossz tanácsokat adnak ebben a városban.</span> <span class="verse"><a name="3">3</a>Ezt mondják: Nem lesz itt hamarosan házépítés! Fazék ez a város, mi vagyunk a hús!</span> <span class="verse"><a name="4">4</a>Ezért prófétálj ellenük, prófétálj, emberfia!</span> <span class="verse"><a name="5">5</a>Ekkor rám szállt az ÚR lelke, és ezt mondta nekem: Mondd meg, hogy így szól az ÚR: Jól mondtátok, Izráel háza! Tudom én, hogy mit gondoltok magatokban.</span> <span class="verse"><a name="6">6</a>Sokakat öltetek meg ebben a városban, megtöltöttétek utcáit megöltekkel.</span> <span class="verse"><a name="7">7</a>Ezért így szól az én Uram, az ÚR: Akiket városszerte megöltetek, azok a hús, a város pedig a fazék. De titeket kiveszlek belőle.</span> <span class="verse"><a name="8">8</a>Fegyvertől féltetek, ezért fegyvert hozok rátok! - így szól az én Uram, az ÚR.</span> <span class="verse"><a name="9">9</a>Kiviszlek innen titeket, idegenek kezébe adlak, és ítétetet tartok fölöttetek.</span> <span class="verse"><a name="10">10</a>Fegyvertől fogtok elesni, Izráel határán ítélkezem fölöttetek. Akkor majd megtudjátok, hogy én vagyok az ÚR.</span> <span class="verse"><a name="11">11</a>Nem lesz fazék ez a város, és nem lesztek ti benne a hús. Izráel határán ítélkezem fölöttetek.</span> <span class="verse"><a name="12">12</a>Akkor majd megtudjátok, hogy én vagyok az ÚR, mert nem az én rendelkezéseim szerint éltetek, és nem az én törvényeimet teljesítettétek, hanem a körülöttetek levő népek törvényeit teljesítettétek.</span> <span class="verse"><a name="13">13</a>Miközben prófétáltam, Pelatjáhú, Benájá fia meghalt. Én pedig arcra borultam, és hangosan így kiáltottam: Ó, jaj, Uram, URam, véget akarsz vetni Izráel maradékának?!</span> <span class="verse"><a name="14">14</a>Akkor így szólt hozzám az ÚR igéje:</span> <span class="verse"><a name="15">15</a>Emberfia! A te testvéreidről, a veled fogságba jutottakról, Izráel egész házáról így beszélnek Jeruzsálem lakói: Messzire vetődtek az ÚRtól, a mi birtokunkba került az ország!</span> <span class="verse"><a name="16">16</a>Ezért mondd: Így szól az én Uram, az ÚR: Elvetettem őket messzire a pogányok közé, szétszórtam őket az országokba, de én vagyok a szentélyük egy kis időre azokban az országokban, amelyekbe jutottak.</span> <span class="verse"><a name="17">17</a>Ezért mondd: Így szól az én Uram, az ÚR: Összegyűjtelek benneteket a népek közül, és összeszedlek azokból az országokból, amelyekbe szétszóródtatok, és nektek adom Izráel földjét.</span> <span class="verse"><a name="18">18</a>És ha hazaérkeznek, eltávolítanak onnan minden förtelmes és utálatos bálványt.</span> <span class="verse"><a name="19">19</a>Egy szívet adok majd nekik, és új lelket adok beléjük, eltávolítom testükből a kőszívet, és hússzívet adok nekik,</span> <span class="verse"><a name="20">20</a>hogy rendelkezéseim szerint éljenek, törvényeimet megtartsák és teljesítsék. Az én népem lesznek, én pedig Istenük leszek.</span> <span class="verse"><a name="21">21</a>A szívről így szól az én Uram, az ÚR: Akiknek a szíve a förtelmes és utálatos bálványokat követte, azoknak a tetteit a fejükre olvasom!</span> <span class="verse"><a name="22">22</a>Ekkor a kerúbok fölemelték szárnyaikat a kerekekkel együtt, Izráel Istenének a dicsősége pedig ott volt fölöttük.</span> <span class="verse"><a name="23">23</a>Fölszállt az ÚR dicsősége a városból, és megállt a hegyen, amely a várostól keletre van.</span> <span class="verse"><a name="24">24</a>Engem pedig fölemelt a lélek, és elvitt a káldeusok földjére a fogságban élő néphez, látomásban, Isten lelke által. Azután eltávozott tőlem a látomás, amelyet láttam.</span> <span class="verse"><a name="25">25</a>Én pedig elmondtam a fogságban élő népnek az ÚR igéjét, amelyet látomásban adott nekem.</span> </p></div</div></div></body></html>