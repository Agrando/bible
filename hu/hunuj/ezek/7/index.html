<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 7</strong></div><p><span class="verse"><a name="1">1</a>Így szólt hozzám az ÚR igéje:</span> <span class="verse"><a name="2">2</a>Te, emberfia - mondta az én Uram, az ÚR -, vége van Izráel földjének! Jön a vég az ország négy oldalán</span> <span class="verse"><a name="3">3</a>Most véged lesz! Rád zúdítom haragomat, elítéllek úgy, ahogy megérdemled, megbüntetlek minden utálatos tettedért.</span> <span class="verse"><a name="4">4</a>Nem szánakozom rajtad, és nem leszek könyörületes, hanem megbüntetlek, ahogy érdemled: utálatos tetteid következménye utolér. Akkor megtudjátok, hogy én vagyok az ÚR.</span> <span class="verse"><a name="5">5</a>Így szól az én Uram, az ÚR: Egyik veszedelem jön a másik után!</span> <span class="verse"><a name="6">6</a>Jön a vég, jön a vég! Rád virradt, jön már!</span> <span class="verse"><a name="7">7</a>Jön rátok a felfordulás, ország lakói! Jön már az az idő, közel van az a nap, amelyen rémület lesz a hegyeken víg ének helyett!</span> <span class="verse"><a name="8">8</a>Most már hamarosan kitöltöm rajtad lángoló haragomat, elbánok veled haragomban&#59; elítéllek úgy, ahogy megérdemled, és megbüntetlek minden utálatos tettedért.</span> <span class="verse"><a name="9">9</a>Nem szánakozom, és nem leszek könyörületes. Úgy bánok veled, ahogy megérdemled: utálatos tetteid következménye utolér. Akkor megtudjátok, hogy én, az ÚR, vagyok az, aki ver!</span> <span class="verse"><a name="10">10</a>Itt van az a nap, eljött már! Eljött a felfordulás, virágzik a törvénysértés, virít a kevélység.</span> <span class="verse"><a name="11">11</a>Az erőszak bűnös uralommá lett. Nem marad belőlük semmi, sem gazdagságukból, sem tömegükből, sem előkelőikből.</span> <span class="verse"><a name="12">12</a>Eljött az idő, elérkezett a nap! A vevő ne örüljön, az eladó ne búsuljon, mert minden gazdagságot utolér a harag.</span> <span class="verse"><a name="13">13</a>Az eladó nem veheti vissza, amit eladott, még ha életben maradna is, mert a látomás minden gazdagságra vonatkozik, és visszavonhatatlan, hiszen még az életét sem tarthatja meg senki a bűne miatt.</span> <span class="verse"><a name="14">14</a>Fújjátok csak a kürtöt, készítsetek elő mindent! Nem fog senki harcba menni, mert izzó haragom elért minden gazdagságot.</span> <span class="verse"><a name="15">15</a>Kint fegyver pusztít, bent dögvész és éhínség. Aki a mezőn van, fegyvertől hal meg, aki a városban van, azt éhínség és dögvész emészti meg.</span> <span class="verse"><a name="16">16</a>És ha lesznek is, akik megmenekülnek, olyanok lesznek, mint a búgó galambok a hegyeken, mindnyájan nyögnek bűneik miatt.</span> <span class="verse"><a name="17">17</a>Minden kéz elerőtlenedik, minden térd vizes lesz.</span> <span class="verse"><a name="18">18</a>Zsákruhát öltenek, rettegés lepi meg őket, minden arcon szégyenpír lesz, mindenki fején kopaszság.</span> <span class="verse"><a name="19">19</a>Ezüstjüket az utcára dobják, és aranyuk szemétbe kerül. Ezüstjük és aranyuk nem tudja megmenteni őket az ÚR féktelen haragjának a napján. Éhségüket nem elégíthetik ki, gyomrukat nem tölthetik meg vele. Ez csak bűnbe vitte őket.</span> <span class="verse"><a name="20">20</a>Díszes ékességével büszkélkedtek, sőt utálatos és förtelmes bálványokat csináltak belőle. Ezért tettem azt szemétté.</span> <span class="verse"><a name="21">21</a>Prédául adtam az idegeneknek, és zsákmányul a föld bűnöseinek, akik gyalázatra használják.</span> <span class="verse"><a name="22">22</a>Elfordítom tőlük arcomat, és meggyalázzák szent helyemet. Rablók hatolnak be oda, és meggyalázzák.</span> <span class="verse"><a name="23">23</a>Készítsd a láncot, mert tele van az ország törvényesített vérontással, és tele van a város erőszakkal.</span> <span class="verse"><a name="24">24</a>De én idehozom a leggonoszabb népeket, és birtokba veszik a házakat. Véget vetek az erőszak kevélységének, és meggyalázzák a szentélyeket.</span> <span class="verse"><a name="25">25</a>Rettegés jön&#59; békét keresnek, de hiába.</span> <span class="verse"><a name="26">26</a>Egyik baj a másik után jön, egyik hír a másik után érkezik. Látomást keresnek a prófétánál, de hiába&#59; nem tud útbaigazítást adni a pap, sem tanácsot a vén.</span> <span class="verse"><a name="27">27</a>A király gyászolni fog, a fejedelmet borzadás környékezi, és az ország népének megbénul az ereje. Úgy bánok velük, ahogy megérdemlik. Ahogyan ők ítéltek, úgy ítélem meg őket. Akkor megtudják, hogy én vagyok az ÚR.</span> </p></div</div></div></body></html>