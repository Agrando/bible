<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/ezek/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/ezek">Ezekiel</a> &gt <strong>Chapter 39</strong></div><p><span class="verse"><a name="1">1</a>Te pedig, emberfia, prófétálj Gógról, és ezt mondd: Így szól az én Uram, az ÚR: Én ellened támadok, Góg, aki Rós, Mesek és Tubal fejedelme vagy!</span> <span class="verse"><a name="2">2</a>Irányítlak és vezetgetlek, elhozlak a messze északról, és Izráel hegyeire viszlek.</span> <span class="verse"><a name="3">3</a>Kiütöm az íjat bal kezedből, és kiverem a nyilakat jobb kezedből.</span> <span class="verse"><a name="4">4</a>Izráel hegyein fogsz elesni valamennyi csapatoddal és a veled levő népekkel együtt. Mindenféle ragadozó madárnak és mezei vadnak adlak eledelül.</span> <span class="verse"><a name="5">5</a>A harcmezőn esel el. Én megmondtam! - így szól az én Uram, az ÚR.</span> <span class="verse"><a name="6">6</a>Tüzet bocsátok Magógra és azokra, akik biztonságban laknak a szigeteken, és majd megtudják, hogy én vagyok az ÚR.</span> <span class="verse"><a name="7">7</a>Megismertetem szent nevemet népemmel, Izráellel, és többé nem hagyom, hogy gyalázzák szent nevemet. Akkor megtudják a népek, hogy én, az ÚR, Izráel Szentje vagyok.</span> <span class="verse"><a name="8">8</a>Eljön ez, és megtörténik - így szól az én Uram, az ÚR -, ez az a nap, amelyről beszéltem</span> <span class="verse"><a name="9">9</a>Akkor Izráel városainak lakói kimennek, meggyújtják és elégetik a fegyvereket, a nagy és kis pajzsokat, az íjakat és a nyilakat, a buzogányokat és a dárdákat, és hét évig tüzelnek velük.</span> <span class="verse"><a name="10">10</a>Nem kell fát hordaniuk a mezőről, az erdőből sem kell vágniuk, mert a fegyvereket használják tüzelőnek. Kifosztják fosztogatóikat, és prédát szereznek prédálóiktól - így szól az én Uram, az ÚR.</span> <span class="verse"><a name="11">11</a>Azon a napon nevezetes sírhelyet adok Gógnak Izráelben, a Vándorok völgyét a tengertől keletre, és az elzárja a vándorok előtt az utat. Ott temetik el Gógot egész seregével együtt. Ezért fogják azt a Góg serege völgyének nevezni.</span> <span class="verse"><a name="12">12</a>Hét hónapon át fogja őket temetni Izráel háza, hogy megtisztítsa az országot.</span> <span class="verse"><a name="13">13</a>Temetni fog az ország egész népe, és az dicséretükre válik azon a napon, amelyen megmutatom dicsőségemet - így szól az én Uram, az ÚR.</span> <span class="verse"><a name="14">14</a>Férfiakat választanak ki arra, hogy állandóan járják az országot, és temessék el azokat, akik még a föld színén maradtak, hogy megtisztítsák az országot. A hét hónap elmúltával induljanak el keresni,</span> <span class="verse"><a name="15">15</a>járják végig az országot, és ha valaki emberi csontokat lát, állítson mellé jelet, míg a sírásók el nem temetik a Góg serege völgyében.</span> <span class="verse"><a name="16">16</a>Van ott egy Hamóná nevű város is. Így tisztítsák meg az országot.</span> <span class="verse"><a name="17">17</a>Te pedig, emberfia - így szól az én URam, az ÚR -, mondd ezt a madaraknak, mindenféle szárnyasnak és mindenféle mezei vadnak: Gyűljetek össze, jöjjetek és gyülekezzetek mindenfelől az én véresáldozatom köré! Mert én nagy véresáldozatot készítek nektek Izráel hegyein: egyetek húst, igyatok vért!</span> <span class="verse"><a name="18">18</a>Vitézek húsát eszitek, és a föld fejedelmeinek a vérét isszátok: Básánban hízott kosok, bárányok, bakok és bikák ezek mindnyájan.</span> <span class="verse"><a name="19">19</a>Kövéret esztek a jóllakásig, és vért isztok a megrészegedésig az én véresáldozatomból, amelyet készítek nektek!</span> <span class="verse"><a name="20">20</a>Jóllaktok majd asztalomnál lóval és lovassal, vitézzel és mindenféle harcossal!- így szól az én Uram, az ÚR.</span> <span class="verse"><a name="21">21</a>Megmutatom dicsőségemet a népek között, és minden nép meglátja, hogy milyen ítéletet tartottam, és hogyan vetettem rájuk kezemet.</span> <span class="verse"><a name="22">22</a>Izráel háza megtudja, hogy én, az ÚR, vagyok az ő Istenük attól fogva továbbra is.</span> <span class="verse"><a name="23">23</a>A pogány népek pedig megtudják, hogy a bűne miatt kellett fogságba mennie Izráel házának, mert hűtlenné váltak hozzám, és én elrejtettem arcomat előlük&#59; ellenségeik kezébe adtam őket, és sokan elestek fegyver által.</span> <span class="verse"><a name="24">24</a>Tisztátalanságuk és vétkeik szerint bántam velük, amikor elrejtettem arcomat előlük.</span> <span class="verse"><a name="25">25</a>Ezért így szól az én Uram, az ÚR: Most jóra fordítom Jákób sorsát, és irgalmas leszek Izráel egész házához, mert féltő szeretetre indulok szent nevemért.</span> <span class="verse"><a name="26">26</a>Akkor elfelejthetik gyalázatukat és mindazt a hűtlenséget, amit ellenem elkövettek. Biztonságban laknak földjükön, és senki sem rettenti őket.</span> <span class="verse"><a name="27">27</a>Visszahozom őket a népek közül, és összegyűjtöm őket ellenségeik országaiból, és így mutatom meg rajtuk a többi nép szeme láttára, hogy szent vagyok.</span> <span class="verse"><a name="28">28</a>Majd megtudják, hogy én, az ÚR, Istenük voltam akkor is, amikor fogságba vittem őket a népek közé, mert összegyűjtöm őket földjükön, és nem hagyok ott közülük senkit.</span> <span class="verse"><a name="29">29</a>Többé nem rejtem el orcámat előlük, mert kiöntöm lelkemet Izráel házára - így szól az én Uram, az ÚR.</span> </p></div</div></div></body></html>