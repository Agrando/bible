<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Azután Isten lelke szállt Azarjáhúra, Ódéd fiára,</span> <span class="verse"><a name="2">2</a>kiment Ászá elé, és ezt mondta neki: Hallgassatok rám, Ászá és egész Júda, meg Benjámin! Az ÚR veletek lesz, ha ti is ővele lesztek. Ha keresitek őt, megtaláljátok, de ha elhagyjátok, ő is elhagy benneteket.</span> <span class="verse"><a name="3">3</a>Hosszú ideig élt Izráel az igaz Isten nélkül, tanító pap nélkül és törvény nélkül.</span> <span class="verse"><a name="4">4</a>De ha nyomorúságában megtért az ÚRhoz, Izráel Istenéhez, és kereste őt, meg is találta.</span> <span class="verse"><a name="5">5</a>Azokban az időkben nem volt biztonságban sem az eltávozó, sem a hazatérő, mert sok gyötrelem szakadt mindazokra, akik ezekben a tartományokban laktak.</span> <span class="verse"><a name="6">6</a>Egyik nép a másik népet, egyik város a másik várost zúzta szét, mert Isten gyötörte őket mindenféle nyomorúsággal.</span> <span class="verse"><a name="7">7</a>Ti azonban legyetek erősek, ne lankadjatok el, mert tetteiteknek meglesz a jutalma!</span> <span class="verse"><a name="8">8</a>Amikor Ászá meghallotta ezt a beszédet, Ódéd próféta prófétálását, összeszedte az erejét, és eltávolította az utálatos bálványokat Júda és Benjámin egész földjéről, meg azokból a városokból, amelyeket elfoglalt Efraim hegyvidékén. Ezután megújította az ÚR oltárát, amely az ÚR csarnoka előtt volt.</span> <span class="verse"><a name="9">9</a>Majd összegyűjtötte egész Júdát, Benjámint és azokat, akik Efraim, Manassé és Simeon törzséből jövevényként náluk laktak. Mert sokan átpártoltak hozzá Izráelből, amikor látták, hogy vele van Istene, az ÚR.</span> <span class="verse"><a name="10">10</a>Összegyűltek tehát Jeruzsálemben, Ászá uralkodása tizenötödik évében, a harmadik hónapban,</span> <span class="verse"><a name="11">11</a>és áldoztak az ÚRnak azon a napon az odavitt zsákmányból hétszáz marhát és hétezer juhot.</span> <span class="verse"><a name="12">12</a>Majd szövetségre léptek, hogy őseik Istenét, az URat keresik teljes szívvel és teljes lélekkel&#59;</span> <span class="verse"><a name="13">13</a>de meg kell halnia mindenkinek, aki nem keresi Izráel Istenét, az URat, kicsinek és nagynak, férfinak és nőnek egyaránt.</span> <span class="verse"><a name="14">14</a>És megesküdtek az ÚRra fennhangon ujjongva, trombita- és kürtszó mellett.</span> <span class="verse"><a name="15">15</a>Örvendezett egész Júda az eskünek, mert teljes szívvel tettek esküt, és egy akarattal keresték Istent, és meg is találták. Az ÚR pedig nyugalmat adott nekik mindenfelől.</span> <span class="verse"><a name="16">16</a>Ászá király még anyját, Maakát is eltávolította anyakirálynői méltóságából, mivel egy undok bálványt csináltatott Asérá tiszteletére. Ászá azonban kivágatta ezt az undok bálványt, darabokra törte, és a Kidrón-pataknál elégette.</span> <span class="verse"><a name="17">17</a>Izráelben nem szűntek meg az áldozóhalmok, de Ászának tiszta volt a szíve egész életében.</span> <span class="verse"><a name="18">18</a>Bevitte az Isten házába apja szent adományait, meg a maga szent adományait: ezüstöt, aranyat és egyéb tárgyakat.</span> <span class="verse"><a name="19">19</a>Nem volt háború Ászá uralkodásának harmincötödik évéig.</span> </p></div</div></div></body></html>