<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rev">Revelation</a> &gt <strong>Chapter 1</strong></div><p><span class="verse"><a name="1">1</a>Ez Jézus Krisztus kinyilatkoztatása, amelyet Isten adott neki, hogy közölje szolgáival mindazt, aminek hamarosan meg kell történnie, és amelyet angyalával elküldve kijelentett szolgájának, Jánosnak.</span> <span class="verse"><a name="2">2</a>Ő pedig bizonyságot tett Isten igéjéről és Jézus Krisztus bizonyságtételéről&#59; mindenről, amit látott.</span> <span class="verse"><a name="3">3</a>Boldog, aki felolvassa, és boldogok, akik hallgatják ezeket a prófétai igéket, és megtartják azt, ami meg van írva bennük: mert az idő közel van.</span> <span class="verse"><a name="4">4</a>János, az Ázsiában levő hét gyülekezetnek: Kegyelem néktek és békesség attól, aki van, és aki volt, és aki eljövendő, és a hét lélektől, akik trónusa előtt vannak&#59;</span> <span class="verse"><a name="5">5</a>és Jézus Krisztustól, a hű tanútól, aki elsőszülött a halottak közül, és a föld királyainak fejedelme&#59; aki szeret minket, és vére által megszabadított bűneinktől,</span> <span class="verse"><a name="6">6</a>aki országa népévé tett minket, papokká az Isten, az ő Atyja előtt: övé a dicsőség és a hatalom örökkön-örökké. Ámen.</span> <span class="verse"><a name="7">7</a>Íme, eljön a felhőkön, és meglátja minden szem, azok is, akik átszegezték, és siratja őt a föld minden nemzetsége. Úgy van. Ámen.</span> <span class="verse"><a name="8">8</a>Én vagyok az Alfa és az Ómega így szól az Úr Isten, aki van, és aki volt, és aki eljövendő: a Mindenható.</span> <span class="verse"><a name="9">9</a>Én, János, testvéretek és társatok Jézussal a szenvedésben, a királyságban és az állhatatosságban, a Patmosz nevű szigeten voltam az Isten igéjéért és Jézus bizonyságtételéért.</span> <span class="verse"><a name="10">10</a>Lélekben elragadtattam az Úr napján, és hátam mögött hatalmas hangot hallottam, mintha trombitáltak volna,</span> <span class="verse"><a name="11">11</a>amely ezt mondta: "Amit látsz, írd meg egy könyvben, és küldd el a hét gyülekezetnek: Efezusba, Szmirnába, Pergamonba, Thiatirába, Szárdiszba, Filadelfiába és Laodiceába".</span> <span class="verse"><a name="12">12</a>Megfordultam, hogy lássam, milyen hang szólt hozzám, és amikor megfordultam, hét arany gyertyatartót láttam,</span> <span class="verse"><a name="13">13</a>és a gyertyatartók között az Emberfiához hasonlót: hosszú palástba volt öltözve, mellén aranyövvel körülövezve&#59;</span> <span class="verse"><a name="14">14</a>feje és haja fehér volt, mint a hófehér gyapjú, szeme, mint a tűz lángja&#59;</span> <span class="verse"><a name="15">15</a>lába hasonló volt a kemencében izzó aranyérchez&#59; hangja olyan, mint a nagy vizek zúgása&#59;</span> <span class="verse"><a name="16">16</a>jobb kezében hét csillagot tartott, szájából kétélű éles kard jött ki, és tekintete olyan volt, mint amikor a nap teljes erejével fénylik.</span> <span class="verse"><a name="17">17</a>Amikor megláttam, lába elé estem, mint egy halott, ő rám tette jobbját, és így szólt: "Ne félj, én vagyok az első és az utolsó,</span> <span class="verse"><a name="18">18</a>és az élő: halott voltam, de íme, élek örökkön-örökké, és nálam vannak a halál és a pokol kulcsai.</span> <span class="verse"><a name="19">19</a>Írd meg tehát, amiket láttál: amik vannak, és amik történni fognak ezek után&#59;</span> <span class="verse"><a name="20">20</a>a hét csillag titkát, amelyet jobb kezemben láttál, és a hét arany gyertyatartót: a hét csillag a hét gyülekezet angyala, a hét gyertyatartó pedig a hét gyülekezet."</span> </p></div</div></div></body></html>