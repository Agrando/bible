<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rev">Revelation</a> &gt <strong>Chapter 4</strong></div><p><span class="verse"><a name="1">1</a>Ezek után láttam, hogy íme, nyitva van egy ajtó a mennyben, és az előbbi hang, amelyet olyannak hallottam, mint egy trombitáét, beszél velem, és így szól: "Jöjj fel ide, és megmutatom neked azokat, amiknek meg kell történniük."</span> <span class="verse"><a name="2">2</a>Azonnal elragadtattam lélekben, és íme, egy trónus állt a mennyben, és a trónuson ült valaki.</span> <span class="verse"><a name="3">3</a>Aki ott ült, hasonlónak látszott a jáspishoz és a karneolhoz&#59; és a trónus körül szivárvány volt, amely pedig a smaragdhoz látszott hasonlónak.</span> <span class="verse"><a name="4">4</a>A trónus körül láttam huszonnégy trónt, és a trónusokon huszonnégy vént, amint ott ültek fehér ruhába öltözve, és a fejükön aranykorona.</span> <span class="verse"><a name="5">5</a>A trónusból villámok törtek elő, hangok és mennydörgések&#59; a trónus előtt pedig hét lámpás égett lobogó lánggal: az Isten hét lelke.</span> <span class="verse"><a name="6">6</a>A trónus előtt mintha üvegtenger lett volna, kristályhoz hasonló, és a trónusnál középen négy élőlény, elöl és hátul szemekkel tele.</span> <span class="verse"><a name="7">7</a>Az első élőlény oroszlánhoz, a második bikához volt hasonló, a harmadik élőlénynek olyan arca volt, mint egy embernek, a negyedik élőlény pedig repülő sashoz hasonlított.</span> <span class="verse"><a name="8">8</a>A négy élőlény, amelynek egyenként hat szárnya volt, körös-körül és belül tele volt szemekkel, és szünet nélkül, éjjel és nappal ezt mondta: "Szent, szent, szent az Úr, a mindenható Isten, aki volt, és aki van, és aki eljövendő!"</span> <span class="verse"><a name="9">9</a>És amikor az élőlények dicsőséget, tisztességet és hálát adnak a trónuson ülőnek, aki örökkön-örökké él,</span> <span class="verse"><a name="10">10</a>leborul a huszonnégy vén a trónuson ülő előtt, és imádja az örökkön-örökké élőt&#59; koronájukat is leteszik a trónus elé, és ezt mondják:</span> <span class="verse"><a name="11">11</a>"Méltó vagy, Urunk és Istenünk, hogy tied legyen a dicsőség, a tisztesség és a hatalom, mert te teremtettél mindent, és minden a te akaratodból lett és teremtetett"</span> </p></div</div></div></body></html>