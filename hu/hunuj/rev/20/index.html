<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rev">Revelation</a> &gt <strong>Chapter 20</strong></div><p><span class="verse"><a name="1">1</a>És láttam, hogy egy angyal leszállt a mennyből&#59; az alvilág kulcsa volt nála, és egy nagy lánc a kezében.</span> <span class="verse"><a name="2">2</a>Megragadta a sárkányt, az ősi kígyót, aki az ördög és a Sátán, megkötözte ezer esztendőre,</span> <span class="verse"><a name="3">3</a>levetette a mélységbe, bezárta, és pecsétet tett rá, hogy meg ne tévessze többé a népeket, amíg el nem telik az ezer esztendő: azután el kell oldoztatnia majd egy kis időre.</span> <span class="verse"><a name="4">4</a>És láttam trónokat: helyet foglaltak rajtuk, és ítélő hatalmat kaptak azoknak a lelkei, akiknek fejüket vették a Jézusról való bizonyságtételért és az Isten igéjéért&#59; akik nem imádták a fenevadat, sem az ő képmását, és nem vették fel az ő bélyegét a homlokukra és kezükre: ezek életre keltek, és uralkodtak a Krisztussal ezer esztendeig.</span> <span class="verse"><a name="5">5</a>A többi halott nem kelt életre, míg el nem telt az ezer esztendő. Ez az első feltámadás.</span> <span class="verse"><a name="6">6</a>Boldog és szent az, akinek része van az első feltámadásban: ezeken nincs hatalma a második halálnak, hanem az Isten és a Krisztus papjai lesznek, és vele fognak uralkodni ezer esztendeig.</span> <span class="verse"><a name="7">7</a>Amikor pedig eltelik az ezer esztendő, a Sátán elbocsáttatik börtönéből,</span> <span class="verse"><a name="8">8</a>és elmegy, hogy megtévessze a népeket a föld négy sarkán, Gógot és Magógot is&#59; hogy összegyűjtse háborúra azokat, akiknek annyi a száma, mint a tenger fövenye.</span> <span class="verse"><a name="9">9</a>És felvonultak a fennsíkra, és bekerítették a szentek táborát és a szeretett várost, de tűz szállott alá az égből, és elpusztította őket.</span> <span class="verse"><a name="10">10</a>Az ördög pedig, aki megtévesztette őket, a tüzes és kénes tóba vettetett, ahol a fenevad és a hamis próféta is van, és gyötrődnek éjjel és nappal örökkön-örökké.</span> <span class="verse"><a name="11">11</a>És láttam egy nagy fehér trónust és a rajta ülőt: színe elől eltűnt a föld és az ég, és nem maradt számukra hely.</span> <span class="verse"><a name="12">12</a>És láttam, hogy a halottak, nagyok és kicsinyek a trónus előtt állnak, és könyvek nyittattak ki. Még egy könyv nyittatott ki, az élet könyve, és a halottak a könyvbe írottak alapján ítéltettek meg cselekedeteik szerint.</span> <span class="verse"><a name="13">13</a>A tenger kiadta a benne levő halottakat, a Halál és a Pokol is kiadták a náluk levő halottakat, és megítéltetett mindenki cselekedetei szerint.</span> <span class="verse"><a name="14">14</a>És a Halál és a Pokol belevettetett a tűz tavába: ez a második halál, a tűz tava.</span> <span class="verse"><a name="15">15</a>Ha valakit nem találtak beírva az élet könyvébe, azt a tűz tavába vetették.</span> </p></div</div></div></body></html>