<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/rev">Revelation</a> &gt <strong>Chapter 3</strong></div><p><span class="verse"><a name="1">1</a>"A szárdiszi gyülekezet angyalának írd meg: ezt mondja az, akinél az Isten hét lelke és a hét csillag van: Tudok cselekedeteidről, hogy az a neved, hogy élsz, pedig halott vagy.</span> <span class="verse"><a name="2">2</a>Ébredj fel, és erősítsd meg a többieket, akik halófélben vannak, mert nem találtam cselekedeteidet teljesnek az én Istenem előtt.</span> <span class="verse"><a name="3">3</a>Emlékezzél tehát vissza, hogyan kaptad és hallottad: tartsd meg azt, és térj meg! Ha tehát nem ébredsz fel, eljövök, mint a tolvaj, és nem tudod, melyik órában jövök el hozzád.</span> <span class="verse"><a name="4">4</a>De vannak nálad néhányan Szárdiszban, akik nem szennyezték be a ruhájukat, és fehérben fognak járni velem együtt, mert méltók rá.</span> <span class="verse"><a name="5">5</a>Aki győz, azt öltöztetik fehér ruhába, annak a nevét nem törlöm ki az élet könyvéből, hanem vallást teszek nevéről az én Atyám előtt és angyalai előtt.</span> <span class="verse"><a name="6">6</a>Akinek van füle, hallja meg, mit mond a Lélek a gyülekezeteknek!"</span> <span class="verse"><a name="7">7</a>"A filadelfiai gyülekezet angyalának írd meg: ezt mondja a Szent, az Igaz, akinél van a Dávid kulcsa, és amit kinyit, senki nem zárja be, és amit bezár, senki nem nyitja ki:</span> <span class="verse"><a name="8">8</a>Tudok cselekedeteidről. Íme, nyitott ajtót adtam eléd, amelyet senki sem zárhat be, mert bár kevés erőd van, mégis megtartottad az én igémet, és nem tagadtad meg az én nevemet.</span> <span class="verse"><a name="9">9</a>Íme, neked adok némelyeket a Sátán zsinagógájából, azokból, akik zsidóknak mondják magukat, pedig nem azok, hanem hazudnak: íme, megteszem velük, hogy eljöjjenek, és leboruljanak a te lábad előtt, és megtudják, hogy én szeretlek téged.</span> <span class="verse"><a name="10">10</a>Mivel megtartottad állhatatosságra intő beszédemet, én is megtartalak téged a kísértés órájában, amely el fog jönni az egész világra, hogy megkísértse azokat, akik a földön laknak.</span> <span class="verse"><a name="11">11</a>Eljövök hamar: tartsd meg, amid van, hogy senki el ne vegye koronádat.</span> <span class="verse"><a name="12">12</a>Aki győz, azt oszloppá teszem az én Istenem templomában, és onnan nem kerül ki többé, felírom rá az én Istenem nevét, és az én Istenem városának, az új Jeruzsálemnek a nevét, amely a mennyből száll alá az én Istenemtől, és az én új nevemet.</span> <span class="verse"><a name="13">13</a>Akinek van füle, hallja meg, mit mond a Lélek a gyülekezeteknek!"</span> <span class="verse"><a name="14">14</a>"A laodiceai gyülekezet angyalának írd meg: ezt mondja az Ámen, a hű és igaz tanú, Isten teremtésének kezdete:</span> <span class="verse"><a name="15">15</a>Tudok cselekedeteidről, hogy nem vagy sem hideg, sem forró. Bárcsak hideg volnál, vagy forró!</span> <span class="verse"><a name="16">16</a>Így mivel langyos vagy, és sem forró, sem pedig hideg: kiköplek a számból.</span> <span class="verse"><a name="17">17</a>Mivel ezt mondod: Gazdag vagyok, meggazdagodtam, és nincs szükségem semmire&#59; de nem tudod, hogy te vagy a nyomorult, a szánalmas és a szegény, a vak és a mezítelen:</span> <span class="verse"><a name="18">18</a>tanácsolom neked, végy tőlem tűzben izzított aranyat, hogy meggazdagodj, és fehér ruhát, hogy felöltözz, és ne lássék szégyenletes mezítelenséged&#59; és végy gyógyító írt, hogy bekend a szemed, és láss.</span> <span class="verse"><a name="19">19</a>Akit én szeretek, megfeddem és megfenyítem: igyekezz tehát, és térj meg!</span> <span class="verse"><a name="20">20</a>Íme, az ajtó előtt állok, és zörgetek: ha valaki meghallja a hangomat, és kinyitja az ajtót, bemegyek ahhoz, és vele vacsorálok, ő pedig énvelem.</span> <span class="verse"><a name="21">21</a>Aki győz, annak megadom, hogy velem együtt üljön az én trónusomon&#59; mint ahogy én is győztem, és Atyámmal együtt ülök az ő trónusán.</span> <span class="verse"><a name="22">22</a>Akinek van füle, hallja meg, mit mond a Lélek a gyülekezeteknek!"</span> </p></div</div></div></body></html>