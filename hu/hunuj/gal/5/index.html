<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gal">Galatians</a> &gt <strong>Chapter 5</strong></div><p><span class="verse"><a name="1">1</a>Krisztus szabadságra szabadított meg minket, álljatok meg tehát szilárdan, és ne engedjétek magatokat újra a szolgaság igájába fogni.</span> <span class="verse"><a name="2">2</a>Íme, én, Pál mondom nektek, hogy ha körülmetélkedtek: Krisztus semmit sem használ nektek.</span> <span class="verse"><a name="3">3</a>De ismét bizonyságot teszek minden embernek, hogy aki körülmetélkedik, köteles az egész törvényt megtartani.</span> <span class="verse"><a name="4">4</a>Akik törvény által akartok megigazulni, elszakadtatok a Krisztustól, a kegyelemből pedig kiestek.</span> <span class="verse"><a name="5">5</a>Mi ugyanis a Lélek által, hitből várjuk az igazság reménységét.</span> <span class="verse"><a name="6">6</a>Mert Krisztus Jézusban nem számít sem a körülmetélkedés, sem a körülmetéletlenség, csak a szeretet által munkálkodó hit.</span> <span class="verse"><a name="7">7</a>Eddig jól futottatok: ki akadályozott meg titeket abban, hogy az igazságnak engedelmeskedjetek?</span> <span class="verse"><a name="8">8</a>Ez a félrevezetés nem attól van, aki hív titeket.</span> <span class="verse"><a name="9">9</a>Egy kevés kovász az egész tésztát megkeleszti.</span> <span class="verse"><a name="10">10</a>Én bizalommal vagyok irántatok az Úrban, hogy egyáltalán nem fogtok másképp gondolkodni&#59; de aki megzavar titeket, el fogja venni büntetését, bárki legyen is az.</span> <span class="verse"><a name="11">11</a>Engem pedig, testvéreim, ha még mindig a körülmetélkedést hirdetem, miért üldöznek? Hiszen akkor megszűnik a kereszt botránya.</span> <span class="verse"><a name="12">12</a>Bárcsak ki is metszetnék magukat, akik lázítanak titeket.</span> <span class="verse"><a name="13">13</a>Mert ti testvéreim, szabadságra vagytok elhíva&#59; csak a szabadság nehogy ürügy legyen a testnek, hanem szeretetben szolgáljatok egymásnak.</span> <span class="verse"><a name="14">14</a>Mert az egész törvény ebben az egy igében teljesedik be: "Szeresd felebarátodat, mint magadat."</span> <span class="verse"><a name="15">15</a>Ha pedig egymást marjátok és faljátok, vigyázzatok: el ne emésszétek egymást!</span> <span class="verse"><a name="16">16</a>Intelek titeket: a Lélek szerint éljetek, és a test kívánságát ne teljesítsétek.</span> <span class="verse"><a name="17">17</a>Mert a test kívánsága a Lélek ellen tör, a Léleké pedig a test ellen, ezek viaskodnak egymással, hogy ne azt tegyétek, amit szeretnétek.</span> <span class="verse"><a name="18">18</a>Ha pedig a Lélek vezet titeket, nem vagytok a törvény uralma alatt.</span> <span class="verse"><a name="19">19</a>A test cselekedetei azonban nyilvánvalók, mégpedig ezek: házasságtörés, paráznaság, tisztátalanság, bujálkodás,</span> <span class="verse"><a name="20">20</a>bálványi mádás, varázslás, ellenségeskedés, viszálykodás, féltékenység, harag, önzés, széthúzás, pártoskodás&#59;</span> <span class="verse"><a name="21">21</a>irigység, gyilkosság, részegeskedés, tobzódás és ezekhez hasonlók. Ezekről előre megmondom nektek, amint már korábban is mondtam, akik ilyeneket cselekszenek, nem öröklik Isten országát.</span> <span class="verse"><a name="22">22</a>A Lélek gyümölcse pedig: szeretet, öröm, békesség, türelem, szívesség, jóság, hűség,</span> <span class="verse"><a name="23">23</a>szelídség, önmegtartóztatás. Az ilyenek ellen nincs törvény.</span> <span class="verse"><a name="24">24</a>Akik pedig Krisztus Jézuséi, a testet megfeszítették szenvedélyeivel és kívánságaival együtt.</span> <span class="verse"><a name="25">25</a>Ha a Lélek által élünk, akkor éljünk is a Lélek szerint.</span> <span class="verse"><a name="26">26</a>Ne legyünk becsvágyók, egymást ingerlők, egymásra irigykedők.</span> </p></div</div></div></body></html>