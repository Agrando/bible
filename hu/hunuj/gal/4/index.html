<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gal">Galatians</a> &gt <strong>Chapter 4</strong></div><p><span class="verse"><a name="1">1</a>Azt mondom pedig, hogy ameddig az örökös kiskorú, addig semmiben sem különbözik a szolgától, jóllehet ura mindennek,</span> <span class="verse"><a name="2">2</a>hanem gyámok és gondozók fennhatósága alatt áll az apa által megszabott ideig.</span> <span class="verse"><a name="3">3</a>Így mi is, amikor kiskorúak voltunk, a világ elemei alá voltunk vetve szolgaságra.</span> <span class="verse"><a name="4">4</a>De amikor eljött az idő teljessége, Isten elküldte Fiát, aki asszonytól született a törvénynek alávetve,</span> <span class="verse"><a name="5">5</a>hogy a törvény alatt levőket megváltsa, hogy Isten fiaivá legyünk.</span> <span class="verse"><a name="6">6</a>Mivel pedig fiak vagytok, Isten elküldötte Fiának Lelkét a mi szívünkbe, aki ezt kiáltja: "Abbá, Atya!"</span> <span class="verse"><a name="7">7</a>Úgyhogy már nem vagy szolga, hanem fiú, ha pedig fiú, akkor Isten akaratából örökös is.</span> <span class="verse"><a name="8">8</a>Amikor pedig még nem ismertétek az Istent, olyan isteneknek szolgáltatok, amelyek lényegüket tekintve nem azok.</span> <span class="verse"><a name="9">9</a>Most azonban, miután megismertétek Istent, vagy még inkább: Isten ismert meg titeket, hogyan térhettek vissza ismét az erőtlen és szegény elemekhez, és hogyan akartok újból szolgájukká lenni?</span> <span class="verse"><a name="10">10</a>Aggódva figyeltek a napokra, hónapokra, az évszakokra és az esztendőkre.</span> <span class="verse"><a name="11">11</a>Attól féltelek titeket, hogy talán hiába fáradoztam értetek.</span> <span class="verse"><a name="12">12</a>Testvéreim, kérlek titeket: legyetek olyanok, mint én, mert én is olyan vagyok, mint ti. Semmivel sem bántottatok meg.</span> <span class="verse"><a name="13">13</a>Hiszen tudjátok, hogy az első alkalommal testi erőtlenségemben hirdettem nektek az evangéliumot,</span> <span class="verse"><a name="14">14</a>és ti mégsem estetek abba a kísértésbe, hogy engem testi erőtlenségem miatt megvessetek vagy megutáljatok, hanem úgy fogadtatok, mint Isten angyalát, mint Krisztus Jézust.</span> <span class="verse"><a name="15">15</a>Hova lett a ti boldogságotok? Mert bizonyságot teszek rólatok, hogy ha lehetett volna, a szemeteket is kivájtátok, és nekem adtátok volna.</span> <span class="verse"><a name="16">16</a>Most pedig az ellenségetek lettem, mert az igazat mondom nektek?</span> <span class="verse"><a name="17">17</a>Nem jó szándékkal buzgólkodnak értetek, hanem el akarnak titeket tőlem szakítani, hogy aztán értük buzgólkodjatok.</span> <span class="verse"><a name="18">18</a>Helyes az, ha valaki mindenkor a jóért buzgólkodik, és nem csak akkor, amikor ott vagyok közöttetek,</span> <span class="verse"><a name="19">19</a>gyermekeim, akiket újra meg újra fájdalmak között szülök meg, amíg kiformálódik bennetek a Krisztus.</span> <span class="verse"><a name="20">20</a>Szeretnék azonban most ott lenni nálatok, és változtatni a hangomon, mert bizonytalanságban vagyok felőletek.</span> <span class="verse"><a name="21">21</a>Mondjátok meg nekem ti, akik a törvény uralma alatt akartok lenni, nem halljátok a törvényt?</span> <span class="verse"><a name="22">22</a>Mert meg van írva, hogy Ábrahámnak két fia volt: az egyik a rabszolganőtől, a másik a szabadtól.</span> <span class="verse"><a name="23">23</a>De a rabszolganőtől való csak test szerint született, a szabadtól való viszont az ígéret által.</span> <span class="verse"><a name="24">24</a>Ezeket átvitt értelemben kell venni, mert ezek az asszonyok két szövetséget jelentenek. Az egyik a Sinai-hegyi szövetség, amely szolgaságra szül: ez Hágár.</span> <span class="verse"><a name="25">25</a>Mert Hágár a Sinai-hegy Arábiában - megfelel a mostani Jeruzsálemnek -, amely szolgaságban van fiaival együtt.</span> <span class="verse"><a name="26">26</a>De a mennyei Jeruzsálem szabad: ez a mi anyánk.</span> <span class="verse"><a name="27">27</a>Mert meg van írva: "Ujjongj, te meddő, aki nem szültél, vigadj és örvendj, aki nem vajúdtál, mert több a gyermeke az elhagyottnak, mint a férjes asszonynak."</span> <span class="verse"><a name="28">28</a>Ti pedig, testvéreim, Izsák módjára az ígéret gyermekei vagytok.</span> <span class="verse"><a name="29">29</a>De amint akkor a test szerint született üldözte a Lélek szerintit, úgy van ez most is.</span> <span class="verse"><a name="30">30</a>De mit mond az Írás? "Űzd el a rabszolganőt és a fiát, mert nem örökölhet együtt a rabszolganő fia a szabad asszony fiával."</span> <span class="verse"><a name="31">31</a>Ezért tehát testvéreim: mi nem a rabszolganő, hanem a szabad asszony gyermekei vagyunk.</span> </p></div</div></div></body></html>