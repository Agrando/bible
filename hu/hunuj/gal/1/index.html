<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gal">Galatians</a> &gt <strong>Chapter 1</strong></div><p><span class="verse"><a name="1">1</a>Pál apostol, aki nem emberektől, nem is emberek által kapta elhívását, hanem Jézus Krisztus által, és az Atya Isten által, aki feltámasztotta Jézust a halottak közül -</span> <span class="verse"><a name="2">2</a>és a velem levő atyafiak mindnyájan: Galácia gyülekezeteinek.</span> <span class="verse"><a name="3">3</a>Kegyelem néktek és békesség Istentől, a mi Atyánktól és a mi Urunk Jézus Krisztustól,</span> <span class="verse"><a name="4">4</a>aki önmagát adta bűneinkért, hogy kiszabadítson minket a jelenlegi gonosz világból Istennek, a mi Atyánknak akarata szerint.</span> <span class="verse"><a name="5">5</a>Övé a dicsőség örökkön-örökké. Ámen.</span> <span class="verse"><a name="6">6</a>Csodálkozom, hogy attól, aki Krisztus kegyelme által elhívott titeket, ilyen hamar más evangéliumhoz pártoltok&#59;</span> <span class="verse"><a name="7">7</a>pedig nincsen más. De egyesek megzavartak titeket, és el akarják ferdíteni a Krisztus evangéliumát.</span> <span class="verse"><a name="8">8</a>Viszont ha még mi magunk, vagy egy mennyből való angyal hirdetne is nektek evangéliumot azonkívül, amit mi hirdetünk, átkozott legyen!</span> <span class="verse"><a name="9">9</a>Amint már korábban is megmondtuk, most ismét mondom: ha valaki nektek más evangéliumot hirdet, azonkívül, amelyet elfogadtatok, átkozott legyen!</span> <span class="verse"><a name="10">10</a>Most tehát embereknek akarok a kedvében járni, vagy Istennek? Vagy embereknek igyekszem tetszeni? Ha még mindig embereknek akarnék tetszeni, nem volnék Krisztus szolgája.</span> <span class="verse"><a name="11">11</a>Tudtotokra adom, testvéreim, hogy az evangélium, amelyet én hirdettem, nem embertől származik,</span> <span class="verse"><a name="12">12</a>mert én nem embertől vettem, nem is tanítottak rá, hanem Jézus Krisztus kinyilatkoztatásából kaptam.</span> <span class="verse"><a name="13">13</a>Mert hallottátok: milyen volt az én egykori magatartásom a zsidóság körében, hogy féktelenül üldöztem az Isten egyházát, és pusztítottam azt.</span> <span class="verse"><a name="14">14</a>És a zsidó hithűségben sok kortársamat felülmúltam népem körében, minthogy fölöttébb buzgó rajongója voltam atyáim hagyományainak.</span> <span class="verse"><a name="15">15</a>De amikor úgy tetszett annak, aki engem anyám méhétől fogva kiválasztott, és kegyelme által elhívott,</span> <span class="verse"><a name="16">16</a>hogy kinyilatkoztassa Fiát énbennem, hogy hirdessem őt a pogányok között, nem tanácskoztam testtel és vérrel.</span> <span class="verse"><a name="17">17</a>Nem is mentem fel Jeruzsálembe azokhoz, akik előttem lettek apostolokká, hanem azonnal elmentem Arábiába, aztán ismét visszatértem Damaszkuszba.</span> <span class="verse"><a name="18">18</a>Majd három esztendő múlva felmentem Jeruzsálembe, hogy meglátogassam Kéfást, és nála maradtam tizenöt napig.</span> <span class="verse"><a name="19">19</a>De az apostolok közül nem láttam mást, csak Jakabot, az Úr testvérét.</span> <span class="verse"><a name="20">20</a>Amit pedig nektek írok, íme, az Isten színe előtt mondom, hogy nem hazugság.</span> <span class="verse"><a name="21">21</a>Azután elmentem Szíria és Cilicia vidékére.</span> <span class="verse"><a name="22">22</a>Júdea keresztyén gyülekezetei azonban személy szerint nem ismertek engem.</span> <span class="verse"><a name="23">23</a>Csupán ezt hallották: "Aki egykor üldözött minket, most hirdeti azt a hitet, amelyet valamikor pusztított."</span> <span class="verse"><a name="24">24</a>És dicsőítették énértem az Istent.</span> </p></div</div></div></body></html>