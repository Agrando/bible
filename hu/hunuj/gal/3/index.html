<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gal">Galatians</a> &gt <strong>Chapter 3</strong></div><p><span class="verse"><a name="1">1</a>Ó, esztelen galaták, ki igézett meg titeket, akiknek szeme előtt úgy írtuk le Jézus Krisztust, mintha közöttetek feszítették volna meg!</span> <span class="verse"><a name="2">2</a>Csak azt szeretném megtudni tőletek: a törvény cselekvése alapján kaptátok-e a Lelket, vagy az ige meghallásából származó hit alapján?</span> <span class="verse"><a name="3">3</a>Ennyire esztelenek vagytok? Amit Lélekben kezdtetek el, most testben akarjátok befejezni?</span> <span class="verse"><a name="4">4</a>Hiába tapasztaltatok ilyen nagy dolgokat? Ha így volna, valóban hiába.</span> <span class="verse"><a name="5">5</a>Tehát az, aki a Lelket adja nektek, és hatalmas erőkkel munkálkodik közöttetek, vajon a törvény cselekedetei, vagy a hit igéjének hallása által teszi-e ezt?</span> <span class="verse"><a name="6">6</a>Így van megírva: "Ábrahám hitt az Istennek, és Isten őt azért igaznak fogadta el."</span> <span class="verse"><a name="7">7</a>Értsétek meg tehát, hogy akik hitből valók, azok Ábrahám fiai.</span> <span class="verse"><a name="8">8</a>Mivel pedig előre látta az Írás, hogy az Isten a pogányokat hit által igazítja meg, előre hirdette ezt az evangéliumot Ábrahámnak: "Általad nyer áldást a föld minden népe."</span> <span class="verse"><a name="9">9</a>Eszerint a hitből élők nyernek áldást a hívő Ábrahámmal.</span> <span class="verse"><a name="10">10</a>Mert a törvény cselekedeteiben bízók átok alatt vannak, amint meg van írva: "Átkozott mindenki, aki nem marad meg abban, amiről megvan írva a törvény könyvében, hogy azt kell cselekedni."</span> <span class="verse"><a name="11">11</a>Az pedig, hogy törvény által senki sem igazul meg az Isten előtt, világos, mert "az igaz ember hitből fog élni".</span> <span class="verse"><a name="12">12</a>A törvény pedig nem hitből van, hanem "aki cselekszi, az fog élni általa".</span> <span class="verse"><a name="13">13</a>Krisztus megváltott minket a törvény átkától, úgy, hogy átokká lett értünk - mert meg van írva: "Átkozott, aki fán függ" -</span> <span class="verse"><a name="14">14</a>azért, hogy Ábrahám áldása Jézus Krisztusban a pogányoké legyen, és hogy a Lélek ígéretét hit által megkapjuk.</span> <span class="verse"><a name="15">15</a>Testvéreim, emberi módon szólok: a megerősített végrendeletet, még ha emberé is, senki sem teheti érvénytelenné, vagy nem toldhatja meg.</span> <span class="verse"><a name="16">16</a>Az ígéretek pedig Ábrahámnak adattak, és az ő utódának. Nem így mondja az Írás: "és az ő utódainak", mintha sokakról szólna, hanem csak egyről: "és a te utódodnak", aki a Krisztus.</span> <span class="verse"><a name="17">17</a>Ezt pedig így értem: azt a szövetséget, amelyet korábban megerősített az Isten, a négyszázharminc esztendő múlva keletkezett törvény nem teszi érvénytelenné, vagyis ez nem törli el az ígéretet.</span> <span class="verse"><a name="18">18</a>Mert ha a törvény alapján van az örökség, akkor már nem az ígéret alapján volna&#59; Ábrahámnak viszont ígéret által ajándékozta azt az Isten.</span> <span class="verse"><a name="19">19</a>Mi tehát a törvény? A bűnök miatt adatott, amíg eljön az utód, akinek az ígéret szól. A törvényt angyalok közölték közbenjáró által.</span> <span class="verse"><a name="20">20</a>Közbenjáróra nincs szükség, ahol nincs két fél. Isten pedig egy.</span> <span class="verse"><a name="21">21</a>A törvény tehát az ígéretek ellen van? Semmiképpen sem! Mert ha olyan törvény adatott volna, amely képes életet adni, valóban a törvény alapján volna a megigazulás.</span> <span class="verse"><a name="22">22</a>De az Írás mindenkit bűn alá rekesztett, hogy az ígéret a Jézus Krisztusban vetett hit alapján adassék azoknak, akik hisznek.</span> <span class="verse"><a name="23">23</a>Mielőtt pedig eljött a hit, a törvény őrzött bennünket, egybezárva az eljövendő hit kinyilatkoztatásáig.</span> <span class="verse"><a name="24">24</a>Tehát a törvény nevelőnk volt Krisztusig, hogy hit által igazuljunk meg.</span> <span class="verse"><a name="25">25</a>De miután eljött a hit, többé nem vagyunk a nevelőnek alávetve.</span> <span class="verse"><a name="26">26</a>Mert mindnyájan Isten fiai vagytok a Krisztus Jézusban való hit által.</span> <span class="verse"><a name="27">27</a>Akik Krisztusba keresztelkedtetek meg, Krisztust öltöttétek magatokra.</span> <span class="verse"><a name="28">28</a>Krisztusban tehát nincs zsidó, sem görög, nincs szolga, sem szabad, nincs férfi, sem nő, mert ti mindnyájan egyek vagytok a Krisztus Jézusban.</span> <span class="verse"><a name="29">29</a>Ha pedig Krisztuséi vagytok, akkor Ábrahám utódai vagytok, és ígéret szerint örökösök.</span> </p></div</div></div></body></html>