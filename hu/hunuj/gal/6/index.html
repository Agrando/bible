<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/gal">Galatians</a> &gt <strong>Chapter 6</strong></div><p><span class="verse"><a name="1">1</a>Testvéreim, ha valakit tetten is érnek valamilyen bűnben, ti, akik lelki emberek vagytok, igazítsátok helyre az ilyet szelíd lélekkel. De azért vigyázz magadra, hogy kísértésbe ne essél.</span> <span class="verse"><a name="2">2</a>Egymás terhét hordozzátok: és így töltsétek be a Krisztus törvényét.</span> <span class="verse"><a name="3">3</a>Mert ha valaki azt gondolja, hogy ő valami, jóllehet semmi, megcsalja önmagát.</span> <span class="verse"><a name="4">4</a>Mindenki a saját tetteit vizsgálja meg, és akkor csakis a maga tetteivel dicsekedhet, és nem a máséval.</span> <span class="verse"><a name="5">5</a>Mert mindenki a maga terhét hordozza.</span> <span class="verse"><a name="6">6</a>Akit pedig az igére tanítanak, az minden javából részesítse tanítóját.</span> <span class="verse"><a name="7">7</a>Ne tévelyegjetek: Istent nem lehet megcsúfolni. Hiszen amit vet az ember, azt fogja aratni is:</span> <span class="verse"><a name="8">8</a>mert aki a testének vet, az a testből arat majd pusztulást&#59; aki pedig a Léleknek vet, a Lélekből fog aratni örök életet.</span> <span class="verse"><a name="9">9</a>A jó cselekvésében pedig ne fáradjunk el, mert a maga idejében aratunk majd, ha meg nem lankadunk.</span> <span class="verse"><a name="10">10</a>Ezért tehát, míg időnk van, tegyünk jót mindenkivel, leginkább pedig azokkal, akik testvéreink a hitben.</span> <span class="verse"><a name="11">11</a>Nézzétek, mekkora betűkkel írok nektek a saját kezemmel!</span> <span class="verse"><a name="12">12</a>Akik testi értelemben akarnak tetszést aratni, azok kényszerítenek arra titeket, hogy körülmetélkedjetek, csak azért, hogy a Krisztus keresztjéért ne üldözzék őket.</span> <span class="verse"><a name="13">13</a>Mert akik körülmetélkednek, maguk sem tartják meg a törvényt, hanem azért akarják a ti körülmetéléseteket, hogy a ti testetekkel dicsekedhessenek.</span> <span class="verse"><a name="14">14</a>Én azonban nem kívánok mással dicsekedni, mint a mi Urunk Jézus Krisztus keresztjével, aki által keresztre feszíttetett számomra a világ, és én is a világ számára.</span> <span class="verse"><a name="15">15</a>Mert a Krisztus Jézusban sem a körülmetélkedés nem számít, sem a körülmetéletlenség&#59; hanem csak az új teremtés.</span> <span class="verse"><a name="16">16</a>Békesség és irgalmasság mindazoknak, akik e szabály szerint élnek, és az Isten Izráelének!</span> <span class="verse"><a name="17">17</a>Ezentúl senki se okozzon nekem fájdalmat, mert én a Jézus bélyegeit hordozom a testemen!</span> <span class="verse"><a name="18">18</a>A mi Urunk Jézus Krisztus kegyelme legyen a ti lelketekkel, testvéreim. Ámen.</span> </p></div</div></div></body></html>