<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Én vagyok az a férfi, aki nyomorúságot látott az Úr haragjának botja miatt.</span> <span class="verse"><a name="2">2</a>Sötétben űzött, hajtott, ahol nincs világosság.</span> <span class="verse"><a name="3">3</a>Bizony, ellenem fordítja kezét folytonosan, egész nap.</span> <span class="verse"><a name="4">4</a>Elsorvasztotta húsom és bőröm, összetörte csontjaimat.</span> <span class="verse"><a name="5">5</a>Körülbástyázott engem méreggel és fáradsággal.</span> <span class="verse"><a name="6">6</a>Vaksötétbe helyezett engem, mint a régen meghaltakat.</span> <span class="verse"><a name="7">7</a>Falat emelt körém, nem juthatok ki, súlyos bilincsbe vert.</span> <span class="verse"><a name="8">8</a>Ha segítségért kiáltok is, elzárkózik imádságom elől.</span> <span class="verse"><a name="9">9</a>Faragott kőből emelt falat utaimra, ösvényeimet járhatatlanná tette.</span> <span class="verse"><a name="10">10</a>Olyan hozzám, mint a leselkedő medve, mint rejtekhelyen az oroszlán.</span> <span class="verse"><a name="11">11</a>Lekergetett utamról, összetépett, elpusztított engem.</span> <span class="verse"><a name="12">12</a>Felvonta íját, és kitett engem nyilai céltáblájául.</span> <span class="verse"><a name="13">13</a>Veséimbe eresztette tegzének nyilait.</span> <span class="verse"><a name="14">14</a>Nevetséges lettem minden nép előtt, és gúnydalt énekelnek rólam egész nap.</span> <span class="verse"><a name="15">15</a>Keserűséggel lakatott jól, bánattal itatott meg.</span> <span class="verse"><a name="16">16</a>Kavicsot rágatott velem, hamuba kényszerített engem.</span> <span class="verse"><a name="17">17</a>Elvette békességemet, elfeledtem, mi a jólét.</span> <span class="verse"><a name="18">18</a>Már azt gondoltam: Nem lehet reménykednem és bizakodnom az ÚRban!</span> <span class="verse"><a name="19">19</a>Gondolj nyomorúságomra és hontalanságomra, az ürömre és a méregre!</span> <span class="verse"><a name="20">20</a>Mindig erre gondol, és elcsügged a lelkem.</span> <span class="verse"><a name="21">21</a>De ha újra meggondolom, reménykedni kezdek:</span> <span class="verse"><a name="22">22</a>Szeret az ÚR, azért nincs még végünk, mert nem fogyott el irgalma:</span> <span class="verse"><a name="23">23</a>minden reggel megújul. Nagy a te hűséged!</span> <span class="verse"><a name="24">24</a>Az ÚR az én osztályrészem - mondom magamban -, ezért benne bízom.</span> <span class="verse"><a name="25">25</a>Jó az ÚR a benne reménykedőkhöz, a hozzá folyamodókhoz.</span> <span class="verse"><a name="26">26</a>Jó csendben várni az ÚR szabadítására.</span> <span class="verse"><a name="27">27</a>Jó, ha a férfi már ifjúkorában igát hordoz.</span> <span class="verse"><a name="28">28</a>Üljön hát magányosan és maradjon néma, amikor ráteszik.</span> <span class="verse"><a name="29">29</a>Hajtsa porba fejét, talán van reménysége.</span> <span class="verse"><a name="30">30</a>Tartsa oda arcát, ha ütik, tűrje el, ha gyalázzák.</span> <span class="verse"><a name="31">31</a>Mert nem vet el örökre az Úr.</span> <span class="verse"><a name="32">32</a>Még ha megszomorít is, irgalmaz, mert nagyon szeret.</span> <span class="verse"><a name="33">33</a>Mert nem szíve szerint alázza és szomorítja meg az embereket.</span> <span class="verse"><a name="34">34</a>Amikor lábbal tiporják egy ország foglyait,</span> <span class="verse"><a name="35">35</a>amikor az embert kiforgatják jogából a Felségessel szembeszállva,</span> <span class="verse"><a name="36">36</a>amikor megcsalják az embert perében, azt nem nézi el az Úr!</span> <span class="verse"><a name="37">37</a>Ha bekövetkezik, amit valaki megmond, nem az Úr parancsából van-e az?</span> <span class="verse"><a name="38">38</a>Nem a Felséges szavától függ-e a rossz is, meg a jó is?</span> <span class="verse"><a name="39">39</a>Miért siránkozik az élő ember, a férfi, ha vétkezett?</span> <span class="verse"><a name="40">40</a>Inkább kutassuk, vizsgáljuk meg útjainkat, és térjünk meg az ÚRhoz!</span> <span class="verse"><a name="41">41</a>Emeljük föl szívünket és kezünket Istenhez, aki a mennyekben van:</span> <span class="verse"><a name="42">42</a>Mi voltunk a vétkesek és engedetlenek, ezért nem bocsátottál meg.</span> <span class="verse"><a name="43">43</a>Elzárkóztál haragodban, és üldöztél, kíméletlenül gyilkoltál bennünket.</span> <span class="verse"><a name="44">44</a>Elzárkóztál felhőd mögé, nem jutott hozzád imádság.</span> <span class="verse"><a name="45">45</a>Megvetett söpredékké tettél bennünket a népek között.</span> <span class="verse"><a name="46">46</a>Ránk tátotta száját minden ellenségünk.</span> <span class="verse"><a name="47">47</a>Rettegés és csapda lett a részünk, pusztulás és összeomlás.</span> <span class="verse"><a name="48">48</a>Könny patakzott a szememből népem összeomlása miatt.</span> <span class="verse"><a name="49">49</a>Szemem szüntelen könnyezik, megállás nélkül,</span> <span class="verse"><a name="50">50</a>míg le nem tekint, és meg nem látja a mennyekből az ÚR.</span> <span class="verse"><a name="51">51</a>Fáj a lelkem, ha látom városom lakóinak sorsát.</span> <span class="verse"><a name="52">52</a>Vadásztak rám, mint a madárra, ellenségeim ok nélkül.</span> <span class="verse"><a name="53">53</a>Verembe taszítottak engem, és köveket dobtak rám.</span> <span class="verse"><a name="54">54</a>Összecsapott a víz a fejem fölött, már azt mondtam: elvesztem!</span> <span class="verse"><a name="55">55</a>Segítségül hívtam nevedet, URam, a verem mélyéről.</span> <span class="verse"><a name="56">56</a>Meghallottad szavamat: Ne fogd be a füled sóhajtásom és kiáltásom előtt!</span> <span class="verse"><a name="57">57</a>Közeledtél, mikor kiáltottam hozzád, így szóltál: Ne félj!</span> <span class="verse"><a name="58">58</a>Te perelted, Uram, peremet, és megváltottad életemet.</span> <span class="verse"><a name="59">59</a>Láttad, URam, hogy megcsaltak: ítéld meg igazságomat!</span> <span class="verse"><a name="60">60</a>Láttad, milyen bosszúvágyók, mi mindent terveztek ellenem.</span> <span class="verse"><a name="61">61</a>Hallottad, URam, hogyan gyalázkodtak, mi mindent terveztek ellenem.</span> <span class="verse"><a name="62">62</a>Támadóim szája egész nap engem rágalmaz.</span> <span class="verse"><a name="63">63</a>Lásd meg, hogy akár ülnek, akár állnak, csak engem gúnyolnak.</span> <span class="verse"><a name="64">64</a>Fizess meg nekik, URam, azért, amit kezükkel tettek!</span> <span class="verse"><a name="65">65</a>Adj nekik elborult elmét, ez legyen átkod rajtuk!</span> <span class="verse"><a name="66">66</a>Üldözze haragod őket, pusztítsd ki őket az ÚR ege alól!</span> </p></div</div></div></body></html>