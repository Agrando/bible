<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/col">Colossians</a> &gt <strong>Chapter 3</strong></div><p><span class="verse"><a name="1">1</a>Ha tehát feltámadtatok a Krisztussal, azokat keressétek, amik odafent vannak, ahol a Krisztus van, aki az Isten jobbján ül.</span> <span class="verse"><a name="2">2</a>Az odafennvalókkal törődjetek, ne a földiekkel.</span> <span class="verse"><a name="3">3</a>Mert meghaltatok, és a ti életetek el van rejtve a Krisztussal együtt az Istenben.</span> <span class="verse"><a name="4">4</a>Mikor Krisztus, a mi életünk megjelenik, akkor vele együtt ti is megjelentek dicsőségben.</span> <span class="verse"><a name="5">5</a>Öljétek meg tehát tagjaitokban azt, ami csak erre a földre irányul: a paráznaságot, a tisztátalanságot, a szenvedélyt, a gonosz kívánságot és a kapzsiságot, ami bálványimádás,</span> <span class="verse"><a name="6">6</a>mert ezek miatt haragszik Isten.</span> <span class="verse"><a name="7">7</a>Ti is ezeket tettétek egykor, amikor ezekben éltetek&#59;</span> <span class="verse"><a name="8">8</a>most azonban vessétek el magatoktól mindezt: a haragot, az indulatot, a gonoszságot, az istenkáromlást, és szátokból a gyalázatos beszédet.</span> <span class="verse"><a name="9">9</a>Ne hazudjatok egymásnak, mert levetkőztétek a régi embert cselekedeteivel együtt,</span> <span class="verse"><a name="10">10</a>és felöltöztétek az új embert, aki Teremtőjének képmására állandóan megújul, hogy egyre jobban megismerje őt.</span> <span class="verse"><a name="11">11</a>Itt már nincs többé görög és zsidó, körülmetéltség és körülmetéletlenség, barbár és szkíta, szolga és szabad, hanem minden és mindenekben Krisztus.</span> <span class="verse"><a name="12">12</a>Öltsetek tehát magatokra - mint Isten választottai, szentek és szeretettek - könyörületes szívet, jóságot, alázatot, szelídséget, türelmet.</span> <span class="verse"><a name="13">13</a>Viseljétek el egymást, és bocsássatok meg egymásnak, ha valakinek panasza volna valaki ellen: ahogyan az Úr is megbocsátott nektek, úgy tegyetek ti is.</span> <span class="verse"><a name="14">14</a>Mindezek fölé pedig öltsétek fel a szeretetet, mert az tökéletesen összefog mindent.</span> <span class="verse"><a name="15">15</a>És a Krisztus békessége uralkodjék a szívetekben, hiszen erre vagytok elhíva az egy testben. És legyetek háládatosak.</span> <span class="verse"><a name="16">16</a>A Krisztus beszéde lakjék bennetek gazdagon úgy, hogy tanítsátok egymást teljes bölcsességgel, és intsétek egymást zsoltárokkal, dícséretekkel, lelki énekekkel&#59; hálaadással énekeljetek szívetekben az Istennek.</span> <span class="verse"><a name="17">17</a>Amit pedig szóltok vagy cselekesztek, mind az Úr Jézus nevében tegyétek, hálát adva az Atya Istennek őáltala.</span> <span class="verse"><a name="18">18</a>Ti asszonyok, engedelmeskedjetek férjeteknek, ahogyan illik az Úrban.</span> <span class="verse"><a name="19">19</a>Ti férfiak, szeressétek feleségeteket, és ne legyetek irántuk mogorvák.</span> <span class="verse"><a name="20">20</a>Ti gyermekek, engedelmeskedjetek szüleiteknek minden tekintetben, mert ez kedves az Úrban.</span> <span class="verse"><a name="21">21</a>Ti apák, ne ingereljétek gyermekeiteket, nehogy bátortalanokká legyenek.</span> <span class="verse"><a name="22">22</a>Ti szolgák, engedelmeskedjetek minden tekintetben földi uraitoknak&#59; ne látszatra szolgáljatok, mint akik embereknek akartok tetszeni, hanem tiszta szívvel, félve az Urat.</span> <span class="verse"><a name="23">23</a>Amit tesztek, jó lélekkel végezzétek úgy, mint az Úrnak, és nem úgy, mint az embereknek,</span> <span class="verse"><a name="24">24</a>tudván, hogy ti viszonzásul megkapjátok az Úrtól az örökséget&#59; az Úr Krisztusnak szolgáljatok tehát.</span> <span class="verse"><a name="25">25</a>Aki pedig igazságtalanul cselekszik, azt kapja vissza, amit tett, mert nincsen személyválogatás.</span> </p></div</div></div></body></html>