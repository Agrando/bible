<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/col">Colossians</a> &gt <strong>Chapter 1</strong></div><p><span class="verse"><a name="1">1</a>Pál, Isten akaratából Krisztus Jézus apostola, és Timóteus testvér,</span> <span class="verse"><a name="2">2</a>a Krisztusban megszentelt hívő testvéreknek, akik Kolosséban élnek: kegyelem néktek és békesség Istentől, a mi Atyánktól.</span> <span class="verse"><a name="3">3</a>Hálát adunk mindenkor Istennek, a mi Urunk Jézus Krisztus Atyjának, amikor értetek imádkozunk,</span> <span class="verse"><a name="4">4</a>mivel hallottunk a Krisztus Jézusba vetett hitetekről és arról a szeretetről, amely valamennyi szent iránt él bennetek.</span> <span class="verse"><a name="5">5</a>Hálát adunk azért a reménységért is, amely készen van számotokra a mennyekben, amelyről már előbb hallottatok az igazság beszédéből, az evangéliumból.</span> <span class="verse"><a name="6">6</a>Mert ez hozzátok is eljutott, és ahogyan az egész világon gyümölcsöt terem és növekedik, ugyanúgy közöttetek is, attól a naptól fogva, amelyen meghallottátok, és igazán megismertétek az Isten kegyelmét.</span> <span class="verse"><a name="7">7</a>Így tanultátok ezt Epafrásztól, szeretett szolgatársunktól, aki a Krisztus hű szolgája értetek.</span> <span class="verse"><a name="8">8</a>Ő hozta nekünk a jó hírt a Lélektől kapott szeretetetekről.</span> <span class="verse"><a name="9">9</a>Ezért tehát, attól a naptól fogva, amelyen ezt meghallottuk, szüntelenül imádkozunk és könyörgünk értetek, hogy tökéletesen ismerjétek meg az ő akaratát minden lelki bölcsesség és belátás révén,</span> <span class="verse"><a name="10">10</a>hogy élhessetek az Úrhoz méltóan, teljes mértékben az ő tetszésére, és teremjetek gyümölcsöt mindenfajta jó cselekedettel, és növekedjetek az Isten ismeretében.</span> <span class="verse"><a name="11">11</a>Erősödjetek meg minden erővel az ő dicsőségének nagysága szerint a teljes állhatatosságra és az örömmel viselt hosszú tűrésre.</span> <span class="verse"><a name="12">12</a>Adjatok hálát az Atyának, aki alkalmassá tett titeket arra, hogy a szentek örökségében, a világosságban részesüljetek.</span> <span class="verse"><a name="13">13</a>Ő szabadított meg minket a sötétség hatalmából, és ő vitt át minket szeretett Fiának országába,</span> <span class="verse"><a name="14">14</a>akiben van megváltásunk és bűneink bocsánata.</span> <span class="verse"><a name="15">15</a>Ő a láthatatlan Isten képe, az elsőszülött minden teremtmény közül.</span> <span class="verse"><a name="16">16</a>Mert benne teremtetett minden a mennyen és a földön, a láthatók és a láthatatlanok, akár trónusok, akár uralmak, akár fejedelemségek, akár hatalmasságok: minden általa és reá nézve teremtetett.</span> <span class="verse"><a name="17">17</a>Ő előbb volt mindennél, és minden őbenne áll fenn.</span> <span class="verse"><a name="18">18</a>Ő a feje a testnek, az egyháznak is, ő a kezdet, az elsőszülött a halottak közül, hogy minden tekintetben ő legyen az első.</span> <span class="verse"><a name="19">19</a>Mert tetszett az egész Teljességnek, hogy benne lakjék,</span> <span class="verse"><a name="20">20</a>és hogy általa békéltessen meg önmagával mindent, a földön és a mennyben, úgy, hogy békességet szerzett a keresztfán kiontott vére által.</span> <span class="verse"><a name="21">21</a>Titeket is, akik egykor Istentől elidegenedtek, és ellenséges gondolkozásúak voltatok gonosz cselekedeteitek miatt,</span> <span class="verse"><a name="22">22</a>most viszont megbékéltetett emberi testében, halála által, hogy mint szenteket, hibátlanokat és feddhetetleneket állítson majd színe elé.</span> <span class="verse"><a name="23">23</a>Ha ugyan megmaradtok a hitben szilárdan és egyenesen, el nem tántorodva az evangélium reménységétől, amelyet hallottatok, amely hirdettetett minden teremtménynek az ég alatt, és amelynek én, Pál, szolgájává lettem.</span> <span class="verse"><a name="24">24</a>Most örülök a tiértetek elviselt szenvedéseimnek, és testem elszenvedi mindazt, ami a Krisztus gyötrelmeiből még hátravan, az ő testéért, amely az egyház.</span> <span class="verse"><a name="25">25</a>Ennek a szolgájává lettem a szerint a megbízatás szerint, amelyet Isten nekem a ti javatokra adott, hogy teljesen feltárjam előttetek az Isten igéjét&#59;</span> <span class="verse"><a name="26">26</a>mégpedig azt a titkot, amely örök idők és nemzedékek óta rejtve volt, de amely most kijelentetett az ő szentjeinek,</span> <span class="verse"><a name="27">27</a>akiknek Isten tudtul akarta adni, hogy milyen gazdag ennek a titoknak dicsősége a pogány népek között. Ez a titok az, hogy Krisztus közöttetek van: reménysége az eljövendő dicsőségnek.</span> <span class="verse"><a name="28">28</a>Mi őt hirdetjük, miközben minden embert teljes bölcsességgel intünk és tanítunk, hogy minden embert tökéletessé tegyünk a Krisztusban.</span> <span class="verse"><a name="29">29</a>Ezért fáradozom én is, és küzdök az ő ereje által, amely hatalmasan működik bennem.</span> </p></div</div></div></body></html>