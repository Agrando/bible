<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 7</strong></div><p><span class="verse"><a name="1">1</a>A főpap megkérdezte: "Valóban így van ez?"</span> <span class="verse"><a name="2">2</a>Ő erre így szólt: "Atyámfiai, férfiak és atyák, halljátok! A dicsőség Istene megjelent a mi atyánknak, Ábrahámnak, amikor Mezopotámiában volt, mielőtt letelepedett Háránban,</span> <span class="verse"><a name="3">3</a>és ezt mondta neki: Menj ki földedről és rokonaid közül, és menj arra a földre, amelyet mutatok neked.</span> <span class="verse"><a name="4">4</a>Ekkor kiment a káldeusok földjéről, és letelepedett Háránban. Miután pedig meghalt az apja, Isten áttelepítette őt onnan erre a földre, amelyen ti most laktok.</span> <span class="verse"><a name="5">5</a>Nem adott neki ebből örökségül egy talpalatnyit sem, de megígérte, hogy neki adja azt birtokul és majd utódjának, pedig nem volt gyermeke.</span> <span class="verse"><a name="6">6</a>Így mondta meg Isten, hogy utódja jövevény lesz idegen földön, és rabszolgává teszik, és nyomorgatják négyszáz esztendeig.</span> <span class="verse"><a name="7">7</a>De ezt a népet, amelynek szolgálnak, ítélettel sújtom, így szólt az Isten, ők pedig ezek után kiszabadulnak, és szolgálni fognak nekem ezen a helyen.</span> <span class="verse"><a name="8">8</a>A körülmetélés szövetségét is adta neki. Így nemzette Ábrahám Izsákot, és körülmetélte őt a nyolcadik napon, Izsák pedig Jákóbot, Jákób viszont a tizenkét ősatyát.</span> <span class="verse"><a name="9">9</a>Az ősatyák pedig féltékenykedtek Józsefre, és eladták Egyiptomba, de az Isten vele volt.</span> <span class="verse"><a name="10">10</a>Megszabadította őt minden nyomorúságából, kedvessé és bölccsé tette Egyiptom királya, a fáraó előtt, és kormányzóvá emelte Egyiptom és a fáraó egész háza fölé.</span> <span class="verse"><a name="11">11</a>Éhínség jött egész Egyiptomra és Kánaánra, és olyan nagy nyomorúság, hogy atyáink sem találtak élelmet.</span> <span class="verse"><a name="12">12</a>Amikor azonban meghallotta Jákób, hogy van gabona Egyiptomban, elküldte atyáinkat. Először csak ez történt,</span> <span class="verse"><a name="13">13</a>de József a második alkalommal megismertette magát testvéreivel, és így a fáraó tudomására jutott József származása.</span> <span class="verse"><a name="14">14</a>József ekkor magához hívatta atyját, Jákóbot és hetvenöt főből álló egész rokonságát.</span> <span class="verse"><a name="15">15</a>Lement tehát Jákób Egyiptomba, aztán meghalt ő is, meghaltak atyáink is.</span> <span class="verse"><a name="16">16</a>Átvitték őket Sikembe, és elhelyezték abban a sírban, amelyet Ábrahám ezüstpénzért vásárolt Emór fiaitól Sikemben.</span> <span class="verse"><a name="17">17</a>Amint közeledett az ígéret teljesülésének ideje, amelyet Isten kijelentett Ábrahámnak, elszaporodott a nép, és megsokasodott Egyiptomban.</span> <span class="verse"><a name="18">18</a>De akkor más lett a király Egyiptomban, és ő nem tudott Józsefről.</span> <span class="verse"><a name="19">19</a>Ez a király álnokul bánt népünkkel, és azzal nyomorította meg atyáinkat, hogy kitétette csecsemőiket, hogy ne maradjanak életben.</span> <span class="verse"><a name="20">20</a>Ebben az időben született Mózes, aki kedves volt az Istennek. Három hónapig nevelték az apja házában,</span> <span class="verse"><a name="21">21</a>amikor pedig kitették, a fáraó leánya felvette, és saját fiaként neveltette.</span> <span class="verse"><a name="22">22</a>Megtanították Mózest az egyiptomiak minden bölcsességére, és kiváló volt mind szavaiban, mind tetteiben.</span> <span class="verse"><a name="23">23</a>Amikor pedig betöltötte a negyvenedik életévét, az a gondolat támadt szívében, hogy meglátogatja testvéreit, Izráel fiait.</span> <span class="verse"><a name="24">24</a>Amikor meglátta, hogy az egyiket bántalmazzák, védelmére kelt, bosszút állt az elnyomottért, és leütötte az egyiptomit.</span> <span class="verse"><a name="25">25</a>Azt gondolta, megértik a testvérei, hogy Isten az ő keze által szabadítja meg őket. De nem értették meg.</span> <span class="verse"><a name="26">26</a>Másnap éppen veszekedtek, amikor megjelent közöttük, békességre intette őket, és ezt mondta: Férfiak, testvérek vagytok, miért bántjátok egymást?</span> <span class="verse"><a name="27">27</a>De aki bántalmazta felebarátját, elutasította őt, és ezt mondta: Ki rendelt fölénk téged fejedelemmé és bíróvá?</span> <span class="verse"><a name="28">28</a>Talán meg akarsz ölni bennünket, mint ahogyan tegnap megölted az egyiptomit?</span> <span class="verse"><a name="29">29</a>Mózes ezt a beszédet meghallva elmenekült, és jövevény lett Midján földjén, ahol két fia született.</span> <span class="verse"><a name="30">30</a>Negyven esztendő elteltével a Sínai-hegy pusztájában megjelent neki egy angyal csipkebokor tüzének lángjában.</span> <span class="verse"><a name="31">31</a>Amikor Mózes meglátta, csodálkozott a látomáson, de amint feléje tartott, hogy megnézze, megszólalt az Úr hangja:</span> <span class="verse"><a name="32">32</a>Én vagyok a te atyáid Istene, Ábrahám, Izsák és Jákób Istene. Mózes megrémült és nem mert odanézni&#59;</span> <span class="verse"><a name="33">33</a>az Úr pedig ezt mondta: Oldd le a sarut a lábadról, mert ez a hely, amelyen állsz, szent föld.</span> <span class="verse"><a name="34">34</a>Látván láttam népem nyomorúságát Egyiptomban, és meghallottam sóhajtozását, le is szálltam, hogy megszabadítsam őket. És most jöjj, elküldelek Egyiptomba.</span> <span class="verse"><a name="35">35</a>Ezt a Mózest, akit megtagadtak, amikor ezt mondták: Ki tett téged fejedelemmé és bíróvá? - ezt küldte el az Isten fejedelmül és szabadítóul az angyal által, aki megjelent neki a csipkebokorban.</span> <span class="verse"><a name="36">36</a>Ez hozta ki őket, ez tett csodákat és jeleket Egyiptom földjén, a Vörös-tengeren és a pusztában negyven esztendeig.</span> <span class="verse"><a name="37">37</a>Ez az a Mózes, aki azt mondta Izráel fiainak: Prófétát támaszt nektek az Isten testvéreitek közül, hozzám hasonlót.</span> <span class="verse"><a name="38">38</a>Ez az, aki ott volt a gyülekezet előtt a pusztában atyáink és az angyal között, aki szólt hozzá a Sínai-hegyen: ő vette át az élő igéket, hogy átadja nekünk.</span> <span class="verse"><a name="39">39</a>Neki nem akartak engedelmeskedni atyáink, hanem elutasították maguktól, és visszafordultak szívükben Egyiptom felé,</span> <span class="verse"><a name="40">40</a>amikor ezt mondták Áronnak: Készíts nekünk isteneket, hogy előttünk járjanak, mert ezzel a Mózessel, aki minket kivezetett Egyiptom földjéről, nem tudjuk, mi történt.</span> <span class="verse"><a name="41">41</a>Elkészítették a borjút azokban a napokban, és áldozatot vittek a bálványnak, és gyönyörködtek kezük munkájában.</span> <span class="verse"><a name="42">42</a>Isten pedig elfordult tőlük, és kiszolgáltatta őket arra, hogy imádják az ég csillagseregét, ahogyan meg van írva a próféták könyvében: Véres- és égőáldozatot hoztál-e nekem negyven esztendeig a pusztában, Izráel háza?</span> <span class="verse"><a name="43">43</a>Sőt inkább hordoztátok a Molok sátorát és a Romfa isten csillagát, azokat a képeket, amelyeket készítettetek, hogy leboruljatok előttük. Száműzlek ezért titeket Babilonon túlra."</span> <span class="verse"><a name="44">44</a>A Bizonyság sátora ott volt atyáinknál a pusztában, amint parancsolta az, aki azt mondta Mózesnek, hogy készítse el arra a mintára, amelyet látott.</span> <span class="verse"><a name="45">45</a>Ezt átvették atyáink, és behozták Józsuéval, amikor elfoglalták a pogányok földjét, akiket kiűzött az Isten atyáink elől. Így volt ez egészen Dávid idejéig.</span> <span class="verse"><a name="46">46</a>Dávid pedig kegyelmet talált az Isten színe előtt, és könyörgött, hogy hajlékot találhasson Jákób Istenének,</span> <span class="verse"><a name="47">47</a>de Salamon épített neki házat.</span> <span class="verse"><a name="48">48</a>A Magasságos azonban nem emberkéz alkotásaiban lakik, ahogyan a próféta mondja:</span> <span class="verse"><a name="49">49</a>A menny az én királyi trónusom, a föld pedig lábam zsámolya. Miféle házat építhetnél nekem - mondja az Úr&#59; vagy hol van az én nyugalmam helye?</span> <span class="verse"><a name="50">50</a>Nem az én kezem alkotta-e mindezt?</span> <span class="verse"><a name="51">51</a>Ti kemény nyakú, körülmetéletlen szívű és fülű emberek, mindig ellene szegültök a Szentléleknek, atyáitokhoz hasonlóan ti is.</span> <span class="verse"><a name="52">52</a>A próféták közül kit nem üldöztek a ti atyáitok? Meg is ölték azokat, akik megjövendölték az Igaznak eljövetelét. Most pedig az ő árulóivá és gyilkosaivá lettetek ti,</span> <span class="verse"><a name="53">53</a>akik bár angyalok közvetítésével kaptátok a törvényt, mégsem tartottátok meg."</span> <span class="verse"><a name="54">54</a>Amikor ezeket hallották, haragra gerjedtek szívükben, és fogukat csikorgatták ellene.</span> <span class="verse"><a name="55">55</a>Ő azonban Szentlélekkel telve az égre függesztette a tekintetét, és látta Isten dicsőségét és Jézust, amint az Isten jobbja felől áll.</span> <span class="verse"><a name="56">56</a>Ekkor így szólt: "Íme, látom az eget megnyílva, és az Emberfiát, amint az Isten jobbja felől áll."</span> <span class="verse"><a name="57">57</a>Erre hangosan kiáltoztak, bedugták a fülüket, és egy akarattal rárohantak&#59;</span> <span class="verse"><a name="58">58</a>azután kiűzték a városon kívülre, és megkövezték. A tanúk pedig felsőruháikat egy Saul nevű ifjú lába elé tették le.</span> <span class="verse"><a name="59">59</a>Amikor megkövezték Istvánt, az így imádkozott: "Úr Jézus, vedd magadhoz lelkemet!"</span> <span class="verse"><a name="60">60</a>Azután térdre esett, és hangosan felkiáltott: "Uram, ne ródd fel nekik ezt a bűnt!" És amikor ezt mondta, meghalt.</span> </p></div</div></div></body></html>