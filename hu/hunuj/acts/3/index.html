<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 3</strong></div><p><span class="verse"><a name="1">1</a>Péter és János felment a templomba, a délutáni imádkozás idejére, délután három órára.</span> <span class="verse"><a name="2">2</a>Arra vittek egy születése óta sánta férfit, akit napról napra letettek a templomnak abba a kapujába, amelyet Ékes-kapunak hívtak, hogy alamizsnát kérjen a templomba menőktől.</span> <span class="verse"><a name="3">3</a>Amikor meglátta, hogy Péter és János be akar menni a templomba, alamizsnát kért tőlük.</span> <span class="verse"><a name="4">4</a>Péter pedig Jánossal együtt rátekintett, és azt mondta: "Nézz ránk!"</span> <span class="verse"><a name="5">5</a>Ő felnézett rájuk, remélve, hogy kap tőlük valamit.</span> <span class="verse"><a name="6">6</a>Péter ekkor így szólt hozzá: "Ezüstöm és aranyam nincsen, de amim van, azt adom neked: a názáreti Jézus Krisztus nevében, kelj fel, és járj!"</span> <span class="verse"><a name="7">7</a>És jobb kezénél fogva felemelte, annak pedig azonnal megerősödött a lába és a bokája,</span> <span class="verse"><a name="8">8</a>felugrott, talpra állt, és járt. Bement velük a templomba is, járkált, ugrándozott, és dicsérte az Istent.</span> <span class="verse"><a name="9">9</a>Látta őt az egész nép, amint járkál, és dicséri az Istent.</span> <span class="verse"><a name="10">10</a>Felismerték, hogy ő az, aki alamizsnáért szokott ülni a templom Ékes-kapujában. És félelemmel telve csodálkoztak azon, ami vele történt.</span> <span class="verse"><a name="11">11</a>Mivel ez az ember feltartóztatta Pétert és Jánost, az egész nép megdöbbenve futott össze hozzájuk a Salamon csarnokába.</span> <span class="verse"><a name="12">12</a>Amikor Péter ezt látta, így szólt a néphez: "Izráelita férfiak, mit csodálkoztok ezen? Mit néztek úgy ránk, mintha saját erőnkkel vagy kegyességünkkel értük volna el, hogy ő járjon?</span> <span class="verse"><a name="13">13</a>Ábrahám, Izsák és Jákób Istene, a mi atyáink Istene megdicsőítette Fiát, Jézust, akit ti kiszolgáltattatok, és megtagadtatok Pilátus színe előtt, pedig az úgy döntött, hogy elbocsátja őt.</span> <span class="verse"><a name="14">14</a>De ti a Szentet és Igazat megtagadtátok, és azt kértétek, hogy egy gyilkost bocsásson szabadon a kedvetekért,</span> <span class="verse"><a name="15">15</a>az élet fejedelmét pedig megöltétek. Az Isten azonban feltámasztotta őt a halálból, aminek mi tanúi vagyunk.</span> <span class="verse"><a name="16">16</a>Az ő nevébe vetett hitért erősítette meg az ő neve ezt az embert, akit itt láttok és ismertek, és a tőle való hit adta vissza neki a teljes egészségét mindnyájatok szeme láttára.</span> <span class="verse"><a name="17">17</a>Most már tudom, atyámfiai, hogy tudatlanságból cselekedtetek, mint a ti elöljáróitok is.</span> <span class="verse"><a name="18">18</a>De amit az Isten előre megmondott minden prófétája által, hogy az ő Krisztusa szenvedni fog, azt teljesítette be így.</span> <span class="verse"><a name="19">19</a>Tartsatok tehát bűnbánatot, és térjetek meg, hogy eltöröltessenek a ti bűneitek&#59;</span> <span class="verse"><a name="20">20</a>hogy eljöjjön az Úrtól a felüdülés ideje, és elküldje Jézust, akit Messiásul rendelt nektek.</span> <span class="verse"><a name="21">21</a>Őt azonban az égnek kell befogadnia addig, amíg a mindenség újjáteremtése meg nem történik. Erről az Isten öröktől fogva szólt szent prófétái szája által.</span> <span class="verse"><a name="22">22</a>Maga Mózes mondta: Prófétát támaszt nektek testvéreitek közül az Úr, a ti Istenetek, olyat, mint én: őt hallgassátok mindenben, amit csak mond nektek.</span> <span class="verse"><a name="23">23</a>És aki nem hallgat erre a prófétára, azt ki kell irtani a nép közül.</span> <span class="verse"><a name="24">24</a>A próféták is - Sámueltől és az utána következőktől fogva -, akik csak szóltak, mind ezekről a napokról jövendöltek.</span> <span class="verse"><a name="25">25</a>Ti vagytok a fiai ezeknek a prófétáknak és annak a szövetségnek, amelyet Isten atyáinkkal kötött, amikor így szólt Ábrahámhoz: És a te magodban áldatik meg a föld minden nemzetsége.</span> <span class="verse"><a name="26">26</a>Isten elsősorban nektek támasztotta fel és küldte el Szolgáját, aki megáld titeket azzal, hogy mindenkit megtérít a maga gonoszságából."</span> </p></div</div></div></body></html>