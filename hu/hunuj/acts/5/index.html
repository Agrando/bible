<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 5</strong></div><p><span class="verse"><a name="1">1</a>Egy ember, név szerint Anániás, feleségével, Szafirával együtt eladott egy birtokot,</span> <span class="verse"><a name="2">2</a>és árából feleségének tudtával félretett magának, egy részét pedig elvitte, és az apostolok lába elé tette.</span> <span class="verse"><a name="3">3</a>Péter azonban így szólt: "Anániás, miért szállta meg a Sátán a szívedet, hogy hazudj a Szentléleknek, és félretegyél magadnak a föld árából?</span> <span class="verse"><a name="4">4</a>Ha megmaradt volna, nem neked maradt volna-e meg, és miután eladtad, nem te rendelkeztél-e az árával? Mi indította szívedet ilyen cselekedetre? Nem embereknek hazudtál, hanem az Istennek."</span> <span class="verse"><a name="5">5</a>Amint meghallotta Anániás ezeket a szavakat, összeesett, és meghalt. Erre nagy félelem szállta meg mindazokat, akik ezt hallották.</span> <span class="verse"><a name="6">6</a>Az ifjak pedig felálltak és betakarták őt, majd kivitték és eltemették.</span> <span class="verse"><a name="7">7</a>Mintegy három óra múlva a felesége is bement, mit sem tudva a történtekről.</span> <span class="verse"><a name="8">8</a>Péter megkérdezte tőle: "Mondd meg nekem, ennyiért adtátok-e el a földet?" Ő így felelt: "Úgy van, ennyiért."</span> <span class="verse"><a name="9">9</a>Péter erre így szólt hozzá: "Miért egyeztetek meg abban, hogy megkísértitek az Úr Lelkét? Íme, azok, akik a férjedet eltemették, az ajtó előtt állnak, és kivisznek téged."</span> <span class="verse"><a name="10">10</a>Az asszony pedig azonnal összeesett a lába előtt, és meghalt. Amikor bejöttek az ifjak, halva találták, kivitték őt is, és eltemették a férje mellé.</span> <span class="verse"><a name="11">11</a>Erre nagy félelem szállta meg az egész gyülekezetet és mindazokat, akik hallották ezeket.</span> <span class="verse"><a name="12">12</a>Az apostolok által sok jel és csoda történt a nép között. Mindnyájan a Salamon csarnokában tartózkodtak egy akarattal,</span> <span class="verse"><a name="13">13</a>de mások közül senki sem mert hozzájuk csatlakozni. A nép azonban magasztalta őket.</span> <span class="verse"><a name="14">14</a>Az Úrban hívők száma egyre növekedett, férfiak és nők tömegével.</span> <span class="verse"><a name="15">15</a>A betegeket is kivitték az utcákra, ágyakra és fekvőhelyekre tették le őket, hogy ha arra jár Péter, legalább az árnyéka vetődjék rá valamelyikükre.</span> <span class="verse"><a name="16">16</a>Összejött a Jeruzsálem körüli városok népe is, hoztak betegeket és tisztátalan lelkektől gyötörteket, s ezek mind meggyógyultak.</span> <span class="verse"><a name="17">17</a>Ekkor megjelent a főpap és egész kísérete, a szadduceusok pártja, és irigység fogta el őket.</span> <span class="verse"><a name="18">18</a>Elfogták az apostolokat, és hatósági őrizetbe vették őket.</span> <span class="verse"><a name="19">19</a>De az Úr angyala éjszaka megnyitotta a börtön ajtaját, és kivezetve őket ezt mondta nekik:</span> <span class="verse"><a name="20">20</a>"Menjetek, álljatok fel a templomban, és hirdessétek a népnek ennek az életnek minden beszédét."</span> <span class="verse"><a name="21">21</a>Ők engedelmeskedtek, korán reggel bementek a templomba, és tanítottak. Amikor megérkezett a főpap és kísérete, összehívták a nagytanácsot, Izráel véneinek egész testületét, és elküldtek a börtönbe, hogy vezessék elő őket.</span> <span class="verse"><a name="22">22</a>A szolgák elmentek, de nem találták őket a börtönben&#59; ezért visszatérve jelentették:</span> <span class="verse"><a name="23">23</a>"A börtönt ugyan gondosan bezárva találtuk, az őrök is az ajtó előtt álltak, de amikor kinyitottuk, bent senkit sem találtunk."</span> <span class="verse"><a name="24">24</a>Amint a templomőrség parancsnoka és a főpapok meghallották ezeket a szavakat, zavarba jöttek: vajon mi lehet ez?</span> <span class="verse"><a name="25">25</a>De valaki odament és jelentette nekik: "Íme, azok a férfiak, akiket börtönbe vetettetek, ott állnak a templomban, és tanítják a népet."</span> <span class="verse"><a name="26">26</a>Ekkor elment a parancsnok a szolgákkal, és elővezették őket, de minden erőszak nélkül, mert féltek a néptől, hogy megkövezi őket.</span> <span class="verse"><a name="27">27</a>Bevitték, és a nagytanács elé állították őket, a főpap pedig elkezdte kihallgatásukat:</span> <span class="verse"><a name="28">28</a>"Szigorúan megtiltottuk nektek, hogy tanítsatok annak nevében, és íme, betöltitek az egész Jeruzsálemet tanításotokkal, és ránk akarjátok hárítani annak az embernek a vérét."</span> <span class="verse"><a name="29">29</a>Péter és az apostolok így válaszoltak: "Istennek kell inkább engedelmeskednünk, mint az embereknek.</span> <span class="verse"><a name="30">30</a>A mi atyáink Istene feltámasztotta Jézust, akit ti fára függesztve kivégeztetek.</span> <span class="verse"><a name="31">31</a>Az Isten őt fejedelemmé és üdvözítővé emelte fel jobbjára, hogy megtérést és bűnbocsánatot adjon Izráelnek.</span> <span class="verse"><a name="32">32</a>Mi pedig tanúi vagyunk ezeknek az eseményeknek, és tanúja a Szentlélek is, akit azoknak adott az Isten, akik engedelmeskednek neki."</span> <span class="verse"><a name="33">33</a>Amikor ezt meghallották, dühükben a fogukat csikorgatták, és arról tanácskoztak, hogy végeznek velük.</span> <span class="verse"><a name="34">34</a>De felállt a nagytanácsban egy farizeus, név szerint Gamáliél, az egész nép előtt tiszteletben álló törvénytudó, és egy kis időre kivezettette az embereket.</span> <span class="verse"><a name="35">35</a>Azután így szólt a nagytanácshoz: "Izráelita férfiak! Jól gondoljátok meg, hogy mit akartok tenni ezekkel az emberekkel.</span> <span class="verse"><a name="36">36</a>Mert nem is olyan régen felkelt Teudás, és azt állította magáról, hogy ő valaki, csatlakozott is hozzá mintegy négyszáz ember, de végeztek vele&#59; akik pedig bíztak benne, azok mind elszéledtek, és megsemmisültek.</span> <span class="verse"><a name="37">37</a>Azután az összeírás idején felkelt a galileai Júdás is. Sok népet állított a maga pártjára, de elpusztult ő is&#59; akik pedig bíztak benne, azok is mind szétszóródtak.</span> <span class="verse"><a name="38">38</a>A mostani esetre is azt mondom: hagyjátok békén ezeket az embereket, és bocsássátok el őket. Mert ha emberektől való ez a szándék vagy ez a mozgalom, akkor megsemmisül&#59;</span> <span class="verse"><a name="39">39</a>ha pedig Istentől való, akkor úgy sem tudjátok megsemmisíteni őket, és még úgy tűnhettek fel, mint akik Isten ellen harcoltok." Azok hallgattak rá,</span> <span class="verse"><a name="40">40</a>előhívták az apostolokat, megverették őket, azután megparancsolták nekik, hogy ne szóljanak Jézus nevében, és azzal elbocsátották őket.</span> <span class="verse"><a name="41">41</a>Ők pedig örömmel távoztak a nagytanács színe elől, mert méltónak bizonyultak arra, hogy gyalázatot szenvedjenek az ő nevéért&#59;</span> <span class="verse"><a name="42">42</a>és nem hagytak fel a naponkénti tanítással, és hirdették a Krisztus Jézust a templomban és házanként.</span> </p></div</div></div></body></html>