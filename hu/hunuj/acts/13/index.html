<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 13</strong></div><p><span class="verse"><a name="1">1</a>Antiókhiában, az ottani gyülekezetben volt néhány próféta és tanító: Barnabás és Simeon, akit Nigernek is hívtak, cirénei Lucius és Manaén, aki Heródes negyedes fejedelemmel együtt nevelkedett, valamint Saul.</span> <span class="verse"><a name="2">2</a>Egyszer, amikor ezek az Úrnak szolgáltak és böjtöltek, ezt mondta a Szentlélek: "Válasszátok ki nekem Barnabást és Sault arra a munkára, amelyre elhívtam őket."</span> <span class="verse"><a name="3">3</a>Akkor böjtölés, imádkozás és kézrátétel után elbocsátották őket.</span> <span class="verse"><a name="4">4</a>Ők tehát a Szentlélektől kiküldve lementek Szeleukiába, onnan pedig elhajóztak Ciprusba.</span> <span class="verse"><a name="5">5</a>Amikor Szalamiszba értek, hirdették az Isten igéjét a zsidók zsinagógáiban. János is velük volt, mint segítőtárs.</span> <span class="verse"><a name="6">6</a>Miután bejárták az egész szigetet Páfoszig, találkoztak egy zsidó mágussal és álprófétával, akinek Barjézus volt a neve.</span> <span class="verse"><a name="7">7</a>Ez közel állott Szergiusz Paulusz helytartóhoz, aki értelmes ember volt. Ő magához hívatta Barnabást és Sault, mert hallani kívánta az Isten igéjét.</span> <span class="verse"><a name="8">8</a>De Elimás, a varázsló - neve ugyanis ezt jelenti -, szembeszállt velük, és igyekezett eltéríteni a helytartót a hittől.</span> <span class="verse"><a name="9">9</a>Saul pedig, akit Pálnak is hívnak, megtelve Szentlélekkel erősen ránézett,</span> <span class="verse"><a name="10">10</a>és így szólt: "Te mindenféle csalással és gonoszsággal tele ember, te ördögfajzat, te minden igazság ellensége, nem szűnsz meg elferdíteni az ÚR egyenes újait?</span> <span class="verse"><a name="11">11</a>Most íme, az Úr keze rajtad van, és vak leszel, nem látod a napot egy ideig!" Erre hirtelen homály és sötétség szállt rá, és botorkálva keresett vezetőket.</span> <span class="verse"><a name="12">12</a>Mikor a helytartó látta a történteket, hitt, elámulva az Úr tanításán.</span> <span class="verse"><a name="13">13</a>Aztán Pál és kísérői elhajóztak Páfoszból, és eljutottak a pamfiliai Pergébe&#59; János azonban elvált tőlük, és visszatért Jeruzsálembe.</span> <span class="verse"><a name="14">14</a>Ők pedig továbbmentek Pergéből, és megérkeztek a pizidiai Antiókhiába. Itt szombaton elmentek a zsinagógába és leültek.</span> <span class="verse"><a name="15">15</a>A törvény és a próféták felolvasása után a zsinagóga elöljárói odaküldtek hozzájuk, és azt üzenték nekik: "Atyámfiai, férfiak, ha van valami buzdító szavatok a néphez, szóljatok."</span> <span class="verse"><a name="16">16</a>Pál felállt, intett a kezével, és ezt mondta: "Férfiak, izráeliták, akik az Istent félitek, halljátok!</span> <span class="verse"><a name="17">17</a>Ennek a népnek, Izráelnek Istene kiválasztotta atyáinkat, és naggyá tette a népet, amikor jövevények voltak Egyiptom földjén, és hatalmas karjával kivezette őket onnan.</span> <span class="verse"><a name="18">18</a>Aztán közel negyven esztendeig hordozta őket a pusztában.</span> <span class="verse"><a name="19">19</a>És miután eltörölt hét népet Kánaán földjén, örökségül adta nekik azoknak a földjét.</span> <span class="verse"><a name="20">20</a>Mindez mintegy négyszázötven évig tartott. Ezután bírákat adott nekik egészen Sámuel prófétáig.</span> <span class="verse"><a name="21">21</a>Ekkor királyt kértek maguknak, az Isten pedig Sault, a Kís fiát, a Benjámin törzséből való férfit adta nekik negyven esztendőre.</span> <span class="verse"><a name="22">22</a>Amikor őt elvetette, Dávidot emelte királyukká, akiről bizonyságot is tett, és ezt mondta: Megtaláltam Dávidot, Isai fiát, a szívem szerint való férfit, aki teljesíti minden akaratomat.</span> <span class="verse"><a name="23">23</a>Az ő utódai közül támasztotta Isten ígéret szerint Izráelnek üdvözítőül Jézust,</span> <span class="verse"><a name="24">24</a>miután János előre, még az ő eljövetele előtt hirdette Izráel egész népének, hogy térjenek meg és keresztelkedjenek meg.</span> <span class="verse"><a name="25">25</a>Amikor pedig János bevégezte pályafutását, így szólt: Én nem az vagyok, akinek ti gondoltok engem. Hanem íme, utánam jön az, akinek a saruját sem vagyok méltó leoldani.</span> <span class="verse"><a name="26">26</a>Atyámfiai, férfiak, Ábrahám nemzetségének fiai, és a hozzátok csatlakozott istenfélők! Ennek az üdvösségnek az igéje nekünk küldetett el.</span> <span class="verse"><a name="27">27</a>De Jeruzsálem lakói és vezetői nem ismerték fel őt, és a próféták szavait, amelyeket minden szombaton felolvasnak, betöltötték azáltal, hogy elítélték őt.</span> <span class="verse"><a name="28">28</a>Bár semmiféle halálos büntetésre méltó okot nem találtak benne, mégis azt követelték Pilátustól, hogy ölesse meg.</span> <span class="verse"><a name="29">29</a>Amikor véghez vitték mindazt, ami meg van írva róla, levették a fáról, és sírba tették.</span> <span class="verse"><a name="30">30</a>De az Isten feltámasztotta őt a halálból,</span> <span class="verse"><a name="31">31</a>és ő több napon át megjelent azoknak, akik együtt mentek fel vele Galileából Jeruzsálembe, és akik most az ő tanúi a nép előtt.</span> <span class="verse"><a name="32">32</a>Mi is hirdetjük nektek, hogy azt az ígéretet, amelyet az atyáknak tett Isten, beteljesítette nekünk, az ő gyermekeiknek, amikor feltámasztotta Jézust.</span> <span class="verse"><a name="33">33</a>Ahogyan meg van írva a második zsoltárban is: Fiam vagy te, ma nemzettelek.</span> <span class="verse"><a name="34">34</a>Azt pedig, hogy feltámasztotta őt a halálból, és többé nem fog visszatérni az elmúlásba, így mondta meg: Nektek váltom be a Dávidnak tett biztos, szent ígéreteket.</span> <span class="verse"><a name="35">35</a>Ezért más helyen is így szól: Nem engeded, hogy a te Szented elmúlást lásson.</span> <span class="verse"><a name="36">36</a>Mert miután Dávid a maga nemzedékében, az Isten akarata szerint szolgált, meghalt, és eltemették atyái mellé, tehát elmúlást látott.</span> <span class="verse"><a name="37">37</a>Akit azonban az Isten feltámasztott, az nem látott elmúlást.</span> <span class="verse"><a name="38">38</a>Vegyétek tehát tudomásul, atyámfiai, férfiak, hogy őáltala hirdetjük nektek a bűnök bocsánatát,</span> <span class="verse"><a name="39">39</a>és mindabból, amiből Mózes törvénye által nem igazulhattatok meg, őáltala mindenki megigazul, aki hisz.</span> <span class="verse"><a name="40">40</a>Vigyázzatok tehát, hogy be ne következzék az, amit megmondott az Úr a próféták által:</span> <span class="verse"><a name="41">41</a>Lássátok meg, ti gúnyolódók, és ámuljatok el, és semmisüljetek meg, mert olyasmit viszek véghez napjaitokban, amelyet el sem hinnétek, ha valaki elbeszélné nektek."</span> <span class="verse"><a name="42">42</a>Amikor pedig mentek kifelé, kérték őket, hogy a következő szombaton is hirdessék nekik ezeket a dolgokat.</span> <span class="verse"><a name="43">43</a>Miután szétoszlott a gyülekezet, sokan követték a zsidók és az istenfélő prozeliták közül Pált és Barnabást, akik szóltak hozzájuk, és biztatták őket, hogy maradjanak meg Isten kegyelmében.</span> <span class="verse"><a name="44">44</a>A következő szombaton azután majdnem az egész város összegyűlt, hogy hallgassa az Úr igéjét.</span> <span class="verse"><a name="45">45</a>Amikor meglátták a zsidók a sokaságot, elteltek irigységgel, és káromolva ellene mondtak Pál beszédének.</span> <span class="verse"><a name="46">46</a>Ekkor Pál és Barnabás bátran ezt mondta: "Először nektek kellett hirdetnünk az Isten igéjét, mivel azonban ti elutasítjátok, és nem tartjátok magatokat méltónak az örök életre, íme, a pogányokhoz fordulunk.</span> <span class="verse"><a name="47">47</a>Mert így parancsolta meg nekünk az Úr: Pogányok világosságává teszlek, hogy üdvösségük légy a föld végső határáig."</span> <span class="verse"><a name="48">48</a>Ennek hallatára örvendeztek a pogányok, és magasztalták az Úr igéjét, és akik az örök életre választattak, mindnyájan hívővé lettek.</span> <span class="verse"><a name="49">49</a>Az Úr igéje pedig elterjedt az egész tartományban.</span> <span class="verse"><a name="50">50</a>De a zsidók felingerelték ellenük a tekintélyes istenfélő asszonyokat és a város előkelőit, üldözést támasztottak Pál és Barnabás ellen, és kiűzték őket határukból.</span> <span class="verse"><a name="51">51</a>Ők pedig lerázták lábuk porát ellenük, és elmentek Ikóniumba.</span> <span class="verse"><a name="52">52</a>A tanítványok azonban megteltek örömmel és Szentlélekkel.</span> </p></div</div></div></body></html>