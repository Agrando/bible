<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 2</strong></div><p><span class="verse"><a name="1">1</a>Amikor pedig eljött a pünkösd napja, és mindnyájan együtt voltak ugyanazon a helyen,</span> <span class="verse"><a name="2">2</a>hirtelen hatalmas szélrohamhoz hasonló zúgás támadt az égből, amely betöltötte az egész házat, ahol ültek.</span> <span class="verse"><a name="3">3</a>Majd valami lángnyelvek jelentek meg előttük, amelyek szétoszlottak, és leszálltak mindegyikükre.</span> <span class="verse"><a name="4">4</a>Mindnyájan megteltek Szentlélekkel, és különféle nyelveken kezdtek beszélni&#59; úgy, ahogyan a Lélek adta nekik, hogy szóljanak.</span> <span class="verse"><a name="5">5</a>Sok kegyes zsidó férfi tartózkodott akkor Jeruzsálemben azok közül, akik a föld minden nemzete között éltek.</span> <span class="verse"><a name="6">6</a>Amikor a zúgás támadt, összefutott ez a sokaság, és nagy zavar keletkezett, mert mindenki a maga nyelvén hallotta őket beszélni.</span> <span class="verse"><a name="7">7</a>Megdöbbentek, és csodálkozva mondták: "Íme, akik beszélnek, nem valamennyien Galileából valók-e?</span> <span class="verse"><a name="8">8</a>Akkor hogyan hallhatja őket mindegyikünk a maga anyanyelvén:</span> <span class="verse"><a name="9">9</a>pártusok, médek és elámiták, és akik Mezopotámiában laknak, vagy Júdeában és Kappadóciában, Pontuszban és Ázsiában,</span> <span class="verse"><a name="10">10</a>Frígiában és Pamfíliában, Egyiptomban és Líbia vidékén, amely Ciréné mellett van, és a római jövevények,</span> <span class="verse"><a name="11">11</a>zsidók és prozeliták, krétaiak és arabok: halljuk, amint a mi nyelvünkön beszélnek az Isten felséges dolgairól."</span> <span class="verse"><a name="12">12</a>Álmélkodtak mindnyájan, és nagy zavarban kérdezgették egymástól: "Mi akar ez lenni?"</span> <span class="verse"><a name="13">13</a>Mások azonban gúnyolódva mondták: "Édes bortól részegedtek meg."</span> <span class="verse"><a name="14">14</a>Ekkor előállt Péter a tizeneggyel, felemelte a hangját, és így szólt hozzájuk: "Zsidó férfiak, és Jeruzsálem minden lakója! Vegyétek ezt tudomásul, és figyeljetek szavaimra!</span> <span class="verse"><a name="15">15</a>Mert nem részegek ezek, ahogyan ti gondoljátok, hiszen a nap harmadik órája van.</span> <span class="verse"><a name="16">16</a>Hanem ez az, amiről Jóel így prófétált:</span> <span class="verse"><a name="17">17</a>Az utolsó napokban, így szól az Isten, kitöltök Lelkemből minden halandóra, és prófétálnak fiaitok és leányaitok, és ifjaitok látomásokat látnak, véneitek pedig álmokat álmodnak,</span> <span class="verse"><a name="18">18</a>még szolgáimra és szolgálóleányaimra is kitöltök azokban a napokban Lelkemből, és ők is prófétálnak.</span> <span class="verse"><a name="19">19</a>És csodákat teszek az égen fenn, és jeleket a földön lenn: vért, tüzet és füstfelleget.</span> <span class="verse"><a name="20">20</a>A nap sötétté válik, és a hold vérré, mielőtt eljön az Úr nagy és fenséges napja.</span> <span class="verse"><a name="21">21</a>Aki azonban segítségül hívja az Úr nevét, üdvözül.</span> <span class="verse"><a name="22">22</a>Izráelita férfiak, halljátok meg ezeket az igéket! A názáreti Jézust, azt a férfiút, akit az Isten igazolt előttetek erőkkel, csodákkal és jelekkel, amelyeket általa tett az Isten közöttetek, ahogyan magatok is tudjátok,</span> <span class="verse"><a name="23">23</a>azt, aki az Isten elhatározott döntése és terve szerint adatott oda, ti a pogányok keze által felszegeztétek és megöltétek.</span> <span class="verse"><a name="24">24</a>De őt az Isten, miután feloldotta a halál fájdalmait, feltámasztotta, mivel lehetetlen volt, hogy a halál fogva tartsa őt.</span> <span class="verse"><a name="25">25</a>Mert ezt mondja róla Dávid: Láttam az Urat magam előtt mindenkor, mert jobbom felől van, hogy meg ne inogjak.</span> <span class="verse"><a name="26">26</a>Azért vidult fel a szívem, és ujjongott fel a nyelvem, még testem is reménységben fog nyugodni,</span> <span class="verse"><a name="27">27</a>mert nem hagyod lelkemet a halottak birodalmában, azt sem engeded, hogy Szented elmúlást lásson.</span> <span class="verse"><a name="28">28</a>Megismertetted velem az élet útjait, betöltesz engem örvendezéssel a te orcád előtt.</span> <span class="verse"><a name="29">29</a>Atyámfiai, férfiak! Nyíltan megmondhatom nektek ősatyánkról, Dávidról, hogy meghalt, és eltemették, sírja is nálunk van mindmáig.</span> <span class="verse"><a name="30">30</a>De próféta volt, és tudta, hogy az Isten esküvel fogadta neki, hogy véréből valót ültet a trónjára&#59;</span> <span class="verse"><a name="31">31</a>ezért előretekintve, a Krisztus feltámadásáról mondta azt, hogy nem marad a halottak birodalmában, és teste sem lát elmúlást.</span> <span class="verse"><a name="32">32</a>Ezt a Jézust támasztotta fel az Isten, aminek mi valamennyien tanúi vagyunk.</span> <span class="verse"><a name="33">33</a>Miután tehát felemeltetett az Isten jobbjára, és megkapta az Atyától a megígért Szentlelket, kitöltötte ezt, amint látjátok is, halljátok is.</span> <span class="verse"><a name="34">34</a>Mert nem Dávid ment fel a mennyekbe, hiszen ő maga mondja: Így szólt az Úr az én uramhoz: Ülj az én jobbomra,</span> <span class="verse"><a name="35">35</a>amíg ellenségeidet lábad zsámolyává teszem.</span> <span class="verse"><a name="36">36</a>Tudja meg tehát Izráel egész háza teljes bizonyossággal, hogy Úrrá és Krisztussá tette őt az Isten: azt a Jézust, akit ti keresztre feszítettetek."</span> <span class="verse"><a name="37">37</a>Amikor ezt hallották, mintha szíven találták volna őket, ezt kérdezték Pétertől és a többi apostoltól: "Mit tegyünk, atyámfiai, férfiak?"</span> <span class="verse"><a name="38">38</a>Péter így válaszolt: "Térjetek meg, és keresztelkedjetek meg valamennyien Jézus Krisztus nevében, bűneitek bocsánatára, és megkapjátok a Szentlélek ajándékát.</span> <span class="verse"><a name="39">39</a>Mert tiétek ez az ígéret és gyermekeiteké, sőt mindazoké is, akik távol vannak, akiket csak elhív magának az Úr, a mi Istenünk."</span> <span class="verse"><a name="40">40</a>Még más szavakkal is lelkükre beszélt, és így kérlelte őket: "Szabaduljatok meg végre ettől az elfajult nemzedéktől!"</span> <span class="verse"><a name="41">41</a>Akik pedig hittek a beszédének, megkeresztelkedtek, és azon a napon mintegy háromezer lélek csatlakozott hozzájuk.</span> <span class="verse"><a name="42">42</a>Ezek pedig kitartóan részt vettek az apostoli tanításban, a közösségben, a kenyér megtörésében és az imádkozásban.</span> <span class="verse"><a name="43">43</a>Félelem támadt minden lélekben, és az apostolok által sok csoda és jel történt.</span> <span class="verse"><a name="44">44</a>Mindazok pedig, akik hittek, együtt voltak, és mindenük közös volt.</span> <span class="verse"><a name="45">45</a>Vagyonukat és javaikat eladták, szétosztották mindenkinek: ahogyan éppen szükség volt rá.</span> <span class="verse"><a name="46">46</a>Napról napra állhatatosan, egy szívvel, egy lélekkel voltak a templomban, és amikor házanként megtörték a kenyeret, örömmel és tiszta szívvel részesültek az ételben&#59;</span> <span class="verse"><a name="47">47</a>dicsérték az Istent, és kedvelte őket az egész nép. Az Úr pedig napról napra növelte a gyülekezetet az üdvözülőkkel.</span> </p></div</div></div></body></html>