<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 11</strong></div><p><span class="verse"><a name="1">1</a>Meghallották azonban az apostolok és a Júdeában levő testvérek, hogy a pogányok is befogadták az Isten igéjét.</span> <span class="verse"><a name="2">2</a>Amikor aztán felment Péter Jeruzsálembe, vitatkoztak vele a zsidó származású hívők, ezt mondva neki:</span> <span class="verse"><a name="3">3</a>"Körülmetéletlen emberekhez mentél be, és együtt ettél velük."</span> <span class="verse"><a name="4">4</a>Ekkor Péter sorjában beszámolt a történtekről, és ezt mondta:</span> <span class="verse"><a name="5">5</a>"Én éppen Joppé városában tartózkodtam, és imádkoztam, amikor révületben látomást láttam: valami nagy lepedőhöz hasonló szállt le, amely négy sarkánál fogva ereszkedett le az égből, és lejött egészen énhozzám.</span> <span class="verse"><a name="6">6</a>Közelebbről megnéztem, és láttam benne a föld négylábú állatait, a vadakat, a csúszómászókat és az ég madarait.</span> <span class="verse"><a name="7">7</a>Hallottam egy hangot is, amely így szólt hozzám: Kelj fel, Péter, öld és egyél!</span> <span class="verse"><a name="8">8</a>Én azonban így szóltam: Semmiképpen sem, Uram, mert szentségtelen vagy tisztátalan még soha nem volt a számban.</span> <span class="verse"><a name="9">9</a>De másodszor is megszólalt a hang az égből: Amit az Isten megtisztított, azt te ne mondd tisztátalannak.</span> <span class="verse"><a name="10">10</a>Ez pedig három ízben történt, azután az egész felemelkedett újra az égbe.</span> <span class="verse"><a name="11">11</a>És íme, abban a pillanatban három férfi állt meg az előtt a ház előtt, amelyben voltam, akiket Cézáreából küldtek hozzám.</span> <span class="verse"><a name="12">12</a>A Lélek pedig azt mondta nekem: menj velük, és ne tégy semmilyen különbséget. Eljött azonban velem ez a hat testvér is, akikkel bementünk annak a férfiúnak a házába.</span> <span class="verse"><a name="13">13</a>Ő pedig elbeszélte nekünk, hogy látta, amint az angyal megállt a házában, és ezt mondja neki: Küldj el Joppéba, és hívd át Simont, akit Péternek is neveznek:</span> <span class="verse"><a name="14">14</a>aki olyan igéket hirdet neked, amelyek által üdvözülsz mind te, mind egész házad népe.</span> <span class="verse"><a name="15">15</a>Amikor pedig elkezdtem beszélni, leszállt rájuk a Szentlélek, ahogyan ránk is leszállt kezdetben.</span> <span class="verse"><a name="16">16</a>Ekkor eszembe jutott az Úr szava, aki így szólt: János vízzel keresztelt, de ti Szentlélekkel fogtok megkereszteltetni.</span> <span class="verse"><a name="17">17</a>Ha tehát ugyanazt az ajándékot adta nekik is az Isten, mint nekünk, akik hittünk az Úr Jézus Krisztusban, akkor ki vagyok én, hogy akadályozzam az Istent?"</span> <span class="verse"><a name="18">18</a>Amikor mindezt hallották, megnyugodtak, dicsőítették Istent, és így szóltak: "Akkor tehát a pogányoknak is megadta Isten a megtérést az életre."</span> <span class="verse"><a name="19">19</a>Azok, akik az István miatt támadt üldözés következtében szétszóródtak, eljutottak Föníciáig, Ciprusig és Antiókhiáig, de senki másnak nem hirdették az igét, csak a zsidóknak.</span> <span class="verse"><a name="20">20</a>Volt azonban közöttük néhány ciprusi és cirénei férfi. Mikor ők eljutottak Antiókhiába, a görögökhöz is szóltak, és hirdették az Úr Jézust.</span> <span class="verse"><a name="21">21</a>És az Úr keze velük volt, úgyhogy sokan hittek, és tértek meg az Úrhoz.</span> <span class="verse"><a name="22">22</a>Ennek a híre eljutott a jeruzsálemi gyülekezet fülébe, ezért kiküldték Barnabást Antiókhiába.</span> <span class="verse"><a name="23">23</a>Amikor megérkezett, és látta az Isten kegyelmét, megörült, és bátorította mindnyájukat, hogy szívük szándéka szerint maradjanak meg az Úrban&#59;</span> <span class="verse"><a name="24">24</a>mivel derék ember volt, telve Szentlélekkel és hittel. És igen nagy sokaság csatlakozott az Úrhoz.</span> <span class="verse"><a name="25">25</a>Barnabás azután elment Tarzuszba, hogy felkeresse Sault. Amikor megtalálta, magával vitte Antiókhiába.</span> <span class="verse"><a name="26">26</a>Így történt, hogy egy teljes esztendeig dolgoztak együtt a gyülekezetben, és igen nagy sokaságot tanítottak. A tanítványokat pedig Antiókhiában nevezték először keresztyéneknek.</span> <span class="verse"><a name="27">27</a>Ezekben a napokban próféták jöttek le Jeruzsálemből Antiókhiába.</span> <span class="verse"><a name="28">28</a>Előállt egyikük, név szerint Agabosz, és a Lélek által megjövendölte, hogy nagy éhínség lesz az egész földön. Ez be is következett Klaudiusz idejében.</span> <span class="verse"><a name="29">29</a>A tanítványok pedig valamennyien elhatározták, hogy aszerint, amint kinek-kinek módjában áll, valami segítséget küldenek a Júdeában lakó testvéreknek.</span> <span class="verse"><a name="30">30</a>Ezt meg is tették, és elküldték Barnabással és Saullal a gyülekezet elöljáróihoz.</span> </p></div</div></div></body></html>