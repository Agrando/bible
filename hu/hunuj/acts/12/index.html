<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 12</strong></div><p><span class="verse"><a name="1">1</a>Abban az időben Heródes király kegyetlenkedni kezdett a gyülekezet egyes tagjaival.</span> <span class="verse"><a name="2">2</a>Jakabot, János testvérét pedig karddal kivégeztette.</span> <span class="verse"><a name="3">3</a>Amikor látta, hogy ez tetszik a zsidóknak, azzal folytatta, hogy elfogatta Pétert is. Akkor éppen a kovásztalan kenyerek napjai voltak.</span> <span class="verse"><a name="4">4</a>Miután elfogatta Pétert, börtönbe vetette, és átadta négy, egyenként négy tagból álló katonai őrségnek, hogy őrizzék, mert a páskaünnep után akarta őt a nép elé vezettetni.</span> <span class="verse"><a name="5">5</a>Pétert tehát a börtönben őrizték, a gyülekezet pedig buzgón imádkozott érte Istenhez.</span> <span class="verse"><a name="6">6</a>Azon az éjszakán, amikor másnap Heródes elő akarta vezettetni, Péter - két bilinccsel megkötözve - két katona között aludt, az ajtó előtt pedig őrök őrizték a börtönt.</span> <span class="verse"><a name="7">7</a>És íme, az Úr angyala odalépett hozzá, és világosság támadt a cellában&#59; oldalát meglökve felébresztette Pétert, és így szólt hozzá: "Kelj fel gyorsan!" Erre lehulltak a bilincsek Péter kezéről.</span> <span class="verse"><a name="8">8</a>Ezt mondta neki az angyal: "Övezd fel magadat, és kösd fel sarudat!" Péter megtette. Az angyal pedig ezt mondta neki: "Vedd fel a felsőruhádat, és kövess engem!"</span> <span class="verse"><a name="9">9</a>Ekkor kiment, és követte őt, de nem tudta, hogy valóság az, amit az angyal cselekszik, hanem azt hitte, hogy látomást lát.</span> <span class="verse"><a name="10">10</a>Amikor átmentek az első őrségen, majd a másodikon, eljutottak a vaskapuhoz, amely a városba visz. Ez magától megnyílt előttük. Mikor kiment rajta, végighaladtak egy utcán, aztán hirtelen eltávozott tőle az angyal.</span> <span class="verse"><a name="11">11</a>Ekkor Péter magához tért, és így szólt: "Most tudom igazán, hogy az Úr elküldte az ő angyalát, és kimentett engem Heródes kezéből, és mindabból, amit a zsidó nép várt."</span> <span class="verse"><a name="12">12</a>Amikor feleszmélt, elment Mária házához. Ez anyja volt annak a Jánosnak, akit Márknak is neveztek. Itt sokan egybegyűlve imádkoztak.</span> <span class="verse"><a name="13">13</a>Amikor megzörgette a bejárati ajtót, odament egy Rodé nevű szolgálóleány, hogy megtudja: Ki az?</span> <span class="verse"><a name="14">14</a>Amikor megismerte Péter hangját, örömében nem nyitotta ki a kaput, hanem beszaladt, és hírül adta, hogy Péter áll a kapu előtt.</span> <span class="verse"><a name="15">15</a>De azok azt mondták: "Elment az eszed!" Ő azonban bizonygatta, hogy úgy van. Azok erre így szóltak: "Az ő angyala az!"</span> <span class="verse"><a name="16">16</a>Péter azonban tovább zörgetett. Amikor pedig kaput nyitottak, és meglátták őt, elámultak.</span> <span class="verse"><a name="17">17</a>Akkor intett nekik a kezével, hogy hallgassanak, és elbeszélte nekik, hogyan vezette ki az Úr a börtönből, és így szólt: "Mondjátok el ezeket Jakabnak és a testvéreknek !" Azután kiment, és más helyre távozott.</span> <span class="verse"><a name="18">18</a>Amikor megvirradt, nem csekély riadalom támadt a katonák között, hogy vajon mi történt Péterrel.</span> <span class="verse"><a name="19">19</a>Heródes pedig kerestette őt, és amikor nem találta, kivallatta az őrséget, és megparancsolta, hogy vessék börtönbe őket. Aztán lement Júdeából Cézáreába, és ott tartózkodott.</span> <span class="verse"><a name="20">20</a>Heródes ellenséges indulattal volt a tírusziak és szidóniak iránt. De azok egy akarattal eljöttek hozzá, és miután megnyerték Blásztuszt, a király kamarását, békét kértek, mivel tartományukat a királyéból élelmezték.</span> <span class="verse"><a name="21">21</a>Egy kitűzött napon Heródes felöltözött királyi ruhába, és a trónjára ülve beszédet intézett hozzájuk.</span> <span class="verse"><a name="22">22</a>A nép pedig felkiáltott: "Isten hangja ez, és nem emberé!"</span> <span class="verse"><a name="23">23</a>Az Úr angyala pedig azonnal lesújtott rá, amiért nem Istennek adta a dicsőséget. Férgek emésztették meg, így pusztult el.</span> <span class="verse"><a name="24">24</a>Az Úr igéje pedig növekedett és terjedt.</span> <span class="verse"><a name="25">25</a>Barnabás és Saul, miután elvégezték szolgálatukat, visszatértek Jeruzsálemből, és magukkal vitték Jánost, akit Márknak is hívtak.</span> </p></div</div></div></body></html>