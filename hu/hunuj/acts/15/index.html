<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 15</strong></div><p><span class="verse"><a name="1">1</a>Némelyek, akik Júdeából jöttek le, így tanították a testvéreket: "Ha nem metélkedtek körül a mózesi szokás szerint, nem üdvözülhettek."</span> <span class="verse"><a name="2">2</a>Mivel pedig Pálnak és Barnabásnak nem kis viszálya és vitája támadt velük, úgy rendelkeztek, hogy ebben a vitás ügyben Pál, Barnabás és néhányan mások is menjenek fel az apostolokhoz és a vénekhez Jeruzsálembe.</span> <span class="verse"><a name="3">3</a>Miután a gyülekezet útnak indította őket, áthaladtak Fönícián és Samárián, elbeszélték a pogányok megtérését, és nagy örömet szereztek minden testvérnek.</span> <span class="verse"><a name="4">4</a>Amikor megérkeztek Jeruzsálembe, örömmel fogadták őket az apostolok és a vének, ők pedig elbeszélték, mi mindent tett velük Isten.</span> <span class="verse"><a name="5">5</a>Előálltak azonban néhányan, akik a farizeusok pártjából lettek hívőkké, és azt mondták, hogy körül kell metélni azokat, és meg kell parancsolni nekik, hogy tartsák meg Mózes törvényét.</span> <span class="verse"><a name="6">6</a>Összegyűltek tehát az apostolok és a vének, hogy tanácskozzanak ebben az ügyben.</span> <span class="verse"><a name="7">7</a>Amikor nagy vita támadt, Péter felállt, és így beszélt hozzájuk: "Atyámfiai, férfiak, ti tudjátok, hogy régtől fogva engem választott ki Isten közületek, hogy az én számból hallják a pogányok az evangélium igéjét, és higgyenek.</span> <span class="verse"><a name="8">8</a>A szíveket ismerő Isten pedig bizonyságot tett mellettük, amikor éppen úgy megadta nekik is a Szentlelket, mint ahogyan nekünk,</span> <span class="verse"><a name="9">9</a>és nem tett semmi különbséget közöttünk és közöttük, mert hit által megtisztította szívüket.</span> <span class="verse"><a name="10">10</a>Most tehát miért kísértitek azzal Istent, hogy olyan igát tegyetek a tanítványok nyakába, amelyet sem atyáink, sem mi nem tudtunk elhordozni?</span> <span class="verse"><a name="11">11</a>Ellenben abban hiszünk, hogy mi is az Úr Jézus kegyelme által üdvözülünk. Éppen úgy, mint ők."</span> <span class="verse"><a name="12">12</a>Ekkor elcsendesedett az egész gyűlés, és meghallgatták Pált és Barnabást, amint elbeszélték, milyen sok jelt és csodát tett általuk Isten a pogányok között.</span> <span class="verse"><a name="13">13</a>Amikor elhallgattak, megszólalt Jakab, és ezt mondta: "Atyámfiai, férfiak, hallgassatok meg!</span> <span class="verse"><a name="14">14</a>Simon elbeszélte, hogyan gondoskodott Isten először arról, hogy a pogányok közül népet szerezzen az ő nevének.</span> <span class="verse"><a name="15">15</a>És ezzel egyeznek a próféták szavai, ahogyan meg van írva:</span> <span class="verse"><a name="16">16</a>Ezután visszatérek, és felépítem Dávid leomlott sátorát, romjait is felépítem, és helyreállítom,</span> <span class="verse"><a name="17">17</a>hogy keresse az emberek maradéka az Urat, és mindazok a pogányok, akik között elhangzik az én nevem. Így szól az Úr, aki ezt véghezviszi,</span> <span class="verse"><a name="18">18</a>és aki ezt öröktől fogva tudja.</span> <span class="verse"><a name="19">19</a>Ezért én úgy gondolom: ne terheljük meg azokat a pogányokat, akik megtérnek Istenhez,</span> <span class="verse"><a name="20">20</a>hanem rendeljük el nekik, hogy tartózkodjanak a bálvány okozta tisztátalanságtól, a paráznaságtól, a megfulladt állattól és a vértől.</span> <span class="verse"><a name="21">21</a>Mert Mózesnek ősidőktől fogva minden városban megvannak a hirdetői, hiszen a zsinagógákban minden szombaton olvassák őt."</span> <span class="verse"><a name="22">22</a>Akkor az apostolok és a vének, az egész gyülekezettel együtt, jónak látták&#59; hogy férfiakat válasszanak ki maguk közül és elküldjék őket Pállal és Barnabással Antiókhiába: mégpedig Júdást, akit Barsabbásnak hívtak, és Szilászt, akik vezető emberek voltak a testvérek között.</span> <span class="verse"><a name="23">23</a>Ezt a levelet küldték velük: "Mi, az apostolok és a vének, a ti testvéreitek, az antiókhiai, szíriai és ciliciai pogány származású testvéreknek üdvözletünket küldjük!</span> <span class="verse"><a name="24">24</a>Mivel meghallottuk, hogy közülünk egyesek megzavartak titeket, és szavaikkal feldúlták lelketeket - pedig mi nem adtunk nekik megbízást -,</span> <span class="verse"><a name="25">25</a>egymás között egyetértésre jutva, jónak láttuk, hogy férfiakat válasszunk és küldjünk hozzátok a mi szeretett Barnabásunkkal és Pálunkkal,</span> <span class="verse"><a name="26">26</a>olyan emberekkel, akik életüket tették kockára a mi Urunk Jézus Krisztus nevéért.</span> <span class="verse"><a name="27">27</a>Elküldtük tehát Júdást és Szilászt, hogy ők tudtotokra adják ugyanazt élőszóval.</span> <span class="verse"><a name="28">28</a>Mert a Szentlélek jónak látta, és vele együtt mi is úgy láttuk jónak, hogy ne tegyünk több terhet rátok annál, ami föltétlenül szükséges:</span> <span class="verse"><a name="29">29</a>hogy tartózkodjatok a bálványáldozati hústól, a vértől, a megfulladt állattól és a paráznaságtól. Ha ezektől őrizkedtek, jól teszitek. Legyetek egészségben!"</span> <span class="verse"><a name="30">30</a>Ők tehát, miután útnak indították őket, le is mentek Antiókhiába, összehívták az egész gyülekezetet, és átadták a levelet.</span> <span class="verse"><a name="31">31</a>Amikor felolvasták, megörültek a bátorításnak.</span> <span class="verse"><a name="32">32</a>Júdás és Szilász, akik maguk is próféták voltak, sok beszéddel buzdították és erősítették a testvéreket.</span> <span class="verse"><a name="33">33</a>Azután ott időztek még egy darabig, majd békességgel elbocsátották őket a testvérek azokhoz, akik küldték őket.</span> <span class="verse"><a name="34">34</a>(De Szilász jónak látta, hogy ott maradjon.)</span> <span class="verse"><a name="35">35</a>Pál és Barnabás pedig Antiókhiában tartózkodott többekkel együtt, tanítva és hirdetve az Úr igéjét.</span> <span class="verse"><a name="36">36</a>Néhány nap múlva pedig ezt mondta Pál Barnabásnak: "Térjünk vissza, látogassuk meg a testvéreket valamennyi városban, ahol hirdettük az Úr igéjét, és lássuk: hogy megy a soruk?"</span> <span class="verse"><a name="37">37</a>Barnabás azt akarta, hogy vigyék magukkal Jánost is, akit Márknak hívtak.</span> <span class="verse"><a name="38">38</a>Pál azonban úgy tartotta helyesnek, hogy ne vigyék magukkal azt, aki elvált tőlük Pamfiliánál, és nem ment velük együtt a munkába.</span> <span class="verse"><a name="39">39</a>Emiatt meghasonlás támadt köztük, és ezért különváltak egymástól: Barnabás magával vitte Márkot, és elhajózott Ciprusba.</span> <span class="verse"><a name="40">40</a>Pál pedig Szilászt választotta társul, és miután az Úr kegyelmébe ajánlották őt a testvérek, útnak indult&#59;</span> <span class="verse"><a name="41">41</a>bejárta Szíriát és Ciliciát, és erősítette a gyülekezeteket.</span> </p></div</div></div></body></html>