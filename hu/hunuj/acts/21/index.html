<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 21</strong></div><p><span class="verse"><a name="1">1</a>Amikor elbúcsúztunk tőlük, útnak indultunk, és egyenes irányban haladva Kószba érkeztünk&#59; másnap Rodoszba, onnan pedig Patarába.</span> <span class="verse"><a name="2">2</a>Ott találtunk egy Föníciába induló hajót: beszálltunk és elhajóztunk.</span> <span class="verse"><a name="3">3</a>Miután Ciprust megpillantottuk, és bal kéz felől elhagytuk, Szíria felé tartottunk, és Tíruszban kötöttünk ki, mert a hajó ott tette ki a rakományát.</span> <span class="verse"><a name="4">4</a>Felkerestük a tanítványokat, és ott maradtunk hét napig: ők a Lélek indítására azt mondták Pálnak, hogy ne menjen fel Jeruzsálembe.</span> <span class="verse"><a name="5">5</a>Amikor pedig eltöltöttük ezeket a napokat, és elindultunk, hogy utunkat folytassuk, valamennyien elkísértek bennünket feleségükkel és gyermekeikkel még a városon is túl, és a tengerparton térdre esve imádkoztunk.</span> <span class="verse"><a name="6">6</a>Ezután elbúcsúztunk egymástól, mi hajóra szálltunk, ők pedig visszatértek otthonukba.</span> <span class="verse"><a name="7">7</a>Hajóutunk végére érve Tíruszból Ptolemaiszba jutottunk. Köszöntöttük a testvéreket és ott maradtunk náluk egy napig.</span> <span class="verse"><a name="8">8</a>Másnap elindultunk, és megérkeztünk Cézáreába. Bementünk Fülöp evangélista házába, aki a hét közül való volt, és nála maradtunk.</span> <span class="verse"><a name="9">9</a>Neki volt négy hajadon leánya, akik prófétáltak.</span> <span class="verse"><a name="10">10</a>Több napon át tartózkodtunk ott, miközben lejött Júdeából egy Agabosz nevű próféta.</span> <span class="verse"><a name="11">11</a>Odajött hozzánk, levette Pál övét, megkötözte vele saját kezét és lábát, és ezt mondta: "Így szól a Szentlélek: Azt a férfit, akié ez az öv, így kötözik meg Jeruzsálemben a zsidók, és pogányok kezébe adják."</span> <span class="verse"><a name="12">12</a>Amikor ezt meghallottuk, a helybeliekkel együtt arra kértük Pált, hogy ne menjen fel Jeruzsálembe.</span> <span class="verse"><a name="13">13</a>De Pál így felelt: "Miért sírtok, és miért keserítitek meg a szívemet? Hiszen én nemcsak megkötöztetni, hanem meghalni is kész vagyok Jeruzsálemben az Úr Jézus nevéért."</span> <span class="verse"><a name="14">14</a>Amikor pedig nem hagyta magát meggyőzni, megnyugodtunk és azt mondtuk: "Legyen meg az Úr akarata!"</span> <span class="verse"><a name="15">15</a>E napok után felkészültünk, és felmentünk Jeruzsálembe.</span> <span class="verse"><a name="16">16</a>Velünk jött néhány cézáreai tanítvány is, akik elvezettek egy régi tanítványhoz, a ciprusi Mnázónhoz, hogy az ő vendégei legyünk.</span> <span class="verse"><a name="17">17</a>Amikor Jeruzsálembe érkeztünk, örömmel fogadtak a testvérek.</span> <span class="verse"><a name="18">18</a>Másnap eljött Pál velünk együtt Jakabhoz, ahol a vének is jelen voltak mindnyájan.</span> <span class="verse"><a name="19">19</a>Köszöntötte őket, majd részletesen elbeszélte, mit tett az Isten a pogányok között az ő szolgálata által.</span> <span class="verse"><a name="20">20</a>Amikor ezt hallották, dicsőítették az Istent, aztán így szóltak hozzá: "Látod, testvérem, milyen sok ezren vannak a zsidók között, akik hívők, és mindnyájan rajonganak a törvényért.</span> <span class="verse"><a name="21">21</a>Rólad pedig azt hallottuk, hogy Mózestől való elszakadásra tanítod a pogányok között levő zsidókat, és azt mondod, hogy ne metéljék körül fiaikat, és hogy ne a zsidó szokás szerint éljenek.</span> <span class="verse"><a name="22">22</a>Mi tehát a helyzet? Mindenképpen híre megy annak, hogy megjöttél.</span> <span class="verse"><a name="23">23</a>Tedd hát azt, amit mondunk neked. Van nálunk négy férfi, akik fogadalmat tettek.</span> <span class="verse"><a name="24">24</a>Vedd magad mellé őket, végezd el velük együtt a tisztulási szertartást, vállald a költségeiket, hogy megnyírhassák a fejüket. Így megtudja mindenki, hogy semmi sem igaz abból, amit hallott, hanem magad is megtartod a törvényt, és aszerint élsz.</span> <span class="verse"><a name="25">25</a>A pogányokból lett hívőkkel pedig már közöltük azt a határozatunkat, hogy tartózkodjanak a bálványoknak áldozott hústól és a vértől, a megfulladt állattól, és a paráznaságtól."</span> <span class="verse"><a name="26">26</a>Akkor Pál maga mellé vette ezeket a férfiakat, a következő napon elvégezve velük együtt a tisztulási szertartást, bement a templomba, és bejelentette, hogy mikor telnek le az ő tisztulásának napjai&#59; addig pedig mindegyikükért bemutatják az áldozatot.</span> <span class="verse"><a name="27">27</a>Amikor végéhez közeledett a hét nap, az Ázsiából való zsidók meglátták őt a templomban. Fellázították az egész sokaságot, megragadták,</span> <span class="verse"><a name="28">28</a>és így kiáltoztak: "Izráelita férfiak, segítsetek! Ez az az ember, aki a nép ellen, a törvény ellen és a szent hely ellen tanít mindenütt mindenkit, sőt még görögöket is hozott be a templomba, és megszentségtelenítette ezt a szent helyet."</span> <span class="verse"><a name="29">29</a>Néhányan ugyanis látták vele a városban azelőtt az efezusi Trofimoszt, és azt hitték, hogy Pál bevitte a templomba.</span> <span class="verse"><a name="30">30</a>Felbolydult tehát az egész város, a nép összecsődült, Pált megragadták, kivonszolták a templomból, és a kapukat azonnal bezárták.</span> <span class="verse"><a name="31">31</a>Mikor pedig meg akarták ölni, jelentés érkezett a helyőrség ezredeséhez, hogy az egész Jeruzsálem lázong.</span> <span class="verse"><a name="32">32</a>Ez azonnal katonákat és századosokat vett maga mellé, és lerohant hozzájuk. Amikor azok meglátták az ezredest és a katonákat, abbahagyták Pál ütlegelését.</span> <span class="verse"><a name="33">33</a>Amint az ezredes odaért, elfogatta őt, és megparancsolta, hogy verjék kettős bilincsbe&#59; majd kérdezősködött, hogy ki ez, és mit követett el.</span> <span class="verse"><a name="34">34</a>De a tömegből ki ezt, ki azt kiáltotta. Mivel tehát a zajongás miatt nem tudhatott meg semmi bizonyosat, megparancsolta, hogy vigyék a várba.</span> <span class="verse"><a name="35">35</a>Amikor pedig a lépcsőhöz ért, valósággal vinniük kellett Pált a katonáknak a tömeg erőszakossága miatt,</span> <span class="verse"><a name="36">36</a>mert az egész néptömeg követte, és kiáltozott: "Végeztesd ki!"</span> <span class="verse"><a name="37">37</a>Amikor már éppen be akarták vinni Pált a várba, így szólt az ezredeshez: "Szabad valamit mondanom neked?" Az megkérdezte: "Hát te tudsz görögül?</span> <span class="verse"><a name="38">38</a>Hát nem te vagy az az egyiptomi, aki néhány nappal ezelőtt fellázította és a pusztába vezette a szikáriusok négyezer emberét?"</span> <span class="verse"><a name="39">39</a>Erre Pál így felelt: "Én Tarzuszból való zsidó vagyok, Cilicia eme nevezetes városának polgára. Arra kérlek, engedd meg, hogy szóljak a néphez."</span> <span class="verse"><a name="40">40</a>Miután ő megengedte, Pál a lépcsőkön állva intett kezével a népnek, és amikor nagy csend lett, héber nyelven így kezdett beszélni:</span> </p></div</div></div></body></html>