<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 4</strong></div><p><span class="verse"><a name="1">1</a>Amíg beszéltek a néphez, eléjük álltak a papok, a templomőrség parancsnoka és a szadduceusok&#59;</span> <span class="verse"><a name="2">2</a>bosszankodtak ugyanis azon, hogy tanítják a népet, és azt hirdetik, hogy Jézus által van feltámadás a halálból.</span> <span class="verse"><a name="3">3</a>Ezek elfogták őket, és mivel már este volt, őrizetbe vették őket másnapig.</span> <span class="verse"><a name="4">4</a>De azok közül, akik hallgatták az igét, sokan hittek, és a hívő férfiak száma mintegy ötezerre emelkedett.</span> <span class="verse"><a name="5">5</a>Másnap összegyűltek Jeruzsálemben a vezetők, a vének és az írástudók&#59;</span> <span class="verse"><a name="6">6</a>Annás a főpap, Kajafás, János, Sándor és a főpapi család valamennyi tagja.</span> <span class="verse"><a name="7">7</a>Középre állították és vallatták őket: "Milyen hatalommal, vagy kinek a nevében tettétek ti ezt?"</span> <span class="verse"><a name="8">8</a>Ekkor Péter, megtelve Szentlélekkel, így szólt hozzájuk: "Népünk vezetői, Izráel vénei!</span> <span class="verse"><a name="9">9</a>Ha minket ma egy beteg emberen gyakorolt jótett felől vallattok, hogy mitől gyógyult meg,</span> <span class="verse"><a name="10">10</a>vegyétek tudomásul valamennyien, Izráel egész népével együtt, hogy a názáreti Jézus Krisztus neve által, akit ti megfeszítettetek, akit Isten feltámasztott a halálból: őáltala áll ez előttetek egészségesen.</span> <span class="verse"><a name="11">11</a>Ez lett a sarokkő, amelyet ti, az építők, megvetettetek,</span> <span class="verse"><a name="12">12</a>és nincsen üdvösség senki másban, mert nem is adatott az embereknek az ég alatt más név, amely által üdvözülhetnénk."</span> <span class="verse"><a name="13">13</a>Amikor látták, hogy milyen bátran beszél Péter és János, és felfogták, hogy ők írástudatlan és iskolázatlan emberek, elcsodálkoztak. Fel is ismerték őket, hogy Jézussal voltak,</span> <span class="verse"><a name="14">14</a>de mivel látták, hogy velük együtt ott áll a meggyógyult ember is, semmit sem szólhattak ellenük.</span> <span class="verse"><a name="15">15</a>Felszólították tehát őket, hogy menjenek ki a nagytanács elől, és így tanakodtak egymás között:</span> <span class="verse"><a name="16">16</a>"Mit tegyünk ezekkel az emberekkel? Mert hogy nyilvánvaló csoda történt általuk, azt tudja Jeruzsálem minden lakosa, és nem is tagadhatjuk.</span> <span class="verse"><a name="17">17</a>De hogy tovább ne terjedjen a nép között, fenyegessük meg őket, hogy többé ne szóljanak az ő nevében egyetlen embernek se."</span> <span class="verse"><a name="18">18</a>Miután tehát behívták őket, megparancsolták, hogy egyáltalán ne beszéljenek és ne tanítsanak Jézus nevében.</span> <span class="verse"><a name="19">19</a>Péter és János azonban így válaszolt nekik: "Igaz dolog-e az Isten szemében, hogy inkább rátok hallgassunk, mint Istenre: ítéljétek meg magatok&#59;</span> <span class="verse"><a name="20">20</a>mert nem tehetjük, hogy ne mondjuk el azt, amit láttunk és hallottunk."</span> <span class="verse"><a name="21">21</a>Azok pedig, miután megfenyegették, elbocsátották őket, mivel semmi lehetőséget nem találtak arra, hogy megbüntessék őket, a nép miatt, mivel mindenki dicsőítette az Istent a történtekért,</span> <span class="verse"><a name="22">22</a>ugyanis több mint negyven éves volt az az ember, akin a gyógyításnak ez a csodája történt.</span> <span class="verse"><a name="23">23</a>Amint elbocsátották őket, elmentek övéikhez, és elbeszélték, miket mondtak nekik a főpapok és a vének.</span> <span class="verse"><a name="24">24</a>Amikor ezt meghallották, egy szívvel és egy lélekkel felemelték hangjukat az Istenhez, és így szóltak: "Urunk, te teremtetted az eget és a földet, a tengert és mindent, ami bennük van,</span> <span class="verse"><a name="25">25</a>te mondtad atyánknak, a te szolgádnak, Dávidnak szájával a Szentlélek által: Miért zúdultak fel a pogányok, és a nemzetek miért terveznek hiábavalóságot?</span> <span class="verse"><a name="26">26</a>Felkeltek a föld királyai, és a fejedelmek megegyeztek az Úr ellen és az ő Felkentje ellen.</span> <span class="verse"><a name="27">27</a>Mert a te szent Szolgád, Jézus ellen, akit felkentél, valóban megegyezett Heródes és Poncius Pilátus ebben a városban a pogányokkal és Izráel népével,</span> <span class="verse"><a name="28">28</a>hogy végrehajtsák mindazt, amiről kezed és akaratod előre elrendelte, hogy megtörténjék.</span> <span class="verse"><a name="29">29</a>Most pedig, Urunk, tekints az ő fenyegetéseikre, és add meg szolgáidnak, hogy teljes bátorsággal hirdessék igédet&#59;</span> <span class="verse"><a name="30">30</a>te pedig nyújtsd ki a kezedet gyógyításra, hogy jelek és csodák történjenek a te szent Szolgád, Jézus neve által."</span> <span class="verse"><a name="31">31</a>Amint könyörögtek, megrendült az a hely, ahol együtt voltak, megteltek mindnyájan Szentlélekkel, és bátran hirdették az Isten igéjét.</span> <span class="verse"><a name="32">32</a>A hívők egész gyülekezete pedig szívében és lelkében egy volt. Senki sem mondott vagyonából bármit is a magáénak, hanem mindenük közös volt.</span> <span class="verse"><a name="33">33</a>Az apostolok pedig nagy erővel tettek bizonyságot az Úr Jézus feltámadásáról, és nagy kegyelem volt mindnyájukon.</span> <span class="verse"><a name="34">34</a>Nem volt közöttük egyetlen szűkölködő sem, mert akiknek földjük vagy házuk volt, eladták azokat, az eladott javak árát pedig elhozták,</span> <span class="verse"><a name="35">35</a>és letették az apostolok lába elé, azután szétosztották mindenkinek úgy, ahogyan szüksége volt rá.</span> <span class="verse"><a name="36">36</a>József például, akinek az apostolok a Barnabás melléknevet adták, ami azt jelenti: Vigasztalás fia, egy ciprusi származású lévita,</span> <span class="verse"><a name="37">37</a>mivel földje volt, szintén eladta, elhozta a pénzt, és letette az apostolok lába elé.</span> </p></div</div></div></body></html>