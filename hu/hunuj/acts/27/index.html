<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 27</strong></div><p><span class="verse"><a name="1">1</a>Miután úgy határoztak, hogy hajón szállítanak bennünket Itáliába, átadták Pált a többi fogollyal együtt a császári csapatból való Juliusz nevű századosnak.</span> <span class="verse"><a name="2">2</a>Azután felszálltunk egy adramittiumi hajóra, amely Ázsia tartomány partvidékét akarta behajózni, és elindultunk. Velünk volt a thesszalonikai macedón Arisztarkhosz is.</span> <span class="verse"><a name="3">3</a>Másnap befutottunk Szidónba. Mivel Juliusz emberségesen bánt Pállal, megengedte, hogy elmenjen barátaihoz, és azok gondoskodjanak róla.</span> <span class="verse"><a name="4">4</a>Onnan továbbindulva Ciprus alatt hajóztunk el, mert ellenszél volt.</span> <span class="verse"><a name="5">5</a>Majd Cilicia és Pamfília partja mentén haladva befutottunk a líciai Mirába.</span> <span class="verse"><a name="6">6</a>Ott a százados egy Itáliába induló alexandriai hajót talált, és abba szállított be minket.</span> <span class="verse"><a name="7">7</a>Több napig tartó lassú hajózás után nagy nehezen jutottunk el Knidoszig&#59; de mivel a szél miatt nem tudtunk kikötni, elhajóztunk Kréta alatt Szalmóné közelében.</span> <span class="verse"><a name="8">8</a>Nagy nehezen elhaladtunk mellette, és eljutottunk egy helyre, amelyet Szépkikötőnek neveznek, és amelyhez közel van Lázea városa.</span> <span class="verse"><a name="9">9</a>Mivel pedig közben sok idő telt el, és a hajózás is veszedelmessé vált, hiszen a böjt is elmúlt már, Pál figyelmeztette őket:</span> <span class="verse"><a name="10">10</a>"Férfiak, látom, hogy a további hajózás nem csak a rakományra és a hajóra, hanem életünkre nézve is veszélyessé válik."</span> <span class="verse"><a name="11">11</a>De a százados inkább hitt a kormányosnak és a hajótulajdonosnak, mint annak, amit Pál mondott.</span> <span class="verse"><a name="12">12</a>A kikötő nem volt alkalmas a telelésre, s ezért a többség úgy döntött, hogy továbbhajóznak onnan, hátha eljutnak Főnixbe, ahol áttelelhetnek. Ez Kréta egyik kikötője, amely délnyugat és északnyugat felé néz.</span> <span class="verse"><a name="13">13</a>Mivel pedig déli szél kezdett fújni, azt hitték, hogy megvalósíthatják elhatározásukat&#59; felszedték tehát a horgonyt, és továbbhajóztak Kréta közelébe.</span> <span class="verse"><a name="14">14</a>Nemsokára azonban a sziget irányából az "Eurakviló"-nak nevezett szélvihar csapott le a tengerre.</span> <span class="verse"><a name="15">15</a>Mikor az magával ragadta a hajót, úgyhogy nem tudott a széllel szemben haladni, rábíztuk a hajót, és sodortattuk magunkat vele.</span> <span class="verse"><a name="16">16</a>Amikor egy kis sziget alá futottunk be, amelyet Klaudának hívnak, csak nagy nehezen tudtuk megtartani a mentőcsónakot.</span> <span class="verse"><a name="17">17</a>Miután ezt felvonták, óvintézkedéseket tettek: alul átkötötték a hajót, és mivel féltek, hogy a Szirtisz tengeröböl zátonyaira futnak, a horgonyt leeresztették, és úgy sodródtak tova.</span> <span class="verse"><a name="18">18</a>A vihar hevesen dobált bennünket, azért másnap kidobálták a hajóterhet,</span> <span class="verse"><a name="19">19</a>harmadnap pedig a hajó felszerelését dobálták ki saját kezükkel.</span> <span class="verse"><a name="20">20</a>Mivel pedig sem a nap, sem a csillagok nem látszottak több napon át, és erős vihar tombolt, végül elveszett megmenekülésünk minden reménye.</span> <span class="verse"><a name="21">21</a>Minthogy már sokat éheztek is, Pál felállt közöttük, és így szólt: "Az lett volna a helyes, férfiak, ha rám hallgattok, és nem indulunk el Krétából, hogy elkerüljük ezt a veszélyt és ezt a kárt.</span> <span class="verse"><a name="22">22</a>Én azonban most is azt tanácsolom nektek, hogy bizakodjatok, mert egy lélek sem vész el közületek, csak a hajó.</span> <span class="verse"><a name="23">23</a>Mert ma éjjel elém állt annak az Istennek az angyala, akié vagyok, és akinek szolgálok.</span> <span class="verse"><a name="24">24</a>Ez azt mondta: Ne félj, Pál, neked a császár elé kell állnod, és Isten neked ajándékozta mindazokat, akik veled vannak a hajón.</span> <span class="verse"><a name="25">25</a>Ezért bizakodjatok, férfiak! Én hiszek az Istennek, hogy úgy lesz, ahogyan nekem megmondta.</span> <span class="verse"><a name="26">26</a>Egy szigetre kell kivetődnünk."</span> <span class="verse"><a name="27">27</a>Eljött a tizennegyedik éjszaka, mióta az Adrián sodródtunk tovább, amikor éjféltájban azt gyanították a hajósok, hogy valamilyen szárazföldhöz közelednek.</span> <span class="verse"><a name="28">28</a>Lebocsátották a mérőónt, és húsz ölet állapítottak meg. Amikor pedig kissé továbbmentek, és ismét lebocsátották, tizenöt ölet állapítottak meg.</span> <span class="verse"><a name="29">29</a>De mivel féltek, hogy esetleg sziklás helyre vetődünk, a hajó farából négy horgonyt vetettek ki, alig várva a virradatot.</span> <span class="verse"><a name="30">30</a>Ekkor azonban a hajósok meg akartak szökni a hajóról. Le akarták ereszteni a mentőcsónakot a tengerre, azzal az ürüggyel, hogy a hajó orrából akarnak horgonyokat kifeszíteni.</span> <span class="verse"><a name="31">31</a>Pál azonban így szólt a századoshoz és a katonákhoz: "Ha ezek nem maradnak a hajón, akkor ti sem menekülhettek meg."</span> <span class="verse"><a name="32">32</a>A katonák ekkor elvágták a mentőcsónak köteleit, és hagyták, hogy elsodorja az ár.</span> <span class="verse"><a name="33">33</a>Addig pedig, amíg megvirradt, Pál mindnyájukat arra biztatta, hogy egyenek. Így szólt: "Ma a tizennegyedik napja, hogy étlen várakoztok, és semmit sem ettetek.</span> <span class="verse"><a name="34">34</a>Ezért intelek titeket, hogy egyetek, mert az is megmeneküléseteket szolgálja. Mert közületek senkinek sem esik le egyetlen hajszál sem a fejéről."</span> <span class="verse"><a name="35">35</a>E szavak után vette a kenyeret, hálát adott Istennek mindnyájuk szeme láttára, megtörte, és enni kezdett.</span> <span class="verse"><a name="36">36</a>Erre mindnyájan nekibátorodtak, és ők is enni kezdtek.</span> <span class="verse"><a name="37">37</a>Lélekszám szerint kétszázhetvenhatan voltunk a hajón.</span> <span class="verse"><a name="38">38</a>Miután jóllaktak, a gabonát a tengerbe szórva könnyítettek a hajón.</span> <span class="verse"><a name="39">39</a>Amikor megvirradt, a szárazföldet nem ismerték fel, de egy öblöt vettek észre, amelynek lapos volt a partja. Elhatározták, hogy ha tudják, erre futtatják rá a hajót.</span> <span class="verse"><a name="40">40</a>A horgonyokat eloldották, és a tengerben hagyták, egyúttal a kormányrúd tartóköteleit is megeresztették, és az orrvitorlát szélnek feszítve igyekeztek a part felé.</span> <span class="verse"><a name="41">41</a>Mikor azonban a földnyelvhez értek, ráfuttatták a hajót, amelynek orra befúródva ott maradt mozdulatlanul, hátsó része pedig a hullámveréstől kezdett szakadozni.</span> <span class="verse"><a name="42">42</a>A katonáknak az volt a szándékuk, hogy megölik a foglyokat, nehogy valaki kiúszva elmeneküljön.</span> <span class="verse"><a name="43">43</a>De a százados meg akarta menteni Pált, visszatartotta őket elhatározásuktól, és megparancsolta, hogy akik úszni tudnak, azok ugorjanak először a tengerbe, és meneküljenek a szárazföldre,</span> <span class="verse"><a name="44">44</a>azután a többiek pedig, ki deszkákon, ki a hajó egyéb darabjain. Így történt, hogy mindnyájan szerencsésen kimenekültek a szárazföldre.</span> </p></div</div></div></body></html>