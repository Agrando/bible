<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 23</strong></div><p><span class="verse"><a name="1">1</a>Pál rátekintett a nagytanácsra, és így szólt: "Atyámfiai, férfiak, én teljesen jó lelkiismerettel szolgáltam Istennek, mind e mai napig."</span> <span class="verse"><a name="2">2</a>Anániás főpap ekkor megparancsolta a mellette állóknak, hogy üssék szájon.</span> <span class="verse"><a name="3">3</a>Pál erre így szólt hozzá: "Megver téged az Isten, te meszelt fal! Itt ülsz, hogy ítélkezz felettem a törvény szerint, mégis a törvény ellenére azt parancsolod, hogy megüssenek?"</span> <span class="verse"><a name="4">4</a>Erre az ott állók ezt mondták: "Isten főpapját gyalázod?"</span> <span class="verse"><a name="5">5</a>Pál így válaszolt: "Nem tudtam, atyámfiai, hogy főpap." Mert meg van írva: "Néped fejedelmét ne átkozd!"</span> <span class="verse"><a name="6">6</a>Mivel pedig Pál tudta, hogy egyik részük a szadduceusok, másik részük pedig a farizeusok közül való, így kiáltott a nagytanács előtt: "Atyámfiai, férfiak, én farizeus vagyok, farizeus fia&#59; a halottak reménysége és feltámadása miatt vádolnak engem."</span> <span class="verse"><a name="7">7</a>Mihelyt ezt mondta, vita támadt a farizeusok és a szadduceusok között, és a gyűlés véleménye megoszlott.</span> <span class="verse"><a name="8">8</a>A szadduceusok ugyanis az állítják, hogy nincs feltámadás, sem angyal, sem lélek, a farizeusok pedig vallják mindegyiket.</span> <span class="verse"><a name="9">9</a>Erre nagy kiáltozás támadt, a farizeuspárti írástudók közül néhányan felállva hevesen vitatkoztak, és így szóltak: "Semmi rosszat sem találunk ebben az emberben. Hátha Lélek szólt hozzá vagy angyal?"</span> <span class="verse"><a name="10">10</a>Mivel a felfordulás egyre nagyobb lett, az ezredes attól félve, hogy Pált széttépik, megparancsolta, hogy a csapat menjen le, ragadja ki őt közülük, és vigye a várba.</span> <span class="verse"><a name="11">11</a>A következő éjszaka pedig odaállt Pál mellé az Úr, és ezt mondta: "Bízzál, mert ahogyan bizonyságot tettél az én ügyem mellett Jeruzsálemben, úgy kell Rómában is bizonyságot tenned!"</span> <span class="verse"><a name="12">12</a>Amikor megvirradt, a zsidók közül többen összesereglettek, és átokkal kötelezték magukat, hogy nem esznek és nem isznak addig, amíg meg nem ölik Pált.</span> <span class="verse"><a name="13">13</a>Több mint negyvenen voltak, akik ezt az összeesküvést szőtték.</span> <span class="verse"><a name="14">14</a>Ezek elmentek a főpapokhoz és a vénekhez, és így szóltak: "Súlyos átokkal köteleztük magunkat, hogy semmi táplálékot sem veszünk magunkhoz, amíg meg nem öljük Pált.</span> <span class="verse"><a name="15">15</a>Most tehát a nagytanáccsal együtt javasoljátok az ezredesnek, hogy vezettesse őt hozzátok, mintha alaposabban akarnátok kivizsgálni az ügyét. Mi pedig készen állunk, hogy végezzünk vele, mielőtt ideér."</span> <span class="verse"><a name="16">16</a>Meghallotta azonban Pál nőtestvérének fia a cselszövést, elment, és a várba bejutva elmondta ezt Pálnak.</span> <span class="verse"><a name="17">17</a>Pál magához kérette az egyik századost, és ezt kérte tőle: "Ezt az ifjút vezesd el az ezredeshez, mert jelenteni kíván valamit."</span> <span class="verse"><a name="18">18</a>Az tehát maga mellé vette az ifjút, elvezette az ezredeshez, és ezt mondta: "A fogoly Pál hívatott engem, és megkért, hogy ezt az ifjút vezessem hozzád, mert valamit mondani akar neked."</span> <span class="verse"><a name="19">19</a>Az ezredes kézen fogva félrevonta az ifjút, és megkérdezte tőle: "Mit akarsz nekem jelenteni?"</span> <span class="verse"><a name="20">20</a>Az pedig így válaszolt: "A zsidók megegyeztek, hogy megkérnek téged: vezettesd le Pált holnap a nagytanács elé, mintha valamit pontosabban akarnának megtudni róla.</span> <span class="verse"><a name="21">21</a>De te ne engedj nekik, mert közülük több mint negyven férfi leselkedik rá, akik átokkal kötelezték magukat, hogy addig se nem esznek, se nem isznak, amíg meg nem ölik. Már készen is állnak, csak üzenetedet várják."</span> <span class="verse"><a name="22">22</a>Az ezredes elbocsátotta az ifjút, és meghagyta neki: "Senkinek se szólj arról, hogy ezt jelentetted nekem."</span> <span class="verse"><a name="23">23</a>Ezután hívatott két századost, és megparancsolta nekik: "Éjszaka kilenc órától fogva állítsatok készenlétbe kétszáz katonát, valamint hetven lovast meg kétszáz lándzsást, hogy induljanak Cézáreába.</span> <span class="verse"><a name="24">24</a>Adjatok melléjük hátas állatokat is, hogy Pált felültetve biztonságban juttassák el Félix helytartóhoz."</span> <span class="verse"><a name="25">25</a>Azután levelet írt, amelynek ez volt a tartalma:</span> <span class="verse"><a name="26">26</a>"Klaudiusz Liziász a nagyra becsült helytartónak, Félixnek üdvözletét küldi.</span> <span class="verse"><a name="27">27</a>Ezt a férfit a zsidók elfogták, és meg akarták ölni, de csapatommal megjelenve kiszabadítottam, mivel tudomásomra jutott, hogy római polgár.</span> <span class="verse"><a name="28">28</a>Mivel meg akartam tudni, mivel vádolják, a nagytanácsuk elé vezettettem.</span> <span class="verse"><a name="29">29</a>Megállapítottam, hogy az ő törvényük vitás kérdéseivel kapcsolatban vádolják, de nincs ellene semmiféle halált vagy fogságot érdemlő vád.</span> <span class="verse"><a name="30">30</a>Mivel pedig jelentették nekem, hogy merénylet készül ez ellen a férfi ellen, azonnal elküldtem hozzád, és vádlóinak is meghagytam, hogy nálad emeljenek szót ellene."</span> <span class="verse"><a name="31">31</a>A katonák tehát a kapott parancs értelmében átvették Pált, és elvitték az éjszaka folyamán Antipatriszba.</span> <span class="verse"><a name="32">32</a>Másnap a lovasokat tovább küldték vele, ők pedig visszatértek a várba.</span> <span class="verse"><a name="33">33</a>Mikor megérkeztek Cézáreába, átadták a levelet a helytartónak, és elébe vezették Pált is.</span> <span class="verse"><a name="34">34</a>Amikor a helytartó elolvasta a levelet, megkérdezte Páltól, hogy melyik tartományból való&#59; és amikor megtudta, hogy Ciliciából,</span> <span class="verse"><a name="35">35</a>így szólt: "Akkor foglak kihallgatni, ha vádlóid is megérkeztek." És megparancsolta, hogy Heródes palotájában őrizzék.</span> </p></div</div></div></body></html>