<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/acts">Acts</a> &gt <strong>Chapter 14</strong></div><p><span class="verse"><a name="1">1</a>Ikóniumban történt, hogy együtt mentek be a zsidók zsinagógájába, és úgy szóltak, hogy a zsidókból is, a görögökből is igen sokan lettek hívővé.</span> <span class="verse"><a name="2">2</a>De azok a zsidók, akik nem hittek, felingerelték és megharagították a pogányokat a testvérek ellen.</span> <span class="verse"><a name="3">3</a>Mégis elég sok időt töltöttek ott, és bátran szóltak az Úrban bízva, aki bizonyságot tett kegyelmének igéje mellett, és megadta, hogy jeleket és csodákat vigyenek véghez.</span> <span class="verse"><a name="4">4</a>A város népe azonban meghasonlott, és némelyek a zsidókkal, mások meg az apostolokkal tartottak.</span> <span class="verse"><a name="5">5</a>De a pogányok és zsidók vezetőikkel együtt összefogtak, hogy bántalmazzák és megkövezzék őket.</span> <span class="verse"><a name="6">6</a>Ők azonban ezt megtudva elmenekültek Likaónia városaiba, Lisztrába, Derbébe és a környékre,</span> <span class="verse"><a name="7">7</a>és ott hirdették az evangéliumot.</span> <span class="verse"><a name="8">8</a>Lisztrában élt egy sánta lábú ember, aki születésétől fogva sánta volt, és sohasem tudott járni.</span> <span class="verse"><a name="9">9</a>Ő hallgatta Pál beszédét, aki rátekintett, és látta, hogy van hite ahhoz, hogy meggyógyuljon.</span> <span class="verse"><a name="10">10</a>Ezért hangosan így szólt hozzá: "Állj a lábaidra egyenesen!" Ekkor az talpra ugrott, és járt.</span> <span class="verse"><a name="11">11</a>Amikor a sokaság látta, amit Pál tett, likaóniai nyelven így kiáltottak: "Az istenek jöttek le hozzánk emberi alakban!"</span> <span class="verse"><a name="12">12</a>Barnabást Zeusznak mondták, Pált pedig Hermésznek, mivel ő volt a szóvivő.</span> <span class="verse"><a name="13">13</a>Zeusz papja pedig, akinek a temploma a város előtt volt, bikákat és koszorúkat vitt a kapuk elé, és a sokasággal együtt áldozatot akart bemutatni nekik.</span> <span class="verse"><a name="14">14</a>Amikor meghallották ezt az apostolok, Barnabás és Pál, ruhájukat megszaggatva a sokaság közé futottak,</span> <span class="verse"><a name="15">15</a>és így kiáltottak: "Emberek, miért teszitek ezt? Mi is hozzátok hasonló emberek vagyunk, és azt az evangéliumot hirdetjük nektek, hogy ezekből a hiábavaló dolgokból térjetek meg az élő Istenhez, aki teremtette az eget és a földet, a tengert és mindent, ami bennük van.</span> <span class="verse"><a name="16">16</a>Ő az előző nemzedékek során megengedte, hogy minden nép a maga útján járjon,</span> <span class="verse"><a name="17">17</a>bár nem hagyta magát bizonyság nélkül, mert jótevőtök volt, a mennyből esőt adott nektek és termést hozó időket&#59; bőven adott nektek eledelt és szívbéli örömet."</span> <span class="verse"><a name="18">18</a>Így szóltak, és nagy nehezen lebeszélték a sokaságot arról, hogy áldozatot mutasson be nekik.</span> <span class="verse"><a name="19">19</a>Antiókhiából és Ikóniumból azonban zsidók érkeztek oda, akik annyira felbujtották a tömeget, hogy megkövezték Pált, és kivonszolták a városon kívülre, mivel halottnak hitték.</span> <span class="verse"><a name="20">20</a>De amikor körülvették a tanítványok, felkelt, és visszament a városba. Másnap pedig Barnabással együtt elment Derbébe.</span> <span class="verse"><a name="21">21</a>Miután hirdették az evangéliumot ebben a városban, és sokakat tanítvánnyá tettek, visszatértek Lisztrába, Ikóniumba és Antiókhiába.</span> <span class="verse"><a name="22">22</a>Erősítették a tanítványok lelkét, és bátorították őket, hogy maradjanak meg a hitben, mivel sok nyomorúságon át kell bemennünk az Isten országába.</span> <span class="verse"><a name="23">23</a>Miután pedig gyülekezetenként elöljárókat választottak nekik, böjtölve és imádkozva az Úrnak ajánlották őket, akiben hittek.</span> <span class="verse"><a name="24">24</a>Azután Pizidián áthaladva eljutottak Pamfiliába,</span> <span class="verse"><a name="25">25</a>hirdették az igét Pergében, és lementek Attáliába.</span> <span class="verse"><a name="26">26</a>Innen Antiókhiába hajóztak, ahonnan az Isten kegyelmébe ajánlva indították el őket a most elvégzett munkára.</span> <span class="verse"><a name="27">27</a>Amikor megérkeztek, összehívták a gyülekezetet, és elbeszélték, milyen nagy dolgokat tett velük az Isten, és hogy kaput nyitott a pogányoknak a hitre.</span> <span class="verse"><a name="28">28</a>Aztán elég sok időt töltöttek ott a tanítványokkal.</span> </p></div</div></div></body></html>