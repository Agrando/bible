<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/dan">Daniel</a> &gt <strong>Chapter 10</strong></div><p><span class="verse"><a name="1">1</a>Círus perzsa király uralkodása harmadik évében kijelentést kapott Dániel, akit Baltazárnak is neveztek. Igaz ez a kijelentés, mely nagy hadakozásról szól. Ő figyelt a kijelentésre, és megértette a látomást.</span> <span class="verse"><a name="2">2</a>Azokban a napokban én, Dániel, gyászoltam három egész héten át.</span> <span class="verse"><a name="3">3</a>Ízletes ételt nem ettem, húst és bort nem vettem a számba, olajjal sem kentem meg magamat, míg el nem telt a három hét.</span> <span class="verse"><a name="4">4</a>Az első hónap huszonnegyedikén a nagy folyamnak, a Tigrisnek a partján voltam.</span> <span class="verse"><a name="5">5</a>Föltekintettem, és láttam egy gyolcsruhába öltözött férfit, akinek színarany öv volt a derekán.</span> <span class="verse"><a name="6">6</a>Teste olyan volt, mint a drágakő, arca fénylett, mint a villám, szemei, mint az égő fáklyák. Karjai és lábai csillogtak, mint a fénylő réz, és beszéde oly hangos volt, mint egy tömeg zúgása.</span> <span class="verse"><a name="7">7</a>Egyedül én, Dániel, láttam ezt a látomást. A férfiak, akik velem voltak, nem látták azt, mert nagy rémület fogta el őket&#59; elmenekültek és elrejtőztek.</span> <span class="verse"><a name="8">8</a>Én magamra maradva láttam ezt a nagy látomást, de engem is elhagyott az erőm, arcom eltorzult, és nem tudtam erőmet összeszedni.</span> <span class="verse"><a name="9">9</a>Hallottam hangos beszédét, és amikor hangos beszédét meghallottam, ájultan roskadtam arcommal a földre.</span> <span class="verse"><a name="10">10</a>Ekkor megérintett egy kéz, és fölsegített térdeimre és tenyereimre.</span> <span class="verse"><a name="11">11</a>Ezt mondta nekem: Dániel, te kedves férfiú! Értsd meg azokat, amiket elmondok neked, és állj fel, mert neked hoztam üzenetet! Amikor így szólt hozzám, reszketve felálltam.</span> <span class="verse"><a name="12">12</a>Majd ezt mondta nekem: Ne félj, Dániel, mert az első naptól fogva, hogy rászántad magad a dolgok megértésére, megalázkodva Istened előtt, meghallotta szavadat Isten, és én a te szavaid miatt jöttem.</span> <span class="verse"><a name="13">13</a>A perzsa birodalom vezére ugyan utamat állta huszonegy napig, de Míkáél, az egyik legfőbb vezér, segítségemre jött. Ezért kellett ott maradnom a perzsa birodalomban,</span> <span class="verse"><a name="14">14</a>de most megjöttem, és elmondom neked, hogy mi fog történni népeddel az utolsó időben&#59; mert ez a látomás is arról az időről szól.</span> <span class="verse"><a name="15">15</a>Miközben így beszélt hozzám, lehajtottam a fejemet, és némán hallgattam.</span> <span class="verse"><a name="16">16</a>Ekkor az az emberhez hasonló lény megérintette ajkamat. Én pedig kinyitottam a számat, és így kezdtem beszélni az előttem állóhoz: Uram, a látomás alatt annyira elfogott a fájdalom, hogy nem tudtam erőmet összeszedni.</span> <span class="verse"><a name="17">17</a>De hogyan is merne, uram, a te szolgád beszélni veled, ó uram! Még most sincs semmi erőm, és a lélegzetem is elállt.</span> <span class="verse"><a name="18">18</a>Akkor ismét megérintett az az emberhez hasonló lény, erősítgetett engem,</span> <span class="verse"><a name="19">19</a>és ezt mondta: Ne félj, te kedves férfiú! Békesség neked! Légy erős, légy erős! Amikor így beszélt hozzám, megerősödtem, és ezt mondtam: Beszélj, uram, mert megerősítettél engem!</span> <span class="verse"><a name="20">20</a>Azután így szólt: Tudod-e, miért jöttem hozzád? Nekem most újra harcolnom kell Perzsia vezérével, és ha abból a harcból kikerülök, a görögök vezére következik.</span> <span class="verse"><a name="21">21</a>De előbb elmondom neked, hogy mi van megírva az igazság könyvében. - Senki sincs, aki velem tartana azok ellen, csak Míkáél, a ti vezéretek.</span> </p></div</div></div></body></html>