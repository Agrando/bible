<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/hu/hunuj/dan/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/hu">Hungarian</a> &gt; <a href="/hu/hunuj">Magyar Újfordítású</a> &gt; <a href="/hu/hunuj/dan">Daniel</a> &gt <strong>Chapter 11</strong></div><p><span class="verse"><a name="1">1</a>Mert én is mellette álltam a méd Dárius uralkodásának első évében: erősítettem és támogattam.</span> <span class="verse"><a name="2">2</a>Most pedig elmondom neked a való igazságot: Íme, ezután még három király következik Perzsiában. Majd a negyedik mindegyiknél nagyobb gazdagságot fog szerezni, és amikor gazdagsága révén megerősödik, mindent megmozgat a görög birodalom ellen.</span> <span class="verse"><a name="3">3</a>De ott majd egy hős király lép fel, aki nagy hatalommal uralkodik, és azt tesz, amit csak akar.</span> <span class="verse"><a name="4">4</a>Ám alig lépett fel, összeomlik birodalma, és négyfelé osztják azt, a négy égtáj szerint. Nem az ő maradékára száll, és nem lesz olyan hatalmas, mint amikor ő uralkodott, mert részekre szakad birodalma, és másoké lesz, nem az övék.</span> <span class="verse"><a name="5">5</a>A déli király erős lesz, de vezérei közül egyik erősebb lesz nála, és hatalomra jut&#59; még nagyobb hatalommal uralkodik, mint ő.</span> <span class="verse"><a name="6">6</a>Évek múltával barátságot kötnek: a déli király lánya hozzámegy az északi királyhoz a jó viszony érdekében. De ezzel nem tudja megtartani hatalmát. Nem marad meg sem a király, sem a gyermeke. Az asszony pedig áldozatul esik kíséretével és fiával, meg azzal együtt, aki támogatta őt abban az időben.</span> <span class="verse"><a name="7">7</a>De helyére áll az asszony gyökérzetének egy másik hajtása, aki majd rátámad az északi király haderejére. Betör a várába, és elbánik velük, mert erősebb lesz.</span> <span class="verse"><a name="8">8</a>Elhurcolja Egyiptomba isteneiket, bálványszobraikat és drága ezüst- és aranytárgyaikat. Így ő néhány évig békén marad az északi királytól.</span> <span class="verse"><a name="9">9</a>Az ugyan betör egyszer a déli király országába, de vissza kell térnie a maga földjére.</span> <span class="verse"><a name="10">10</a>Azután a fiai indítanak háborút. Nagy hadsereget gyűjtenek, amely betör, és végigzúdul az országon. Később ismét háborút indítanak, és eljutnak az erődítményig.</span> <span class="verse"><a name="11">11</a>Ekkor a déli király nekikeseredve kivonul, és harcba bocsátkozik az északi királlyal. Az nagy sereget állít vele szembe, de a sereg ennek a kezébe kerül.</span> <span class="verse"><a name="12">12</a>Amikor ezt a sereget elhurcolják, felfuvalkodik, és bár ezreket ejt el, hatalma nem lesz tartós.</span> <span class="verse"><a name="13">13</a>Mert az északi király újabb sereget állít fel, nagyobbat az előzőnél, és néhány év múlva rátör egy jól felszerelt, nagy haderővel.</span> <span class="verse"><a name="14">14</a>Abban az időben sokan támadnak a déli király ellen. A te néped erőszakos fiai is fölkelnek, hogy beteljesítsenek egy látomást, de elbuknak.</span> <span class="verse"><a name="15">15</a>Mert az északi király eljön, sáncot emel, és elfoglalja a megerősített várost. A déli csapatok nem tudnak helytállni, válogatott embereinek sincs ereje az ellenállásra.</span> <span class="verse"><a name="16">16</a>Támadójuk azt tesz velük, amit akar, és senki sem tud megállni vele szemben. Így eljut az ékes földre is, mely egészen a kezébe kerül.</span> <span class="verse"><a name="17">17</a>Azután arra törekszik, hogy érvényesítse hatalmát a déli király országában. Egyezséget köt vele, és leányát feleségül adja hozzá, hogy romlását okozza. De leánya nem áll mellé, és nem lesz az ő pártján.</span> <span class="verse"><a name="18">18</a>Ezután a szigetek ellen fordul, és sokat elfoglal, de egy hadvezér véget vet gyalázatosságának, és nem tudja gyalázatosságát folytatni.</span> <span class="verse"><a name="19">19</a>Ekkor saját országa erődjei felé fordul, de megbotlik, elesik, és nyoma sem lesz.</span> <span class="verse"><a name="20">20</a>Aki az ő helyére áll, az adószedőt küld a dicső országba, de rövid idő múlva elpusztítják orvul, nem háborúban.</span> <span class="verse"><a name="21">21</a>Az ő helyére áll egy gyalázatos. Nem úgy adják neki a királyi méltóságot, hanem váratlanul jön, és a királyságot csellel szerzi meg.</span> <span class="verse"><a name="22">22</a>Seregek szélednek szét előtte, és megsemmisülnek&#59; még a szövetség fejedelme is.</span> <span class="verse"><a name="23">23</a>Mert mióta barátságot kötött vele, mindig álnok volt. Maroknyi néppel vonul ellene, és győz.</span> <span class="verse"><a name="24">24</a>Zavartalanul eljut a leggazdagabb tartományba is, és olyat tesz, amilyet sem elődei, sem ősei nem tettek. Prédát, zsákmányt és kincseket osztogat híveinek, és az erődök megtámadására is terveket sző egy ideig.</span> <span class="verse"><a name="25">25</a>Azután összeszedi erejét és bátorságát, és a déli király ellen vonul nagy haderővel. A déli király is háborúra készül igen nagy és hatalmas haderővel, de nem tud győzni, mert árulást követnek el ellene.</span> <span class="verse"><a name="26">26</a>Azok teszik tönkre, akik az ő kenyerét eszik. Serege szétszéled, és sokan esnek el halálra sebzetten.</span> <span class="verse"><a name="27">27</a>Mindkét király rosszat forral. Egy asztalnál ülve hazugságokat beszélnek, de eredménytelenül, mert a vég ideje meg van szabva.</span> <span class="verse"><a name="28">28</a>Azután az északi király visszatér országába sok kinccsel. A szent szövetség ellen fordul, és szándékát végrehajtva tér vissza országába.</span> <span class="verse"><a name="29">29</a>Egy idő múlva újra a déli ország ellen támad, de másodszor nem olyan eredménnyel, mint először.</span> <span class="verse"><a name="30">30</a>Mert a kittiek hajói felvonulnak ellene, úgyhogy megijed, visszavonul, és a szent szövetségen tölti ki dühét. És ismét azoknak kedvez, akik elhagyták a szent szövetséget.</span> <span class="verse"><a name="31">31</a>Parancsára előállnak csapatai. Meggyalázzák a megerősített szentélyt, megszüntetik a mindennapi áldozatot, és felállítják az iszonyatos bálványt.</span> <span class="verse"><a name="32">32</a>Akik vétkeztek a szövetség ellen, azokat ráveszi, hogy elhagyják hitüket. De azok, akik ragaszkodnak Istenükhöz, bátor tetteket visznek véghez.</span> <span class="verse"><a name="33">33</a>A nép okosai sokakat meggyőznek, de fegyver, tűz, fogság és fosztogatás miatt elesnek egy időre.</span> <span class="verse"><a name="34">34</a>Elesettségük idején kapnak egy kevés segítséget, mire sokan számításból csatlakoznak hozzájuk.</span> <span class="verse"><a name="35">35</a>Az értelmesek közül is elesnek néhányan, hogy kipróbáltak, tiszták és fehérek legyenek a vég idejére, mert még nincs itt a megszabott idő.</span> <span class="verse"><a name="36">36</a>Ez a király azt tesz, amit csak akar. Fölmagasztalja és nagyobbnak tartja magát minden istennél, és szörnyűségeket mond még az istenek Istene ellen is. De csak addig boldogul, amíg véget nem ér a harag, mert ami el van határozva, annak meg kell történnie.</span> <span class="verse"><a name="37">37</a>Nem törődik őseik istenével, nem törődik az asszonyok bálványával, egy istennel sem, mert mindegyiknél nagyobbnak tartja magát.</span> <span class="verse"><a name="38">38</a>Ezek helyett az erődök istenét tiszteli, olyan istent, akit ősei nem ismertek&#59; tiszteli arannyal, ezüsttel, drágakővel és egyéb értékes dolgokkal.</span> <span class="verse"><a name="39">39</a>Az erődökkel ellátott városokkal így bánik az idegen istenek nevében: amelyik elismeri, annak a tekintélyét megnöveli, uralomra juttatja sokak fölött, és földet oszt jutalmul.</span> <span class="verse"><a name="40">40</a>A vég idején összecsap vele a déli király. Az északi király forgószélként tör rá harci kocsikkal, lovasokkal és sok hajóval. Behatol az országokba, és elözönli őket, mint az áradat.</span> <span class="verse"><a name="41">41</a>Behatol az ékes földre is, ahol sokan elesnek. De az edómi, móábi és ammóni nép legjava megmenekül a hatalmából.</span> <span class="verse"><a name="42">42</a>Kiterjeszti hatalmát az országokra, nem menekül meg Egyiptom sem.</span> <span class="verse"><a name="43">43</a>Birtokba veszi Egyiptom arany- és ezüstkincseit és minden drágaságát. Líbiaiak és etiópok lesznek kíséretében.</span> <span class="verse"><a name="44">44</a>De a keletről és északról jövő hírek megrémítik, ezért kivonul nagy haraggal, elpusztít és kiirt sokakat.</span> <span class="verse"><a name="45">45</a>Felállítja pompás sátrát a tenger és az ékes szent hegy között. De eléri a vég, és senki sem segíthet rajta.</span> </p></div</div></div></body></html>