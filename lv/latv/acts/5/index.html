<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 5</strong></div><p><span class="verse"><a name="1">1</a>Bet kāds vīrs, vārdā Ananija, un viņa sieva Safīra pārdeva tīrumu</span> <span class="verse"><a name="2">2</a>Un ar sievas ziņu noslēpa daļu no tīruma maksas, bet kādu daļu atnesa un nolika pie apustuļu kājām.</span> <span class="verse"><a name="3">3</a>Tad Pēteris sacīja: Ananij, kāpēc sātans iekārdināja tavu sirdi, lai tu melotu Svētajam Garam un noslēptu daļu no tīruma maksas?</span> <span class="verse"><a name="4">4</a>Vai tev piederošais nevarēja tā palikt un vai pēc pārdošanas nebija tavā varā? Kāpēc tu šo lietu ieņēmi savā sirdī? Tu nesameloji cilvēkam, bet Dievam.</span> <span class="verse"><a name="5">5</a>Tad Ananija, dzirdēdams šos vārdus, pakrita un nomira; un visus, kas to dzirdēja, pārņēma lielas bailes.</span> <span class="verse"><a name="6">6</a>Tad jaunekļi piecēlušies nogādāja viņu prom un, iznesuši arā, apbedīja.</span> <span class="verse"><a name="7">7</a>Bet notika, ka pēc apmēram trijām stundām, nezinādama, kas bija noticis, atnāca arī viņa sieva.</span> <span class="verse"><a name="8">8</a>Tad Pēteris viņai sacīja: Saki man, sieviet, vai jūs par tādu maksu pārdevāt tīrumu? Un viņa sacīja: Jā, par tādu!</span> <span class="verse"><a name="9">9</a>Tad Pēteris teica viņai: Kāpēc jūs esat vienojušies kārdināt Kunga garu? Lūk, to kājas ir pie durvīm, kas apbedīja tavu vīru, un viņi aiznesīs arī tevi.</span> <span class="verse"><a name="10">10</a>Tūliņ tā nokrita pie viņa kājām un nomira. Un jaunekļi ienākuši atrada to mirušu, un viņi aiznesa to un apraka pie viņas vīra.</span> <span class="verse"><a name="11">11</a>Un lielas bailes pārņēma visu draudzi un visus tos, kas to dzirdēja.</span> <span class="verse"><a name="12">12</a>Bet caur apustuļu rokām notika tautā daudz zīmju un brīnumu; un visi vienprātīgi bija kopā Salomona priekštelpā.</span> <span class="verse"><a name="13">13</a>Bet no pārējiem neviens neuzdrošinājās tiem piebiedroties, bet tauta tos ļoti godināja.</span> <span class="verse"><a name="14">14</a>Tad arvien vairāk auga to vīriešu un sieviešu skaits, kas ticēja uz Kungu,</span> <span class="verse"><a name="15">15</a>Tā kā tie iznesa slimos ielās un nolika gultās un nestavās, lai, Pēterim garām ejot, kaut viņa ēna kādu no tiem apēnotu un tie atbrīvotos no savām kaitēm.</span> <span class="verse"><a name="16">16</a>Tad sapulcējās Jeruzalemē arī daudzi no kaimiņu pilsētām; tie atnesa neveselos un ļauno garu apsēstos, un tie visi tika izdziedināti.</span> <span class="verse"><a name="17">17</a>Tad cēlās augstais priesteris un visi, kas kopā ar viņu bija (tie piederēja pie saduceju sektas), kļuva dusmu pilni</span> <span class="verse"><a name="18">18</a>Un apcietināja apustuļus, un novietoja tos publiskā cietumā.</span> <span class="verse"><a name="19">19</a>Bet Kunga eņģelis naktī atvēra cietuma durvis, izveda viņus ārā un sacīja:</span> <span class="verse"><a name="20">20</a>Ejiet un, dievnamā nostājušies, runājiet ļaudīm visus šīs dzīvības vārdus!</span> <span class="verse"><a name="21">21</a>To dzirdējuši, viņi rīta agrumā iegāja svētnīcā un mācīja. Tad ieradās augstais priesteris un tie, kas ar viņu kopā bija, un sasauca augsto tiesu un visus Izraēļa bērnu vecākos un nosūtīja uz cietumu atvest tos.</span> <span class="verse"><a name="22">22</a>Bet kad kalpi atnāca un, cietumu atvēruši, tos neatrada, viņi atgriezās un paziņoja,</span> <span class="verse"><a name="23">23</a>Sacīdami: Mēs cietumu gan atradām visā rūpībā aizslēgtu un sargus durvju priekšā stāvot, bet, atvēruši to, mēs iekšā nevienu neatradām.</span> <span class="verse"><a name="24">24</a>Bet svētnīcas priekšnieks un augstie priesteri, dzirdēdami šos vārdus, bija neziņā par to, kas noticis.</span> <span class="verse"><a name="25">25</a>Bet kāds atnācis paziņoja viņiem: Lūk, vīri, ko jūs iemetāt cietumā, stāv dievnamā un māca ļaudis.</span> <span class="verse"><a name="26">26</a>Tad svētnīcas priekšnieks ar kalpiem aizgāja un atveda viņus, nepielietojot varu, jo baidījās no ļaudīm, ka tie nenomētātu viņus akmeņiem.</span> <span class="verse"><a name="27">27</a>Un tie, viņus atveduši, novietoja augstajā tiesā. Tad augstais priesteris jautāja viņiem,</span> <span class="verse"><a name="28">28</a>Sacīdams: Mēs jums stingri pavēlējām nemācīt šinī vārdā. Un jūs, lūk, piepildāt Jeruzalemi ar savu mācību un gribat šī Cilvēka asinis saukt pār mums.</span> <span class="verse"><a name="29">29</a>Bet Pēteris un apustuļi atbildēja, sacīdami: Dievam jāklausa vairāk nekā cilvēkiem.</span> <span class="verse"><a name="30">30</a>Mūsu tēvu Dievs uzmodināja Jēzu, kuru jūs, piesitot krustā, nonāvējāt.</span> <span class="verse"><a name="31">31</a>Dievs ar savu labo roku Viņu paaugstinājis par Valdnieku un Pestītāju, lai Izraēli vestu pie grēku nožēlošanas un to piedošanas.</span> <span class="verse"><a name="32">32</a>Mēs esam šo vārdu liecinieki un arī Svētais Gars, ko Dievs devis visiem, kas Viņam paklausa.</span> <span class="verse"><a name="33">33</a>To dzirdējuši, tie saniknojās un nodomāja viņus nonāvēt.</span> <span class="verse"><a name="34">34</a>Bet kāds farizejs, vārdā Gamaliēls, visā tautā iecīnīts bauslības mācītājs, piecēlās augstajā tiesā un lika šos cilvēkus uz īsu brīdi izvest ārā.</span> <span class="verse"><a name="35">35</a>Un viņš tiem sacīja: Izraēliešu vīri, padomājiet sevī, ko jūs gribat darīt ar šiem cilvēkiem!</span> <span class="verse"><a name="36">36</a>Jo pirms kādām dienām sacēlās Toedass, sacīdams, ka viņš kaut kas esot. Viņam piebiedrojās skaitā ap četri simti vīru. Viņu nonāvēja; un visi, kas viņam ticēja, tika izklīdināti un iznīcināti.</span> <span class="verse"><a name="37">37</a>Pēc viņa pierakstīšanās laikā sadumpojās galilejietis Jūdass un aizrāva sev līdz tautu; bet viņš pats gāja bojā, un visi, kas viņam pievienojās, tika izklīdināti.</span> <span class="verse"><a name="38">38</a>Tāpēc es jums tagad saku: atkāpieties no šiem cilvēkiem un atstājiet tos, jo, ja šis ir cilvēku nodoms un darbs, tad tas neiznāks.</span> <span class="verse"><a name="39">39</a>Bet ja Dieva, tad jūs nevarēsiet to iznīcināt. Pretējā gadījumā jūs izrādīsities Dieva pretinieki. Tie viņam piekrita.</span> <span class="verse"><a name="40">40</a>Un viņi, pasaukuši apustuļus, šaustīja tos un, piekodinādami nekad vairs nerunāt Jēzus vārdā, atlaida tos.</span> <span class="verse"><a name="41">41</a>Tad viņi priecādamies aizgāja no augstās tiesas, jo bija atzīti par cienīgiem Jēzus vārda dēļ ciest negodu.</span> <span class="verse"><a name="42">42</a>Bet viņi nemitējās svētnīcā un mājās ik dienas mācīt un sludināt Jēzu Kristu.</span> </p></div</div></div></body></html>