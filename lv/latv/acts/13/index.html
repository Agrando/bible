<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 13</strong></div><p><span class="verse"><a name="1">1</a>Antiohijas baznīcā bija pravieši un mācītāji, starp kuriem Barnaba un Sīmanis, saukts Melnais, un kirēnietis Lūcijs, un Manaēns, kas bija uzaudzis kopā ar tetrarhu Herodu un Sauls.</span> <span class="verse"><a name="2">2</a>Kad viņi kalpoja Kungam un gavēja, Svētais Gars sacīja tiem: Nošķiriet man Saulu un Barnabu darbam, kādam es tos esmu aicinājis!</span> <span class="verse"><a name="3">3</a>Tad viņi gavēja un lūdza Dievu, un, tiem rokas uzlikuši, atlaida tos.</span> <span class="verse"><a name="4">4</a>Un tie, Svētā Gara sūtīti, aizgāja uz Seleikiju, bet no turienes kuģī pārcēlās uz Kipru.</span> <span class="verse"><a name="5">5</a>Un viņi, nonākuši Salamīnā, sludināja Dieva vārdu jūdu sinagogās, un Jānis tiem bija palīgs.</span> <span class="verse"><a name="6">6</a>Un tie, pārstaigājuši visu salu līdz Pafai, atrada kādu jūdu vīru, vārdā Barjēzu, burvi, viltus pravieti.</span> <span class="verse"><a name="7">7</a>Tas bija kopā ar prokonsulu Sergiju Pāvilu, ļoti saprātīgu vīru. Šis, ataicinājis Barnabu un Saulu, vēlējās dzirdēt Dieva vārdu.</span> <span class="verse"><a name="8">8</a>Bet tiem pretojās burvis Elims (tā tulko viņa vārdu), cenzdamies prokonsulu novērst no ticības.</span> <span class="verse"><a name="9">9</a>Bet Sauls, kas ir arī Pāvils, Svētā Gara pilns, uzlūkojis viņu,</span> <span class="verse"><a name="10">10</a>Sacīja: Ak, tu, sātana bērns, visas viltības un melu pilns, katras taisnības ienaidnieks, vai tu nemitēsies sagrozīt Kunga taisnos ceļus?</span> <span class="verse"><a name="11">11</a>Un, lūk, Kunga roka ir pret tevi; un tu būsi akls un kādu laiku neredzesi sauli. Un tūdaļ krēsla un tumsa nāca pār viņu, un viņš, apkārt staigādams, meklēja, kas viņam sniegtu roku.</span> <span class="verse"><a name="12">12</a>Tad prokonsuls, redzēdams notikušo, ticēja, brīnīdamies par Kunga mācību.</span> <span class="verse"><a name="13">13</a>Aizbraukušu no Pafas, Pāvils un tie, kas kopā ar viņu bija, nonāca Pamfilijas Pergā, bet Jānis šķīrās no viņiem un atgriezās Jeruzalemē.</span> <span class="verse"><a name="14">14</a>No Pergas, tālāk iedami, viņi nonāca Pizidijas Antiohijā, un, iegājuši sabata dienā sinagogā, apsēdās.</span> <span class="verse"><a name="15">15</a>Pēc bauslības un praviešu nolasīšanas sinagogas priekšnieki sūtīja pie viņiem, sacīdami: Brāļi, ja jums ir kādi pamācības vārdi ļaudīm, tad sakiet!</span> <span class="verse"><a name="16">16</a>Tad Pāvils piecēlās, ar roku norādījis klusēt, sacīja: Izraēliešu vīri un jūs, kas bīstaties Dievu, klausieties!</span> <span class="verse"><a name="17">17</a>Izraēļa tautas Dievs izredzēja mūsu tēvus un paaugstināja tautu, kad viņi bija piedzīvotāji Ēģiptes zemē un, paceltu roku, izveda viņus no tās,</span> <span class="verse"><a name="18">18</a>Un četrdesmit gadu laikā Viņš pacieta to izturēšanos tuksnesī.</span> <span class="verse"><a name="19">19</a>Viņš iznīcināja septiņas tautas Kanaana zemē un ar lozi piešķīra tiem viņu zemi</span> <span class="verse"><a name="20">20</a>Apmēram pēc četri simti piecdesmit gadiem; pēc tam Viņš deva soģus līdz pravietim Samuēlam.</span> <span class="verse"><a name="21">21</a>Pēc tam viņi prasīja ķēniņu, un Dievs deva tiem Saulu, Kīsa dēlu, Benjamina cilts vīru, četrdesmit gadu ilgi.</span> <span class="verse"><a name="22">22</a>To atmetis, Viņš iecēla tiem ķēniņu Dāvidu. Tam Viņš, liecību dodams, sacīja: Es atradu Dāvidu, Jeses dēlu, vīru pēc savas sirds, kas darīs visu, ko vēlos. (1 Ķēn.13,14; Ps.88,21)</span> <span class="verse"><a name="23">23</a>No viņa pēcnācējiem Dievs saskaņā ar solījumu sūtīja Izraēlim Pestītāju Jēzu.</span> <span class="verse"><a name="24">24</a>Pirms Viņa atnākšanas Jānis sludināja visai Izraēļa tautai grēku nožēlošanas kristību.</span> <span class="verse"><a name="25">25</a>Bet, kad Jānis bija pabeidzis savas gaitas, viņš sacīja: Es neesmu tas, par ko jūs mani turat, bet, lūk, pēc manis nāk Tas, kam neesmu cienīgs atraisīt kāju apavus.</span> <span class="verse"><a name="26">26</a>Brāļi, Ābrahama cilts bērni, un jūs, kas bīstaties Dievu, jums šis pestīšanas vārds ir sūtīts!</span> <span class="verse"><a name="27">27</a>Jo Jeruzalemes iedzīvotāji un viņu priekšnieki, Viņu neatzīdami un notiesādami, izpildīja praviešu vārdus, kas katrā sabatā tiek lasīti.</span> <span class="verse"><a name="28">28</a>Un tie, nekādu nāves vainu pie Viņa neatraduši, prasīja Pilātam, lai Viņu nonāvētu.</span> <span class="verse"><a name="29">29</a>Kad tie visu bija izpildījuši, kas par Viņu rakstīts, noņēmuši Viņu no krusta, tie ielika Viņu kapā.</span> <span class="verse"><a name="30">30</a>Bet trešajā dienā Dievs uzmodināja Viņu no miroņiem, un Viņš daudzās dienās parādījās tiem,</span> <span class="verse"><a name="31">31</a>Kas kopā ar Viņu no Galilejas atnāca Jeruzalemē. Tie līdz šim ir Viņa liecinieki tautā.</span> <span class="verse"><a name="32">32</a>Un mēs pasludinām jums to solījumu, kas dots mūsu tēviem;</span> <span class="verse"><a name="33">33</a>Jo Dievs, uzmodinādams Jēzu, izpildīja to mūsu bērniem, kā tas otrā psalmā rakstīts: Tu esi mans dēls, šodien es Tevi esmu dzemdinājis. (Ps.2,7)</span> <span class="verse"><a name="34">34</a>Bet ka Viņš To no miroņiem uzmodinājis, un Tas jau vairs iznīcībā neatgriezīsies, to Viņš tā pateicis: Es jums došu Dāvida uzticamos svētumus. (Is.55,3)</span> <span class="verse"><a name="35">35</a>Tāpat Viņš arī citur saka: Tu nedosi savam Svētajam redzēt satrūdēšanu. (Ps.15,10)</span> <span class="verse"><a name="36">36</a>Bet Dāvids, nokalpojis savā paaudzē Dieva prātam, aizmiga, un viņš tika guldīts pie saviem tēviem un redzēja satrūdēšanu. (3.Ķēn.2,10)</span> <span class="verse"><a name="37">37</a>Bet Tas, ko Dievs uzmodināja no miroņiem, neredzēja satrūdēšanu.</span> <span class="verse"><a name="38">38</a>Tāpēc, brāļi, lai jums zināms, ka caur Viņu tiek jums pasludināta grēku piedošana, un visās tanīs lietās, no kā jūs Mozus bauslībā nevarējāt attaisnoties,</span> <span class="verse"><a name="39">39</a>Ikviens, kas tic, caur Viņu tiek attaisnots.</span> <span class="verse"><a name="40">40</a>Tāpēc, pielūkojiet, ka pār jums nenāk tas, ko pravieši sacījuši:</span> <span class="verse"><a name="41">41</a>Skatieties, nievātāji, un brīnieties, un iznīkstiet, jo es daru darbu jūsu dienās, darbu, kam jūs neticēsiet, ja kāds jums par to stāstīs.</span> <span class="verse"><a name="42">42</a>Viņiem izejot, tie lūdza, lai nākošajā sabatā tiem runā šos vārdus.</span> <span class="verse"><a name="43">43</a>Kad sinagoga bija atlaista, daudzi jūdi un dievbijīgie prozelīti sekoja Pāvilam un Barnabam; viņi tiem runāja un skubināja pastāvēt Dieva žēlastībā.</span> <span class="verse"><a name="44">44</a>Nākošajā sabatā gandrīz visa pilsēta sapulcējās klausīties Dieva vārdu.</span> <span class="verse"><a name="45">45</a>Bet jūdi, redzēdami daudz ļaužu, iedegās naidā un zaimodami runāja pretim tam, ko Pāvils sacīja.</span> <span class="verse"><a name="46">46</a>Tad Pāvils un Barnaba vaļsirdīgi pateica: Dieva vārdu vajadzēja vispirms jums sludināt, bet tā kā jūs to atmetāt un sevi uzskatāt par mūžīgās dzīves necienīgiem, tad, lūk, mēs griežamies pie pagāniem.</span> <span class="verse"><a name="47">47</a>Jo tā Kungs mums pavēlējis: Es Tevi nolikšu pagāniem par gaismu, lai Tu būtu pestīšana līdz pasaules galam. (Is.49,6)</span> <span class="verse"><a name="48">48</a>Pagāni, to dzirdēdami, priecājās un godināja Kunga vārdu; un tie, kas mūžīgai dzīvei bija izredzēti, ticēja.</span> <span class="verse"><a name="49">49</a>Un Kunga vārds izpaudās visā apgabalā.</span> <span class="verse"><a name="50">50</a>Bet jūdi, sakūdījuši dievbijīgas un cienītas sievietes un pilsētas ievērojamākos vīrus, sacēla vajāšanu pret Pāvilu un Barnabu un izdzina viņus no savām robežām.</span> <span class="verse"><a name="51">51</a>Un tie, nokratījuši uz viņiem putekļus no savām kājām, aizgāja uz Ikoniju.</span> <span class="verse"><a name="52">52</a>Bet mācekļi bija prieka un Svētā Gara pilni.</span> </p></div</div></div></body></html>