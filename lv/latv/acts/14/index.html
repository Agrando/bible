<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 14</strong></div><p><span class="verse"><a name="1">1</a>Un notika, ka Ikonijā viņi kopā iegāja jūdu sinagogā un tā runāja, ka liels daudzums jūdu un grieķu kļuva ticīgi.</span> <span class="verse"><a name="2">2</a>Bet neticīgie jūdu kūdīja un pamudināja pagānu sirdis uz naidu pret brāļiem.</span> <span class="verse"><a name="3">3</a>Viņi tur uzturējās diezgan ilgu laiku, uzticīgi kalpodami Kungam, kas apliecināja savu žēlastības vārdu, likdams zīmēm un brīnumiem notikt caur viņu rokām.</span> <span class="verse"><a name="4">4</a>Tad sašķēlās pilsētas ļaudis, jo citi bija ar jūdiem, bet citi ar apustuļiem.</span> <span class="verse"><a name="5">5</a>Bet tad notika pagānu, jūdu un to priekšnieku uzmākšanās, lai nodarītu tiem pārestību un nomētātu viņus akmeņiem.</span> <span class="verse"><a name="6">6</a>To nojauzdami, viņi aizbēga uz Likaonijas pilsētām Listru un Derbi un visu tā apgabala apkārtni. Tur viņi sludināja evaņģēliju.</span> <span class="verse"><a name="7">7</a>Un Listrā sēdēja kāds vīrs slimām kājām, būdams tizls no savas mātes miesām, kas vēl nekad nebija staigājis.</span> <span class="verse"><a name="8">8</a>Viņš dzirdēja Pāvilu runājam, kas, to uzlūkodams un redzēdams, ka tam ir ticība kļūt dziedinātam,</span> <span class="verse"><a name="9">9</a>Skaļā balsī sacīja: Celies stāvus uz savām kājām! Un viņš uzlēca un staigāja.</span> <span class="verse"><a name="10">10</a>Bet ļaudis, redzēdami to, ko darīja Pāvils, pacēla savas balsis un likaoniski sacīja: Dievi kļuvuši līdzīgi cilvēkiem un nonākuši pie mums.</span> <span class="verse"><a name="11">11</a>Un viņi nosauca Barnabu par Jupiteru, bet Pāvilu par Merkuriju, jo viņš bija galvenais runātājs.</span> <span class="verse"><a name="12">12</a>Bet Jupitera priesteris, kas atradās ārpus pilsētas, atvedis vēršus un vainagus pie vārtiem, gribēja kopā ar ļaudīm upurēt.</span> <span class="verse"><a name="13">13</a>Kad apustuļi Barnaba un Pāvils to dzirdēja, tie saplēsa savas drēbes un, izsteigušies pie ļaudīm, kliedza,</span> <span class="verse"><a name="14">14</a>Sacīdami: Vīri, ko jūs darāt? Arī mēs esam līdzīgi jums mirstīgi cilvēki, kas jums sludinām no šī tukšuma atgriezties pie dzīvā Dieva, kas radījis debesis un zemi, un jūru, un visu, kas tanīs ir.</span> <span class="verse"><a name="15">15</a>Kas pagājušās paaudzēs visām tautām atļāvis iet savus ceļus.</span> <span class="verse"><a name="16">16</a>Viņš neatstāja sevi bez apliecinājuma, darīdams labi no debesīm, dodams lietu un auglīgus laukus, pildīdams mūs ar barību, bet mūsu sirdis ar prieku.</span> <span class="verse"><a name="17">17</a>To runādami, viņi tikko nomierināja ļaudis, lai tie viņiem neupurētu.</span> <span class="verse"><a name="18">18</a>Tad atnāca daži jūdi no Antiohijas un Ikonijas un, pierunājuši ļaudis, apmētāja Pāvilu akmeņiem. Domādami, ka viņš miris, tie izvilka viņu ārpus pilsētas.</span> <span class="verse"><a name="19">19</a>Kad mācekļi sapulcējās ap viņu, tas uzcēlās un iegāja pilsētā, bet nākošajā dienā kopā ar Barnabu aizgāja uz Derbi.</span> <span class="verse"><a name="20">20</a>Pasludinājuši evaņģēliju šai pilsētai un daudzus pamācījuši, tie atgriezās Listrā un Ikonijā, un Antiohijā,</span> <span class="verse"><a name="21">21</a>Stiprinādami mācekļu dvēseles un pamudinādami pastāvēt ticībā, jo caur daudz ciešanām pienākas mums ieiet Dieva valstībā.</span> <span class="verse"><a name="22">22</a>Un tie, iecēluši atsevišķām baznīcām prezbiterus, Dievu pielūgdami un gavēdami, novēlēja tos Kungam, uz ko viņi ticēja.</span> <span class="verse"><a name="23">23</a>Un pārstaigājuši Pizidiju, viņi nonāca Pamfīlijā.</span> <span class="verse"><a name="24">24</a>Tad viņi sludināja Dieva vārdu Pergā un aizgāja uz Ataliju.</span> <span class="verse"><a name="25">25</a>No turienes viņi kuģī pārcēlās uz Antiohiju, no kurienes tie bija nodoti Dieva žēlastības darbam, ko viņi izpildīja.</span> <span class="verse"><a name="26">26</a>Tur nonākuši un draudzi sapulcinājuši, tie stāstīja, cik daudz Dievs ar tiem darījis un kā Viņš pagāniem atvēris ticības durvis.</span> <span class="verse"><a name="27">27</a>Pie mācekļiem viņi uzturējās labu laiku.</span> </p></div</div></div></body></html>