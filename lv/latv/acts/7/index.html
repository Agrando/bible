<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 7</strong></div><p><span class="verse"><a name="1">1</a>Tad augstais priesteris sacīja: Vai tas tā ir?</span> <span class="verse"><a name="2">2</a>Viņš teica: Brāļi un tēvi, klausieties! Godības Dievs parādījās mūsu tēvam Ābrahamam, kad tas bija Mezopotāmijā, pirms viņš pārcēlās dzīvot Hāranā.</span> <span class="verse"><a name="3">3</a>Un sacīja viņam: Aizej no savas zemes un saviem radiem un ej uz zemi, ko es tev rādīšu.</span> <span class="verse"><a name="4">4</a>Tad viņš aizgāja no kaldejiešu zemes un dzīvoja Hāranā. No turienes, kad tā tēvs nomira, Viņš to pārcēla šinī zemē, kurā jūs tagad dzīvojat;</span> <span class="verse"><a name="5">5</a>Un te Viņš tam nedeva mantojumā ne pēdas platuma, bet apsolīja to dot īpašumā viņam un pēc viņa - tā pēcnācējiem, kad viņam dēla vēl nebija.</span> <span class="verse"><a name="6">6</a>Tad Dievs viņam sacīja: Tavi pēcnācēji būs piedzīvotāji svešā zemē, un tos verdzinās un slikti ar tiem apiesies četri simti gadu;</span> <span class="verse"><a name="7">7</a>Un Kungs sacīja: Tautu, kurai tie vergos, es tiesāšu; un pēc tam tie izies un kalpos man šinī vietā.</span> <span class="verse"><a name="8">8</a>Un Viņš tam deva apgraizīšanas derību; un viņš dzemdināja Īzāku un to apgraizīja astotajā dienā; un Īzāks - Jēkabu un Jēkabs - divpadsmit ciltstēvus;</span> <span class="verse"><a name="9">9</a>Un ciltstēvi skaudības dēļ pārdeva Jāzepu uz Ēģipti, bet Dievs bija ar viņu.</span> <span class="verse"><a name="10">10</a>Un Viņš to izglāba no visām tā bēdām, un deva viņam žēlastību un gudrību faraona, Ēģiptes ķēniņa, priekšā, un tas iecēla viņu par Ēģiptes un visa sava nama valdnieku.</span> <span class="verse"><a name="11">11</a>Tad nāca bads un lielas ciešanas pār visu Ēģipti un Kanaanu, un mūsu tēvi neatrada vairs pārtiku.</span> <span class="verse"><a name="12">12</a>Kad Jēkabs dzirdēja, ka Ēģiptē ir labība, viņš sūtīja mūsu tēvus pirmo reizi.</span> <span class="verse"><a name="13">13</a>Bet otrreiz brāļi pazina Jāzepu, un faraonam kļuva viņa cilts zināma.</span> <span class="verse"><a name="14">14</a>Tad Jāzeps sūtīja un aicināja pie sevis savu tēvu Jēkabu un visus savus radus, septiņdesmit piecas dvēseles.</span> <span class="verse"><a name="15">15</a>Un Jēkabs pārgāja uz Ēģipti, un nomira viņš un mūsu tēvi.</span> <span class="verse"><a name="16">16</a>Un tos pārveda Sihemā un guldīja kapā, ko Ābrahams, maksājot sudrabā, nopirka Sihema dēla Emmora bērniem.</span> <span class="verse"><a name="17">17</a>Bet kad tuvojās apsolījuma laiks, ko Dievs Ābrahamam bija solījis, tauta auga un vairojās Ēģiptē,</span> <span class="verse"><a name="18">18</a>Iekams Ēģiptē necēlās cits ķēniņš, kas Jāzepu nepazina.</span> <span class="verse"><a name="19">19</a>Viņš pievīla mūsu tautu un apspieda mūsu tēvus, lai tie pamestu savus bērnus, lai tie nedzīvotu.</span> <span class="verse"><a name="20">20</a>Tanī laikā piedzima Mozus. Viņš bija Dievam patīkams un tika trīs mēnešus audzināts sava tēva namā.</span> <span class="verse"><a name="21">21</a>Bet kad tas bija izlikts, faraona meita paņēma to un audzināja viņu sev par dēlu.</span> <span class="verse"><a name="22">22</a>Un Mozu mācīja visās ēģiptiešu gudrībās, un tas bija varens savos vārdos un darbos.</span> <span class="verse"><a name="23">23</a>Kad viņš kļuva četrdesmit gadus vecs, viņam ienāca prātā apmeklēt savus brāļus, Izraēļa bērnus.</span> <span class="verse"><a name="24">24</a>Un viņš, ieraudzījis kādu netaisnīgi ciešam, aizstāvēja to; un viņš to, kas netaisnīgi cieta, atrieba, nosizdams ēģiptieti.</span> <span class="verse"><a name="25">25</a>Viņš domāja, ka brāļi sapratīs, ka Dievs tos izglābis ar viņa roku; bet tie to nesaprata.</span> <span class="verse"><a name="26">26</a>Nākošajā dienā, kad tie ķildojās, viņš ieradās pie tiem un uzaicināja tos samierināties, sacīdams: Vīri, jūs esat brāļi, kāpēc jūs kaitējat viens otram?</span> <span class="verse"><a name="27">27</a>Bet tas, kas savam tuvākajam darīja pārestību, atgrūda viņu, sacīdams: Kas tevi iecēlis mums par priekšnieku un tiesnesi?</span> <span class="verse"><a name="28">28</a>Vai tu gribi nonāvēt tāpat, kā tu vakar nonāvēji ēģiptieti?</span> <span class="verse"><a name="29">29</a>Šo vārdu dēļ Mozus aizbēga un kļuva ienācējs Madijana zemē, kur no viņa dzima divi dēli.</span> <span class="verse"><a name="30">30</a>Kad četrdesmit gadu bija pagājis, Sinaja kalna tuksnesī viņam parādījās eņģelis degošā ērkšķu krūma liesmā.</span> <span class="verse"><a name="31">31</a>To redzēdams, Mozus brīnījās par šo parādību. Un kad viņš piegāja to apskatīt, Kunga balss atskanēja uz viņu, sacīdama:</span> <span class="verse"><a name="32">32</a>Es esmu tavu tēvu Dievs, Ābrahama Dievs, Īzāka Dievs un Jēkaba Dievs. Tad Mozus, baiļu pārņemts, neuzdrošinājās vairs to uzlūkot.</span> <span class="verse"><a name="33">33</a>Bet Kungs viņam sacīja: Noauj kurpes no savām kājām, jo tā vieta, kur tu stāvi, ir svēta zeme!</span> <span class="verse"><a name="34">34</a>Es redzēdams redzēju savas tautas apspiešanu Ēģiptē un dzirdēju viņas vaimanas, un atnācu to atbrīvot; bet tagad nāc, es tevi sūtīšu uz Ēģipti!</span> <span class="verse"><a name="35">35</a>Šo Mozu, ko tie noliedza, sacīdami: Kas tevi iecēlis mums par priekšnieku un tiesnesi? Šo Dievs sūtīja par priekšnieku un atbrīvotāju ar eņģeļa roku, kas viņam parādījās ērkšķu krūmā.</span> <span class="verse"><a name="36">36</a>Viņš tos izveda, darīdams brīnumus un zīmes Ēģiptes zemē, Sarkanajā jūrā un četrdesmit gadus tuksnesī.</span> <span class="verse"><a name="37">37</a>Šis ir tas Mozus, kas sacīja Izraēļa bērniem: Dievs cēla jums pravieti no jūsu brāļiem, tāpat kā mani. Viņu klausiet!</span> <span class="verse"><a name="38">38</a>Viņš ir tas, kas draudzes vidū tuksnesī bija kopā ar eņģeli, kas runāja viņam Sinaja kalnā, un bija pie mūsu tēviem, un saņēma dzīvības vārdus, lai tos nodotu mums.</span> <span class="verse"><a name="39">39</a>Mūsu tēvi negribēja viņam paklausīt, bet tie atmeta viņu un savās sirdīs atgriezās Ēģiptē,</span> <span class="verse"><a name="40">40</a>Sacīdami Āronam: Darini mums dievus, kas mūs vadītu, jo mēs nezinām, kas noticis ar šo Mozu, kas izveda mūs no Ēģiptes zemes.</span> <span class="verse"><a name="41">41</a>Un tanīs dienās viņi darināja teļu, nesa elkam upuri un priecājās par savu roku darbu.</span> <span class="verse"><a name="42">42</a>Bet Dievs novērsās un atdeva tos debess karaspēka kalpībai, kā tas rakstīts pravieša grāmatā: Vai tu, Izraēļa nams, šajos četrdesmit gados tuksnesī man upurēji dzīvniekus un upura dāvanas? (Am.5,25)</span> <span class="verse"><a name="43">43</a>Jūs pieņēmāt Moloha telti un sava dieva Remfana zvaigzni, tēlus, ko darinājāt to pielūgšanai; un es jūs pārcelšu viņpus Babilonas. (Am.5,25-27)</span> <span class="verse"><a name="44">44</a>Derības telts bija ar mūsu tēviem tuksnesī, kā to pavēlēja Dievs, sacīdams Mozum, lai viņš to uztaisa pēc parauga, kādu tas redzēja.</span> <span class="verse"><a name="45">45</a>Mūsu tēvi, to paņēmuši, ar Jēzu ienesa pagānu daļā. Dievs tos izdzina mūsu tēvu vaiga priekšā līdz pat Dāvida dienām.</span> <span class="verse"><a name="46">46</a>Tas iemantoja žēlastību pie Dieva un lūdza, lai viņš atrastu mājokli Jēkaba Dievam.</span> <span class="verse"><a name="47">47</a>Tad Salomons uzcēla Viņam namu.</span> <span class="verse"><a name="48">48</a>Bet Visaugstākais nemājo rokām darinātos, kā to pravietis saka:</span> <span class="verse"><a name="49">49</a>Debess ir mans sēdeklis, bet zeme manu kāju paklājs. Kādu namu jūs man uzcelsiet, saka Kungs, vai kur ir mana atdusas vieta?</span> <span class="verse"><a name="50">50</a>Vai ne mana roka visu to darījusi? (Is.66,1-2)</span> <span class="verse"><a name="51">51</a>Jūs, stūrgalvji, ar neapgraizītajām sirdīm un ausīm! Jūs vienmēr pretojaties Svētajam Garam: kā jūsu tēvi, tā arī jūs.</span> <span class="verse"><a name="52">52</a>Kuru no praviešiem jūsu tēvi nav vajājuši? Viņi nonāvēja tos, kas iepriekš pasludināja Taisnīgā atnākšanu. Viņa nodevēji un slepkavas jūs esat tagad kļuvuši;</span> <span class="verse"><a name="53">53</a>Ar eņģeļu rīkojumu jūs esat bauslību saņēmuši, bet nepildījāt.</span> <span class="verse"><a name="54">54</a>To dzirdot, tie saskaitās savās sirdīs un grieza zobus uz viņu.</span> <span class="verse"><a name="55">55</a>Bet viņš, Svētā Gara pilns, uzlūkodams debesis, redzēja Dieva godību un Jēzu stāvam pie Dieva labās rokas,</span> <span class="verse"><a name="56">56</a>Un sacīja: Lūk, es redzu debesis atvērtas un Cilvēka Dēlu stāvam pie Dieva labās rokas.</span> <span class="verse"><a name="57">57</a>Bet tie, stiprā balsī kliegdami, aizbāza savas ausis un vienprātīgi uzbruka viņam.</span> <span class="verse"><a name="58">58</a>Un viņi akmeņiem nomētāja Stefanu, kas sauca un sacīja: Kungs Jēzu, pieņem manu garu!</span> <span class="verse"><a name="59">59</a>Un viņš, ceļos nometies, skaļā balsī sauca, sacīdams: Kungs, nepieskaiti tiem šo grēku! To sacījis, viņš aizmiga Kungā. Un Sauls piekrita viņa nonāvēšanai.</span> </p></div</div></div></body></html>