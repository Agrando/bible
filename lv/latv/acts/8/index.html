<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 8</strong></div><p><span class="verse"><a name="1">1</a>Bet tanī dienā notika liela Jeruzalemes baznīcas vajāšana; un visi, izņemot apustuļus, tika izklīdināti Jūdejas un Samarijas apvidos.</span> <span class="verse"><a name="2">2</a>Tad dievbijīgie vīri apbedīja Stefanu un ļoti viņu apraudāja.</span> <span class="verse"><a name="3">3</a>Bet Sauls postīja Baznīcu, iedams namos, tverot vīriešus un sievietes un nododot tos cietumā.</span> <span class="verse"><a name="4">4</a>Bet izklīdinātie staigāja apkārt, sludinādami Dieva vārdu.</span> <span class="verse"><a name="5">5</a>Tad Filips nogāja Samarijas pilsētā un sludināja tiem Kristu.</span> <span class="verse"><a name="6">6</a>Bet ļaudis uzmanīgi un vienprātīgi klausījās, ko Filips runāja, un redzēja zīmes, ko viņš darīja.</span> <span class="verse"><a name="7">7</a>Jo no daudziem, kas bija ļauno garu apsēsti, tie izgāja, stiprā balsī kliegdami; bet daudzi triekas skartie un tizlie tika izdziedināti.</span> <span class="verse"><a name="8">8</a>Un liels prieks bija tanī pilsētā.</span> <span class="verse"><a name="9">9</a>Bet kāds vīrs, vārdā Sīmanis, kas agrāk pilsētā bija burvis, krāpa Samarijas ļaudis, sacīdams, ka viņš esot kas liels.</span> <span class="verse"><a name="10">10</a>Viņu ievēroja visi: no maza līdz lielam, sacīdami: Šis ir tā sauktais lielais Dieva spēks.</span> <span class="verse"><a name="11">11</a>Bet viņi tāpēc to ievēroja, ka tas ilgu laiku ar savām burvībām tos bija apmulsinājis.</span> <span class="verse"><a name="12">12</a>Bet kad tie noticēja Filipam, kas sludināja Dieva valstību, vīrieši un sievietes tika kristīti Jēzus Kristus vārdā.</span> <span class="verse"><a name="13">13</a>Tad arī pats Sīmanis kļuva ticīgs un, pieņēmis kristību, piebiedrojās Filipam, bet viņš, redzēdams notiekam zīmes un lielus brīnumus, apmulsis brīnījās.</span> <span class="verse"><a name="14">14</a>Kad apustuļi, kas bija Jeruzalemē, izdzirda, ka Samarija pieņēmusi Dieva vārdu, tie sūtīja pie viņiem Pēteri un Jāni.</span> <span class="verse"><a name="15">15</a>Tie atnākuši lūdza Dievu par viņiem, lai tie saņemtu Svēto Garu.</span> <span class="verse"><a name="16">16</a>Jo Tas vēl ne pār vienu no viņiem nebija nācis, bet viņi bija kristīti tikai Kunga Jēzus vārdā.</span> <span class="verse"><a name="17">17</a>Tad viņi uzlika tiem rokas, un tie saņēma Svēto Garu.</span> <span class="verse"><a name="18">18</a>Bet Sīmanis, redzēdams, ka caur apustuļu roku uzlikšanu tiek dots Svētais Gars, piedāvāja tiem naudu,</span> <span class="verse"><a name="19">19</a>Sacīdams: Dodiet arī man šo varu, lai ikviens, kam es uzlikšu rokas, saņemtu Svēto Garu! Bet Pēteris sacīja viņam:</span> <span class="verse"><a name="20">20</a>Tava nauda lai iet ar tevi pazušanā, jo tu domāji Dieva dāvanu par naudu iemantot!</span> <span class="verse"><a name="21">21</a>Tev nav ne daļas, nedz mantojuma no šīs mācības, jo tava sirds nav taisnīga Dieva priekšā.</span> <span class="verse"><a name="22">22</a>Tāpēc atgriezies no šī sava ļaunuma un lūdz Dievu! Varbūt šī tavas sirds iedoma tiks tev piedota.</span> <span class="verse"><a name="23">23</a>Kā es redzu, tu esi žults rūgtuma pilns un netaisnības saitēs.</span> <span class="verse"><a name="24">24</a>Bet Sīmanis atbildēja, sacīdams: Lūdziet jūs Kungu par mani, lai nekas no tā, ko jūs sacījāt, nenāk pār mani!</span> <span class="verse"><a name="25">25</a>Tad viņi, Dieva vārdu apliecinājuši un pavēstījuši, griezās atpakaļ uz Jeruzalemi un vēl daudziem Samarijas apgabaliem sludināja evaņģēliju.</span> <span class="verse"><a name="26">26</a>Tad Kunga eņģelis sacīja Filipam: Celies un ej uz dienvidiem pa ceļu, kas ved no Jeruzalemes uz Gazu, kas ir tuksnešains!</span> <span class="verse"><a name="27">27</a>Viņš cēlās un aizgāja. Un, lūk, kāds vīrs no Etiopijas, einuhs, Etiopijas ķēniņienes Kandakes pilnvarnieks, kas pārvaldīja visas viņas mantnīcas, bija ieradies Jeruzalemē pielūgt Dievu.</span> <span class="verse"><a name="28">28</a>Un atceļā, sēdēdams savos ratos, viņš lasīja pravieti Isaju.</span> <span class="verse"><a name="29">29</a>Tad Gars sacīja Filipam: Ej un piebiedrojies šiem ratiem!</span> <span class="verse"><a name="30">30</a>Filips piesteidzies un izdzirdis viņu lasām pravieti Isaju, sacīja: Vai tu domā, ka saproti, ko tu lasi?</span> <span class="verse"><a name="31">31</a>Viņš sacīja: Kā lai es to varu, ja man neviens nepaskaidro? Un viņš lūdza Filipu iekāpt un apsēsties pie viņa.</span> <span class="verse"><a name="32">32</a>Bet Rakstu vieta, ko viņš lasīja, bija šī: It kā avs, ko veda nokaušanai, un kā jērs kluss cirpēja priekšā, tā Viņš neatvēra savu muti.</span> <span class="verse"><a name="33">33</a>Viņa pazemošanai tiesa tika atcelta. Kas izstāstīs Viņa cilti, jo Viņa dzīvība tiek paņemta no šīs zemes? (Is.53,7-8)</span> <span class="verse"><a name="34">34</a>Tad einuhs jautāja Filipam, sacīdams: Es tevi lūdzu, par ko pravietis to saka? Par sevi vai par kādu citu?</span> <span class="verse"><a name="35">35</a>Bet Filips, atdarījis savu muti, un iesākdams ar šiem Rakstiem, sludināja viņam Jēzu.</span> <span class="verse"><a name="36">36</a>Un viņi, ceļu turpinādami, nokļuva pie kāda ūdens; un einuhs sacīja: Lūk, ūdens! Kas mani kavē kristīties?</span> <span class="verse"><a name="37">37</a>Filips sacīja: Ja tu no visas sirds tici, tad to var. Un viņš atbildēja, sacīdams: Es ticu, ka Jēzus Kristus ir Dieva Dēls.</span> <span class="verse"><a name="38">38</a>Un viņš pavēlēja apturēt ratus, un viņi abi, Filips un einuhs, iekāpa ūdenī, un viņš to kristīja.</span> <span class="verse"><a name="39">39</a>Kad viņi izkāpa no ūdens, tā Kunga Gars aizrāva Filipu, un einuhs viņu vairs neredzēja, bet līksms turpināja ceļu.</span> <span class="verse"><a name="40">40</a>Bet Filips tika atrasts Azotā un, evaņģēliju sludinādams, pārstaigāja visas pilsētas, kamēr nonāca Cēzarejā.</span> </p></div</div></div></body></html>