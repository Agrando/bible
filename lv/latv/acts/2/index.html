<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 2</strong></div><p><span class="verse"><a name="1">1</a>Kad Vasarsvētku diena bija pienākusi, visi viņi bija kopā tanī pat vietā.</span> <span class="verse"><a name="2">2</a>Un piepeši no debesīm nāca rūkoņa, it kā stipra vēja pūsma, un piepildīja visu māju, kur tie sēdēja.</span> <span class="verse"><a name="3">3</a>Un viņiem parādījās mēles it kā no uguns, kas sadalījās un nolaidās uz ikviena no viņiem.</span> <span class="verse"><a name="4">4</a>Un visi tika Svētā Gara piepildīti un iesāka runāt dažādās valodās, kā Svētais Gars deva viņiem izrunāt.</span> <span class="verse"><a name="5">5</a>Bet Jeruzalemē dzīvoja jūdi, dievbijīgi vīri no visām tautām zem debess.</span> <span class="verse"><a name="6">6</a>Kad šī balss atskanēja, daudzi sanāca kopā un apjuka, jo ikviens dzirdēja tos runājam savā valodā.</span> <span class="verse"><a name="7">7</a>Un visi samulsa un brīnījās, sacīdami: Lūk, vai tie visi, kas runā, nav galilejieši?</span> <span class="verse"><a name="8">8</a>Un kā mēs ikviens dzirdējām savu valodu, kurā mēs dzimuši?</span> <span class="verse"><a name="9">9</a>Partieši un mēdieši, un elamitieši, un kas dzīvo Mezopotāmijā, Jūdejā un Kapadokijā, Pontā un Āzijā.</span> <span class="verse"><a name="10">10</a>Frīģijā un Pamfīlijā, Ēģiptē un Lībijas daļā ap Kirēni un ienācēji no Romas,</span> <span class="verse"><a name="11">11</a>Tāpat jūdi un prozelīti, krētieši un arābi; mēs dzirdējām viņus mūsu valodās sludinām Dieva lielos darbus.</span> <span class="verse"><a name="12">12</a>Un visi pārsteigti brīnījās, viens otram sacīdami: Ko tas nozīmē?</span> <span class="verse"><a name="13">13</a>Bet citi izsmiedami sacīja: Tie ir salda vīna pilni.</span> <span class="verse"><a name="14">14</a>Bet Pēteris, nostājies ar tiem vienpadsmit, paceltā balsī sacīja viņiem: Jūdejas vīri un visi, kas dzīvojat Jeruzalemē, lai tas jums zināms, un savām ausīm uzmaniet manus vārdus:</span> <span class="verse"><a name="15">15</a>Viņi nav iereibuši, kā jūs domājat, jo ir tikai dienas trešā stunda;</span> <span class="verse"><a name="16">16</a>Bet tas ir, ko pravietis Joēls sacīja:</span> <span class="verse"><a name="17">17</a>Tas būs pēdējās dienās, saka Kungs, es izliešu no sava Gara pār ikvienu miesu, un jūsu dēli un jūsu meitas pravietos, un jūsu jaunieši redzēs parādības, un jūsu sirmgalvji sapņos sapņus.</span> <span class="verse"><a name="18">18</a>Un arī pār saviem kalpiem un savām kalponēm es tanīs dienās izliešu no sava Gara, un viņi pravietos.</span> <span class="verse"><a name="19">19</a>Un es došu brīnumzīmes augšā pie debesīm un apakšā virs zemes: asinis un uguni, un dūmu kvēpus;</span> <span class="verse"><a name="20">20</a>Saule pārvērtīsies tumsā un mēness asinīs, iekams nāks Kunga lielā un redzamā diena.</span> <span class="verse"><a name="21">21</a>Un notiks, ka ikviens, kas Kunga vārdu piesauks, kļūs pestīts. (Jl.2,28-31)</span> <span class="verse"><a name="22">22</a>Izraēliešu vīri! Uzklausiet šos vārdus: Jēzu no Nācaretes, šo Vīru, ko Dievs jums apliecinājis spēkā un brīnumos, un zīmēs, ko Dievs caur Viņu darījis jūsu vidū, kā arī jūs to zināt,</span> <span class="verse"><a name="23">23</a>To jūs pēc Dieva noteiktā lēmuma un paredzes nodevāt un ar noziedznieku rokām piekalāt krustā, un nonāvējāt.</span> <span class="verse"><a name="24">24</a>Dievs Viņu, atbrīvodams no miroņu valsts ciešanām, uzmodināja, jo tai bija neiespējami Viņu paturēt.</span> <span class="verse"><a name="25">25</a>Jo Dāvids par Viņu saka: Es vienmēr redzēju Kungu savu acu priekšā, jo Viņš ir man pa labi, lai es nešaubītos.</span> <span class="verse"><a name="26">26</a>Tāpēc mana sirds priecājās, un mana mēle gavilēja, un arī mana miesa dusēs cerībā.</span> <span class="verse"><a name="27">27</a>Jo Tu neatstāsi manu dvēseli mirušo valstī, nedz dosi savam Svētajam redzēt satrūdēšanu.</span> <span class="verse"><a name="28">28</a>Tu man esi zināmus darījis dzīves ceļus, un ar līksmību Tu mani piepildīsi sava vaiga priekšā.</span> <span class="verse"><a name="29">29</a>Brāļi, es uzdrošinos ar jums vaļsirdīgi runāt par patriarhu Dāvidu, ka viņš ir nomiris un aprakts, un viņa kaps pie mums ir līdz šai dienai.</span> <span class="verse"><a name="30">30</a>Viņš bija pravietis un zināja, ka Dievs viņam zvērēdams apsolīja sēdināt viņa tronī vienu no tā miesas atvasēm. (Ps.131,11)</span> <span class="verse"><a name="31">31</a>Viņš, to paredzēdams, sacīja par Kristus augšāmcelšanos, jo Viņš netika atstāts mirušo valstī, nedz Viņa miesa redzēja satrūdēšanu. (Ps.15,10)</span> <span class="verse"><a name="32">32</a>Šo Jēzu Dievs cēla augšām, tam mēs visi esam liecinieki.</span> <span class="verse"><a name="33">33</a>Dieva labās rokas paaugstināts un no Tēva saņēmis Svētā Gara apsolījumu, Viņš izlēja to, ko jūs redzat un dzirdat.</span> <span class="verse"><a name="34">34</a>Jo Dāvids neuzgāja debesīs, bet pats sacīja: Kungs sacīja manam Kungam: sēdies pie manas labās rokas,</span> <span class="verse"><a name="35">35</a>Iekams es Tavus ienaidniekus lieku par paklāju Tavām kājām. (Ps.109,1)</span> <span class="verse"><a name="36">36</a>Tāpēc lai viss Izraēļa nams visnoteiktāk zina, ka Dievs padarīja Viņu par Kungu un Kristu, šo Jēzu, ko jūs sitāt krustā.</span> <span class="verse"><a name="37">37</a>Bet viņi, to dzirdot, satriektu sirdi, sacīja Pēterim un pārējiem apustuļiem: Brāļi, ko mums darīt?</span> <span class="verse"><a name="38">38</a>Un Pēteris viņiem sacīja: Gandariet par saviem grēkiem, un ikviens no jums lai kristās Jēzus Kristus vārdā jūsu grēku piedošanai, un jūs saņemsiet Svētā Gara dāvanu.</span> <span class="verse"><a name="39">39</a>Jo solījums pieder jums un jūsu bērniem, un visiem, kas tālu ir, kurus Kungs, mūsu Dievs, vēl aicinās.</span> <span class="verse"><a name="40">40</a>Vēl daudz citos vārdos viņš apliecināja un mācīja tos, sacīdams: Glābieties no šīs samaitātās cilts!</span> <span class="verse"><a name="41">41</a>Kas viņa vārdus pieņēma, tie kristījās; un tanī dienā pievienojās ap trīs tūkstoši dvēseļu.</span> <span class="verse"><a name="42">42</a>Un viņi pastāvēja apustuļu mācībā, maizes laušanas sadraudzībā un lūgšanā.</span> <span class="verse"><a name="43">43</a>Un ikvienai dvēselei bija bailes, jo apustuļi Jeruzalemē darīja daudzus brīnumus un zīmes, un lielas bailes pārņēma visus.</span> <span class="verse"><a name="44">44</a>Bet visi, kas ticēja, turējās kopā, un viss viņiem bija kopīgs.</span> <span class="verse"><a name="45">45</a>Viņi pārdeva savus īpašumus un mantu un izdalīja visiem, kā kuram vajadzēja.</span> <span class="verse"><a name="46">46</a>Viņi ik dienas vienprātīgi sanāca svētnīcā un mājās lauza maizi, un gavilējot ar vientiesīgu sirdi pieņēma barību,</span> <span class="verse"><a name="47">47</a>Godinādami Dievu un iegūdami žēlastību visā tautā. Bet Kungs ik dienas pievienoja viņiem tos, kam vajadzēja kļūt pestītiem.</span> </p></div</div></div></body></html>