<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 9</strong></div><p><span class="verse"><a name="1">1</a>Bet Sauls, vēl vienmēr dvesdams draudus un nāvi pār Kunga mācekļiem, gāja pie augstā priestera</span> <span class="verse"><a name="2">2</a>Un lūdza no viņa vēstules Damaskas sinagogām, lai šīs mācības vīriešus un sievietes, kurus atradīs, saistītus vestu uz Jeruzalemi.</span> <span class="verse"><a name="3">3</a>Un notika, viņam ceļojot, ka viņš tuvojās Damaskai; un piepeši gaisma no debesīm apspīdēja viņu.</span> <span class="verse"><a name="4">4</a>Un viņš, zemē nokritis, dzirdēja balsi sakām viņam: Saul, Saul, kāpēc tu mani vajā?</span> <span class="verse"><a name="5">5</a>Viņš sacīja: Kas tu esi, Kungs? Un Viņš: Es esmu Jēzus, ko tu vajā. Grūti tev pret dzenuli spert.</span> <span class="verse"><a name="6">6</a>Un viņš trīcēdams izbrīnā sacīja: Kungs, ko Tu gribi, lai es daru? Un Kungs sacīja viņam: Celies un ej pilsētā; un tur tev pateiks, kas tev jādara.</span> <span class="verse"><a name="7">7</a>Bet tie vīri, kas kopā ar viņu ceļoja, stāvēja kā mēmi, jo balsi viņi gan dzirdēja, bet nevienu neredzēja.</span> <span class="verse"><a name="8">8</a>Tad Sauls piecēlās no zemes un, acis atvēris, nekā neredzēja. Aiz rokām vezdami, tie ieveda viņu Damaskā.</span> <span class="verse"><a name="9">9</a>Un viņš tur bija trīs dienas nekā neredzēdams, neēdis un nedzēris.</span> <span class="verse"><a name="10">10</a>Bet Damaskā bija kāds māceklis, vārdā Ananija; un Kungs parādībā viņu uzrunāja: Ananij! Un tas sacīja: Šeit es esmu, Kungs.</span> <span class="verse"><a name="11">11</a>Un Kungs sacīja viņam: Celies un ej uz tā saukto Taisno ielu un uzmeklē Jūdas mājā tarsieti, vārdā Sauls, jo lūk, viņš tur lūdz Dievu.</span> <span class="verse"><a name="12">12</a>Un viņš redzēja vīrieti, vārdā Ananiju, kas ienāca un uzlika viņam rokas, lai tas atdabūtu redzi.</span> <span class="verse"><a name="13">13</a>Bet Ananija atbildēja: Kungs, es no daudziem esmu dzirdējis par šo vīru, cik daudz ļauna viņš Taviem svētajiem darījis Jeruzalemē;</span> <span class="verse"><a name="14">14</a>Un te viņam ir augsto priesteru pilnvara saistīt visus, kas piesauc Tavu vārdu.</span> <span class="verse"><a name="15">15</a>Tad Kungs sacīja viņam: Ej, jo viņš man ir izredzēts trauks, lai nestu manu vārdu pagāniem, ķēniņiem un Izraēļa bērniem.</span> <span class="verse"><a name="16">16</a>Jo es viņam rādīšu, cik daudz tam būs jācieš mana vārda dēļ.</span> <span class="verse"><a name="17">17</a>Un Ananija aizgāja un iegāja namā, un, uzlicis rokas, sacīja: Brāli, Saul, Kungs Jēzus, kas tev parādījās ceļā, pa kuru tu nāci, sūtīja mani, lai tu kļūtu redzīgs un Svētā Gara pilns.</span> <span class="verse"><a name="18">18</a>Un tūdaļ no viņa acīm nokrita it kā zvīņas; un viņš kļuva redzīgs. Viņš piecēlās un tika kristīts.</span> <span class="verse"><a name="19">19</a>Un viņš, pieņēmis barību, atspirga. Tad viņš dažas dienas palika pie mācekļiem, kas bija Damaskā.</span> <span class="verse"><a name="20">20</a>Un tūdaļ viņš sinagogās sludināja par Jēzu, ka Viņš ir Dieva Dēls.</span> <span class="verse"><a name="21">21</a>Bet visi, kas to dzirdēja, brīnījās un sacīja: Vai viņš nav tas, kas Jeruzalemē vajāja tos, kas piesauca šo vārdu? Un vai tāpēc viņš nav nācis šurp, lai tos saistītus vestu pie augstajiem priesteriem?</span> <span class="verse"><a name="22">22</a>Bet Sauls atspirga arvien vairāk un ienesa sajukumu jūdos, kas dzīvoja Damaskā, apstiprinādams, ka Šis ir Kristus.</span> <span class="verse"><a name="23">23</a>Kad pagāja vairākas dienas, jūdi kopīgi nolēma nonāvēt viņu.</span> <span class="verse"><a name="24">24</a>Bet Sauls uzzināja viņu viltību. Un tie sargāja vārtus dienu un nakti, lai viņu nonāvētu.</span> <span class="verse"><a name="25">25</a>Bet mācekļi, paņēmuši viņu, naktī nolaida grozā pāri mūrim un izglāba to.</span> <span class="verse"><a name="26">26</a>Nonācis Jeruzalemē, viņš mēģināja pievienoties mācekļiem, bet visi baidījās viņa, jo neticēja, ka viņš ir māceklis.</span> <span class="verse"><a name="27">27</a>Tad Barnaba, paņēmis viņu, aizveda pie apustuļiem un izstāstīja tiem, kā viņš ceļā redzēja Kungu, ka Viņš tam runāja un kā viņš Damaskā uzticīgi sludinājis Jēzus vārdā.</span> <span class="verse"><a name="28">28</a>Un viņš kopā ar tiem Jeruzalemē nāca un gāja, vaļsirdīgi sludinādams Kunga vārdā.</span> <span class="verse"><a name="29">29</a>Un viņš runāja ar pagāniem un pārrunāja ar grieķiem, bet tie meklēja viņu nonāvēt.</span> <span class="verse"><a name="30">30</a>Brāļi, to uzzinājuši, aizveda viņu uz Cēzareju un aizsūtīja uz Tarsu.</span> <span class="verse"><a name="31">31</a>Tad Baznīcai visā Jūdejā, Galilejā un Samarijā bija miers, un tā auga, dzīvodama Kunga bijībā un pilna Svētā Gara iepriecinājuma.</span> <span class="verse"><a name="32">32</a>Tad notika, ka Pēteris, apmeklēdams visus, nonāca pie svētajiem, kas dzīvoja Lidā.</span> <span class="verse"><a name="33">33</a>Tur viņš atrada kādu cilvēku, vārdā Aineju, kas astoņus gadus, triekas skarts, gulēja gultā.</span> <span class="verse"><a name="34">34</a>Un Pēteris sacīja viņam: Ainej, Kungs Jēzus Kristus tevi dziedina; celies un apklāj savu gultu! Un tūdaļ viņš piecēlās.</span> <span class="verse"><a name="35">35</a>Un viņu redzēja visi Lidas un Saronas iedzīvotāji, kas atgriezās pie Kunga.</span> <span class="verse"><a name="36">36</a>Bet Jopē bija kāda mācekle, vārdā Tabita, kas tulkojumā nozīmē stirna. Viņa bija bagāta labiem darbiem un dāvāja nabagiem dāvanas.</span> <span class="verse"><a name="37">37</a>Tanīs dienās notika, ka viņa saslima un nomira; un viņi to nomazgāja un nolika augštelpā.</span> <span class="verse"><a name="38">38</a>Bet tā kā Lida bija tuvu Jopei, mācekļi, izdzirduši, ka Pēteris atrodas tur, sūtīja divus vīrus pie viņa ar lūgumu, lai tas nekavējas atnākt pie viņiem.</span> <span class="verse"><a name="39">39</a>Tad Pēteris cēlās un aizgāja tiem līdz. Un kad viņš bija atnācis, tie uzveda viņu augštelpā; un visas atraitnes nostājās ap viņu, raudādamas un rādīdamas viņam svārkus un virsdrēbes, ko "Stirna" bija tām darinājusi.</span> <span class="verse"><a name="40">40</a>Kad visi bija izraidīti ārā, Pēteris, nometies ceļos, pielūdza Dievu un, pagriezies pret mironi, sacīja: Tabita, celies augšām! Un viņa atvēra savas acis un, Pēteri ieraudzījusi, atsēdās.</span> <span class="verse"><a name="41">41</a>Tad viņš, pasniedzis tai roku, to piecēla. Un viņš, saaicinājis svētos un atraitnes, rādīja tiem to dzīvu.</span> <span class="verse"><a name="42">42</a>Tas kļuva zināms visā Jopē, un daudzi ticēja uz Kungu.</span> <span class="verse"><a name="43">43</a>Un notika, ka viņš daudz dienas pavadīja Jopē pie kāda ādmiņa Sīmaņa.</span> </p></div</div></div></body></html>