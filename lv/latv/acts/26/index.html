<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/acts">Acts</a> &gt <strong>Chapter 26</strong></div><p><span class="verse"><a name="1">1</a>Agripa sacīja Pāvilam: Tev atļauts runāt par sevi. Tad Pāvils izstiepa roku un iesāka aizstāvēšanos.</span> <span class="verse"><a name="2">2</a>Es jūtos laimīgs, ķēniņ Agripa, ka es šodien varu aizstāvēties tavā priekšā pret visu, par ko jūdi mani apsūdz.</span> <span class="verse"><a name="3">3</a>Jo vairāk tāpēc, ka tu zini visas jūdu paražas un strīdus jautājumus; tāpēc es tevi lūdzu pacietīgi mani uzkausīt.</span> <span class="verse"><a name="4">4</a>Manu dzīvi no pat jaunības, kāda tā bijusi no sākuma manas tautas vidū Jeruzalemē, zina visi jūdi.</span> <span class="verse"><a name="5">5</a>Viņi pazīst mani no sākuma (ja tie gribētu liecināt), ka es esmu dzīvojis pēc mūsu reliģijas visstingrākā novirziena, būdams farizejs.</span> <span class="verse"><a name="6">6</a>Un tagad es stāvu tiesas priekšā par cerību uz apsolījumu, ko Dievs devis mūsu tēviem;</span> <span class="verse"><a name="7">7</a>To mūsu divpadsmit ciltis, dienām un naktīm kalpodamas, cer sasniegt. Šīs cerības dēļ, ķēniņ, jūdi mani apsūdz.</span> <span class="verse"><a name="8">8</a>Kāpēc jums šķiet neticami, ka Dievs uzmodina mirušos?</span> <span class="verse"><a name="9">9</a>Arī es domāju, ka man vajag Nācarieša Jēzus vārdam daudz pretoties.</span> <span class="verse"><a name="10">10</a>To es arī darīju Jeruzalemē. Saņēmis pilnvaras no augstajiem priesteriem, es daudzus no svētajiem ieslēdzu cietumos un viņu nonāvēšanai devu savu piekrišanu.</span> <span class="verse"><a name="11">11</a>Visās sinagogās, daudzkārt tos sodīdams, es piespiedu zaimot un, pārāk pret tiem trakodams, vajāju tos pat svešās pilsētās.</span> <span class="verse"><a name="12">12</a>Ar augsto priesteru pilnvaru un atļauju iedams šinī nolūkā uz Damasku,</span> <span class="verse"><a name="13">13</a>Ceļā dienas vidū, ķēniņ, es redzēju gaismu no debesīm, kas bija spožāka par sauli, apspīdam mani un tos, kas bija kopā ar mani.</span> <span class="verse"><a name="14">14</a>Kad mēs visi nokritām zemē, es dzrdēju balsi ebreju valodā man sakām: Saul, Saul, kāpēc tu mani vajā? Grūti tev spert dzenulim pretim.</span> <span class="verse"><a name="15">15</a>Tad es sacīju: Kungs, kas Tu esi? Kungs teica: Es esmu Jēzus, ko tu vajā.</span> <span class="verse"><a name="16">16</a>Bet celies un nostājies uz savām kājām, jo es tāpēc tev parādījos, lai ieceltu tevi par kalpu un liecinieku tam, ko es tev atklāšu,</span> <span class="verse"><a name="17">17</a>Izraudzīdamies tevi no tautas un pagāniem, pie kuriem es tevi tagad sūtu</span> <span class="verse"><a name="18">18</a>Atvērt viņu acis, lai tie no tumsas atgrieztos gaismā un no sātana varas pie Dieva, lai tie ticībā uz mani saņemtu grēku piedošanu un mantojumu svēto pulkā.</span> <span class="verse"><a name="19">19</a>Tāpēc, ķēniņ Agripa, es šai debesu parādībai nebiju nepaklausīgs,</span> <span class="verse"><a name="20">20</a>Bet es sludināju vispirms tiem, kas Damaskā un Jeruzalemē, un visā jūdu zemē, kā arī pagāniem, lai nožēlo grēkus un atgriežas pie Dieva, un dara darbus, kas ir grēku nožēlas cienīgi.</span> <span class="verse"><a name="21">21</a>Šī iemesla dēļ, kad biju svētnīcā, jūdi mani sagrāba un mēģināja nonāvēt.</span> <span class="verse"><a name="22">22</a>Bet Dieva palīdzības sargāts, es stāvu līdz šai dienai kā liecinieks maziem un lieliem, neko citu nesacīdams, kā vien to, ko pravieši un Mozus runājuši par to, kas notiks.</span> <span class="verse"><a name="23">23</a>Ka Kristum jācieš, ka Viņš pirmais no miroņiem augšāmcelsies, lai sludinātu gaismu savai tautai un pagāniem.</span> <span class="verse"><a name="24">24</a>Kad viņš tā runāja un aizstāvējās, Fēsts sacīja skaļā balsī: Neprātīgais Pāvil, daudzās mācības noved tevi līdz ārprātam!</span> <span class="verse"><a name="25">25</a>Tad Pāvils sacīja: Viscienīgākais Fēst, es neesmu ārprātīgs, bet es runāju patiesus un pādomātus vārdus,</span> <span class="verse"><a name="26">26</a>Jo to visu zina arī ķēniņš, uz kuru es vaļsirdīgi runāju. Es domāju, ka nekas no tā viņam nav apslēpts, jo tas nav noticis kādā nebūt kaktā.</span> <span class="verse"><a name="27">27</a>Ķēniņ Agripa, vai tu tici pravoešiem? Es zinu, ka tu tici.</span> <span class="verse"><a name="28">28</a>Tad Agripa sacīja Pāvilam: Tu gandrīz mani pārliecini kļūt par kristīgo.</span> <span class="verse"><a name="29">29</a>Un Pāvils sacīja: Lai Dievs dod, ka ne tikai gandrīz, bet pilnīgi nevien tu, bet arī visi, kas dzird, šodien kļūtu tādi, kāds es esmu, tikai bez šīm važām.</span> <span class="verse"><a name="30">30</a>Tad piecēlās ķēniņš un zemes pārvaldnieks, un Berenīke, un tie, kas kopā ar viņiem sēdēja.</span> <span class="verse"><a name="31">31</a>Aizgājuši tie sarunājās savā starpā, sacīdami: Šis cilvēks neko tādu nav darījis, ar ko būtu pelnījis nāvi vai važas.</span> <span class="verse"><a name="32">32</a>Bet Agripa sacīja Fēstam: Šo cilvēku varētu atbrīvot, ja viņš nebūtu pārsūdzējis ķeizaram.</span> </p></div</div></div></body></html>