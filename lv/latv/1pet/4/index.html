<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Ja Kristus cieta miesīgi, tad apbruņojieties arī jūs tādām pašām domām, jo tas, kas miesā cietis, ir beidzis grēkot,</span> <span class="verse"><a name="2">2</a>Lai atlikušo laiku miesīgi vairs nedzīvotu cilvēku kārībām, bet Dieva gribai.</span> <span class="verse"><a name="3">3</a>Jo pietiek, ka jūs pagājušā laikā izpildījāt pagānu gribu, nododamies netīrībām, kārībām, žūpošanai, rijībai, dzīrēm un noziedzīgai kalpošanai elkiem.</span> <span class="verse"><a name="4">4</a>Tāpēc viņi zaimodami brīnās, ka jūs nepiedalāties tanīs pašās nekrietnajās izlaidībās.</span> <span class="verse"><a name="5">5</a>Viņi dos atbildi Tam, kas sagatavojies tiesāt dzīvos un mirušos.</span> <span class="verse"><a name="6">6</a>Jo tādēļ arī mirušajiem evaņģēlijs sludināts, lai tie kā cilvēki tiktu tiesāti miesā, bet garā dzīvotu pēc Dieva prāta.</span> <span class="verse"><a name="7">7</a>Tomēr visam tuvojas gals. Tāpēc esiet saprātīgi un modri lūgšanās!</span> <span class="verse"><a name="8">8</a>Bet vairāk par visu pastāvīgi mīliet viens otru, jo mīlestība apklāj grēku daudzumu!</span> <span class="verse"><a name="9">9</a>Savstarpēji esiet viesmīlīgi bez kurnēšanas!</span> <span class="verse"><a name="10">10</a>Kā katrs dāvanu saņēmis, tā lai piešķir citam kā labi daždažādas Dieva žēlastības dalītāji!</span> <span class="verse"><a name="11">11</a>Ja kāds runā, tad kā Dieva vārdus, ja kāds kalpo, tad tanī spēkā, ko Dievs piešķir, lai visās lietās Dievs tiktu pagodināts caur Jēzu Kristu, kam gods un vara mūžu mūžos. Amen.</span> <span class="verse"><a name="12">12</a>Vismīļie, lai uguns pārbaudījums, kas jūsu pārbaudei dots, jūs neatsvešina, it kā jums notiktu kaut kas neparasts,</span> <span class="verse"><a name="13">13</a>Bet priecājieties, piedaloties Kristus ciešanās, lai jūs, arī Viņa godībai atklājoties, varētu līksmoties un priecāties.</span> <span class="verse"><a name="14">14</a>Ja jūs nievā Kristus vārda dēļ, tad jūs esat svētīgi, jo Dieva gods, godība un spēks, un Viņa Gars mīt pār jums.</span> <span class="verse"><a name="15">15</a>Neviens no jums lai necieš kā slepkava vai zaglis, vai zaimotājs, vai kas tiecas pēc sveša!</span> <span class="verse"><a name="16">16</a>Bet kas cieš kā kristīgais, lai nekaunās, bet lai pagodina Dievu šinī vārdā!</span> <span class="verse"><a name="17">17</a>Jo laiks tiesai iesākties no Dieva nama. Bet ja vispirms no mums, tad kāds gals tiem, kas netic Dieva evaņģēlijam?</span> <span class="verse"><a name="18">18</a>Un ja taisnīgais tikko būs izglābts, kur tad paliks bezdievis un grēcinieks?</span> <span class="verse"><a name="19">19</a>Tāpēc arī tie, kas cieš saskaņā ar Dieva gribu, labos darbos lai nodod savas dvēseles uzticīgajam Radītājam!</span> </p></div</div></div></body></html>