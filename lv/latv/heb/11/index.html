<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/heb">Hebrews</a> &gt <strong>Chapter 11</strong></div><p><span class="verse"><a name="1">1</a>Ticība ir paļāvība tam, uz ko cer, un pārliecība par to, ko neredz.</span> <span class="verse"><a name="2">2</a>Tanī senči kļuvuši slaveni.</span> <span class="verse"><a name="3">3</a>Ticībā mēs noprotam, ka ar Dieva vārdu pasaule radīta, ka no neredzamā cēlies redzamais.</span> <span class="verse"><a name="4">4</a>Ticības dēļ Ābels nesa Dievam labāku upuri nekā Kains; tās dēļ viņš saņēma liecību, ka viņš taisnīgs, jo Dievs liecinājis par viņa dāvanām: un tanī viņš, lai gan jau miris, vēl joprojām runā.</span> <span class="verse"><a name="5">5</a>Ticības dēļ Henohs tika paņemts, lai viņš nāves neredzētu, un viņu vairs neatrada, jo Dievs viņu paņēma. Pirms paņemšanas par viņu liecināts, ka viņš Dievam bijis patīkams.</span> <span class="verse"><a name="6">6</a>Bet bez ticības nav iespējams Dievam patikt. Jo tam, kas Dievam tuvojas, jātic, ka Viņš ir, un ka Viņš atalgos tos, kas Viņu meklē.</span> <span class="verse"><a name="7">7</a>Saņēmis aizrādījumu par to, kas vēl nebija redzams, Noass ticībā rūpīgi taisīja šķirstu sava nama glābšanai. Tās dēļ viņš nosodīja pasauli un kļuva taisnības mantinieks, kas nāk no ticības.</span> <span class="verse"><a name="8">8</a>Ticībā paklausīja tas, ka saucas Ābrahams, un gāja uz to vietu, ko viņam nācās saņemt mantojumā. Viņš gāja, nezinādams, kur aizies.</span> <span class="verse"><a name="9">9</a>Ticības dēļ viņš apmetās apsolītajā zemē kā svešinieks un dzīvoja teltīs kopā ar Īzāku un Jēkabu, tā paša apsolījuma līdzmantiniekiem;</span> <span class="verse"><a name="10">10</a>Jo viņš gaidīja pilsētu ar stipriem pamatiem, kuras cēlājs un nodibinātājs ir Dievs.</span> <span class="verse"><a name="11">11</a>Ticībā arī neauglīgā Sāra neraugoties uz vecumu, saņēma spēku kļūt māte, jo ticēja, ka Tas, kas solīja, ir uzticams.</span> <span class="verse"><a name="12">12</a>Tāpēc arī no viena (turklāt neauglīga) dzimuši tik daudzi kā debesu zvaigznes un kā neskaitāmas smiltis jūrmalā.</span> <span class="verse"><a name="13">13</a>Tie visi nomira ticībā, apsolīto nesaņēmuši; bet no tālienes tie Viņu redzēja un sveica, apliecinādami, ka viņi virs zemes ir ceļotāji un viesi.</span> <span class="verse"><a name="14">14</a>Tā runājot, tie aizrādīja, ka viņi meklē tēviju.</span> <span class="verse"><a name="15">15</a>Bet ja viņi būtu domājuši par to, no kurienes bija izgājuši, tad viņiem vēl bija laiks atgriezties.</span> <span class="verse"><a name="16">16</a>Bet tagad tie tiecas pēc labākas, tas ir, debesu. Tāpēc arī Dievs nekautrējas saukties par viņu Dievu, jo Viņš tiem sagatavoja pilsētu.</span> <span class="verse"><a name="17">17</a>Ticībā Ābrahams, kad tika pārbaudīts, nesa upurī vienīgo dēlu Īzāku. Viņš arī saņēma apsolījumus,</span> <span class="verse"><a name="18">18</a>Jo viņam tika sacīts: No Īzāka tev būs pēcnācēji. (1.Moz.21,12)</span> <span class="verse"><a name="19">19</a>Tad viņš domāja, ka Dievs spēj uzmodināt arī mirušos; tāpēc viņš to saņēma atpakaļ kā piemēru.</span> <span class="verse"><a name="20">20</a>Ticībā Īzāks svētīja nākotnei Jēkabu un Ezavu.</span> <span class="verse"><a name="21">21</a>Ticībā Jēkabs mirdams svētīja ikkatru Jāzepa dēlu un pielūdza Dievu, noliekdamies pār sava zižļa galu.</span> <span class="verse"><a name="22">22</a>Ticībā Jāzeps mirdams atgādināja par Izraēļa bērnu aizceļošanu un deva norādījumus par saviem kauliem.</span> <span class="verse"><a name="23">23</a>Ticībā vecāki slēpa Mozu pēc dzimšanas trīs mēnešus, jo redzēja, ka bērns ir skaists, un viņi nebijās ķēniņa pavēles.</span> <span class="verse"><a name="24">24</a>Ticības dēļ Mozus, uzaudzis liels, noliedza, ka viņš būtu faraona meitas dēls,</span> <span class="verse"><a name="25">25</a>Labāk izvēlēdamies ar Dieva tautu ciest apspiešanu, nekā no grēka smelt īslaicīgu baudu.</span> <span class="verse"><a name="26">26</a>Kristus pazemošanu viņš turēja par lielāku bagātību nekā Ēģiptes mantas, jo viņš skatījās uz atmaksu.</span> <span class="verse"><a name="27">27</a>Ticības dēļ viņš atstāja Ēģipti, nebīdamies no ķēniņa dusmām, jo, it kā neredzamo redzēdams, viņš izturēja.</span> <span class="verse"><a name="28">28</a>Ticības dēļ viņš svinēja pashu un apslacīšanu asinīm, lai pirmdzimušo postītājs tos neaiztiktu.</span> <span class="verse"><a name="29">29</a>Ticībā tie pārgāja Sarkano jūru kā sauszemi. Ēģiptieši to mēģināja, bet noslīka. (2 Moz 14,22)</span> <span class="verse"><a name="30">30</a>Ticībā, septiņas dienas apkārt ejot, sabruka Jērikas mūri.</span> <span class="verse"><a name="31">31</a>Ticības dēļ netikle Rahaba, miermīlīgi uzņemdama izlūkus, negāja bojā līdz ar neticīgajiem.</span> <span class="verse"><a name="32">32</a>Un ko vēl lai saku? Man pietrūkst laika stāstīt par Gideonu, Baraku, Samsonu, Jefti, Dāvidu, Samuēlu un praviešiem,</span> <span class="verse"><a name="33">33</a>Kas, pateicoties ticībai, uzvarēja valstis, darīja taisnīgus darbus, saņēma apsolījumus, aizdarīja lauvu mutes.</span> <span class="verse"><a name="34">34</a>Nodzēsa uguns spēku, izbēga zobens asmenim, pārvarēja slimības, bija stipri karā, uzvarēja svešu karaspēku;</span> <span class="verse"><a name="35">35</a>Sievietes atguva savus mirušos, uzmodinātus no miroņiem; bet citi, nodoti mokām, nepieņēma atbrīvošanu, lai iemantotu labāku augšāmcelšanos.</span> <span class="verse"><a name="36">36</a>Vēl citi izcieta izsmieklu šaustīšanu, pat arī važas un cietumu.</span> <span class="verse"><a name="37">37</a>Tie tika akmeņiem nomētāti, sazāģēti, kārdināti, mira zobena nonāvēti, staigāja apkārt aitu ādās, kazu ādās, ciezdami trūkumu, apspiesti, mocīti;</span> <span class="verse"><a name="38">38</a>Tie, kam pasaule nebija cienīga, maldījās tuksnešos, kalnos un alās, un zemes aizās.</span> <span class="verse"><a name="39">39</a>Un tie visi, pārbaudīti ticības apliecinājumā, nesaņēma apsolīto, tāpēc ka</span> <span class="verse"><a name="40">40</a>Dievs mums paredzējis kaut ko labāku, un tāpēc viņi bez mums izpildījumu nesasniedza.</span> </p></div</div></div></body></html>