<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Šis Melhizedeks, Salemas ķēniņš, visaugstākā Dieva priesteris izgāja pretim Ābrahamam, kad tas, satriecis ķēniņus, atgriezās atpakaļ, un svētīja viņu:</span> <span class="verse"><a name="2">2</a>Viņam arī Ābrahams piešķīra desmito daļu no visa; tulkojumā viņš vispirms ir taisnības ķēniņš, bet tad Salemas ķēniņš, tas ir, miera ķēniņš,</span> <span class="verse"><a name="3">3</a>Bez tēva, bez mātes, bez cilts grāmatas; viņam nav ne dienu sākuma, ne dzīves gala. Tā viņš pielīdzināms Dieva Dēlam un paliek priesteris uz mūžiem.</span> <span class="verse"><a name="4">4</a>Tāpēc skatieties, cik liels ir tas, kam pat patriarhs Ābrahams deva desmito daļu no labākā!</span> <span class="verse"><a name="5">5</a>Arī tiem Levi pēcnācējiem, kas saņem priesterību, ir pavēle saskaņā ar bauslību ņemt desmito daļu no tautas, tas ir, no saviem brāļiem, lai gan tie arī cēlušies no Ābrahama gurniem.</span> <span class="verse"><a name="6">6</a>Tā tas, kas neskaitās pie viņu cilts, ir ņēmis desmito daļu no Ābrahama un svētīja to, kam bija apsolījumi.</span> <span class="verse"><a name="7">7</a>Bez kādas pretrunas pārākais svētī mazāko.</span> <span class="verse"><a name="8">8</a>Jo šeit desmito daļu saņem mirstīgi cilvēki, bet tur tas, par kuru liecina, ka viņš dzīvs.</span> <span class="verse"><a name="9">9</a>Un (tā sakot) arī Levi, kas saņem desmito daļu, caur Ābrahamu bija aplikts ar desmito daļu,</span> <span class="verse"><a name="10">10</a>Jo viņš vēl atradās tēva gurnos, kad Melhizedeks to satika.</span> <span class="verse"><a name="11">11</a>Ja jau Levi priesterība (jo tauta tās laikā saņēma likumu) būtu nesusi pilnību, kāda vēl bija vajadzība celties citam priesterim saskaņā ar Melhizedeka iekārtu un nesaukties pēc Ārona iekārtas?</span> <span class="verse"><a name="12">12</a>Priesterībai mainoties, nepieciešami jāmainās arī likumam.</span> <span class="verse"><a name="13">13</a>Jo Tas, par ko šis tiek runāts, ir no citas cilts, no kuras neviens vēl nav kalpojis pie altāra.</span> <span class="verse"><a name="14">14</a>Jo zināms, ka mūsu Kungs cēlies no Jūdas cilts, kurai Mozus nekā nav norādījis par priesterību.</span> <span class="verse"><a name="15">15</a>Un tas kļūst vēl skaidrāk ar to, ka celsies cits priesteris, Melhizedekam līdzīgs,</span> <span class="verse"><a name="16">16</a>Kas tāds kļuvis ne miesīgā likuma un pavēles dēļ, bet neiznīcīgās dzīves spēkā.</span> <span class="verse"><a name="17">17</a>Jo apliecināts: Tu esi mūžam priesteris saskaņā ar Melhizedeka iekārtu.</span> <span class="verse"><a name="18">18</a>Tā iekšējais likums tik atcelts tā nespēka un nederības dēļ.</span> <span class="verse"><a name="19">19</a>Jo likums neko nav vedis pie pilnības, turpretī tiek ievesta lielāka cerība, ar kuru mēs tuvojamies Dievam.</span> <span class="verse"><a name="20">20</a>Un tas nenotiek bez zvēresta (jo citi kļuvuši priesteri bez zvēresta,</span> <span class="verse"><a name="21">21</a>Bet šis ar zvērestu caur To, kas Viņam teicis: Kungs zvērējis un nenožēlos, Tu esi priesteris mūžam).</span> <span class="verse"><a name="22">22</a>Tāpēc Jēzus kļuvis par daudz augstākas derības galvinieku.</span> <span class="verse"><a name="23">23</a>Un viņi gan daudzi kļuvuši priesteri, jo tiem nāve neatļāva pastāvīgi palikt,</span> <span class="verse"><a name="24">24</a>Bet Viņam priesterība neiznīcīga, tāpēc ka paliek mūžīgi.</span> <span class="verse"><a name="25">25</a>Tāpēc arī Viņš visos laikos spēj izglābt tos, kas caur Viņu tuvojas Dievam, vienmēr dzīvs būdams, lai mūs aizstāvētu.</span> <span class="verse"><a name="26">26</a>Jo vajadzēja, lai mums būtu tāds augstais priesteris: svēts, nevainīgs, neaptraipīts, atšķirts no grēciniekiem un augstāks par debesīm;</span> <span class="verse"><a name="27">27</a>Kam nevajag kā tiem priesteriem ik dienas upurēt dāvanas vispirms par saviem, pēc tam par tautas grēkiem; jo to Viņš darīja vienreiz, pats sevi upurēdams.</span> <span class="verse"><a name="28">28</a>Jo bauslība ieceļ par priesteriem cilvēkus, kam savas vājības, bet zvēresta vārds, kas nāca pēc bauslības, - mūžam pilnīgo Dēlu.</span> </p></div</div></div></body></html>