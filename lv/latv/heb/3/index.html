<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Tāpēc, svētie brāļi, debesu aicinājuma dalībnieki, skatieties uz mūsu apliecināšanas sūtni un augsto priesteri Jēzu,</span> <span class="verse"><a name="2">2</a>Kas ir uzticīgs Tam, kas Viņu iecēlis, tāpat kā Mozus bija visā Viņa namā.</span> <span class="verse"><a name="3">3</a>Viņš ir atzīts par lielāka goda cienīgu nekā Mozus par tik, par cik mājas cēlājam piekrīt lielāks gods nekā mājai.</span> <span class="verse"><a name="4">4</a>Katram namam ir savs cēlājs, bet Dievs ir visu radījis.</span> <span class="verse"><a name="5">5</a>Un Mozus gan bija uzticīgs visa Viņa namā kā kalps, lai apliecinātu to, kas jāsludina.</span> <span class="verse"><a name="6">6</a>Bet Kristus ir kā dēls savā namā. Mēs esam šis nams, ja līdz galam uzglabāsim nesatricinātu uzticību un cerības godību.</span> <span class="verse"><a name="7">7</a>Tāpēc Svētais Gars saka: Šodien, ja dzirdiet Viņa balsi,</span> <span class="verse"><a name="8">8</a>Neapcietiniet savas sirdis kā sarūgtinājuma un kārdināšanas dienā tuksnesī.</span> <span class="verse"><a name="9">9</a>Kur jūsu tēvi kārdināja mani pārbaudīdami, kaut gan redzēja manus darbus</span> <span class="verse"><a name="10">10</a>Četrdesmit gadus. Tāpēc es sašutu par šo cilti un sacīju: vienmēr viņi sirdī maldās, bet manus ceļus viņi neatzina.</span> <span class="verse"><a name="11">11</a>Tāpēc es zvērēju savās dusmās: Manā miera tie neieies. (Ps 94)</span> <span class="verse"><a name="12">12</a>Skatieties, brāļi, vai kādā no jums nav neticības ļaunā sirds, lai atkāptos no dzīvā Dieva,</span> <span class="verse"><a name="13">13</a>Bet pamudiniet viens otru diendienā, kamēr vēl saucas "šodien", ka grēka viltība nenocietina kādu no jums.</span> <span class="verse"><a name="14">14</a>Jo mēs esam kļuvuši Kristus līdzdalībnieki, ja tikai mēs paļāvības sākumu uz Viņu paturēsim stipru līdz galam.</span> <span class="verse"><a name="15">15</a>Kamēr sacīts: Šodien, ja Viņa balsi dzirdēsiet, neapcietiniet savas sirdis kā tanī sarūgtinājumā!</span> <span class="verse"><a name="16">16</a>Daži, to dzirdēdami, sarūgtinājās, bet ne visi, kas Mozus vadībā izgāja no Ēģiptes.</span> <span class="verse"><a name="17">17</a>Bet uz ko Viņš dusmojās četrdesmit gadus? Vai ne uz tiem, kas bija grēkojuši un kuru miesas tika izkaisītas tuksnesī?</span> <span class="verse"><a name="18">18</a>Bet par kuriem Viņš zvērēja, ka tie neieies Viņa mierā; vai ne par tiem, kas bija neticīgi?</span> <span class="verse"><a name="19">19</a>Un mēs redzam, ka viņi nevarēja ieiet savas neticības dēļ.</span> </p></div</div></div></body></html>