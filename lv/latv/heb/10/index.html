<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Jo bauslība aptver tikai nākamo labumu ēnu, ne pašas īstenības tēlu. Tāpēc, tā nekad nespēj ik gadus ar tiem pašiem upuriem, ko nepārtraukti upurē, padarīt pilnīgus tos, kas tuvojas.</span> <span class="verse"><a name="2">2</a>Citādi būtu jau mitējušies upurēt, jo upurētāji, reiz šķīstīti, neapzinātos vairs nekādus grēkus.</span> <span class="verse"><a name="3">3</a>Bet ar tiem gads gadā notiek grēku pieminēšana,</span> <span class="verse"><a name="4">4</a>Jo vēršu un āžu asinis grēkus piedot nespēj.</span> <span class="verse"><a name="5">5</a>Tāpēc, pasaulē ienākdams, Viņš saka: Upurus un dāvanas Tu negribēji, bet miesu Tu man sagatavoji;</span> <span class="verse"><a name="6">6</a>Dedzināmie upuri par grēkiem Tev nepatika.</span> <span class="verse"><a name="7">7</a>Tad es sacīju: Lūk, es nāku. Grāmatas sākumā par mani rakstīts, lai es izpildītu, Dievs, Tavu prātu. (Ps 39)</span> <span class="verse"><a name="8">8</a>Agrāk Viņš sacīja: Upurus un dāvanas, un dedzināmos upurus par grēkiem, un upurus, kas saskaņā ar bauslību tiek upurēti, Tu negribēji, un tie Tev nepatika.</span> <span class="verse"><a name="9">9</a>Tad es sacīju: Lūk, es nāku, lai piepildītu, Dievs, Tavu prātu. Tā Viņš atceļ pirmo, lai nodibinātu nākošo.</span> <span class="verse"><a name="10">10</a>Šinī gribā mēs esam svētīti ar vienreizējo Jēzus Kristus miesas uzupurēšanu.</span> <span class="verse"><a name="11">11</a>Un katrs priesteris gan ik dienas stāv kalpodams un bieži tos pašus upurus upurēdams, kas nekad nespēj izdeldēt grēkus.</span> <span class="verse"><a name="12">12</a>Bet Viņš, vienu upuri par grēkiem upurējis, mūžīgi sēž pie Dieva labās rokas,</span> <span class="verse"><a name="13">13</a>Joprojām gaidīdams, kamēr Viņa ienaidnieki tiks likti par pameslu Viņa kājām,</span> <span class="verse"><a name="14">14</a>Jo ar vienu upuri Viņš uz mūžiem padarīja pilnīgus svētdarāmos.</span> <span class="verse"><a name="15">15</a>Bet arī Svētais Gars mums liecina, jo Viņš pēc tam sacījis:</span> <span class="verse"><a name="16">16</a>Šī ir tā derība, ko es pēc tām dienām ar viņiem nodibināšu, saka Kungs: Es savus likumus došu viņu sirdīs un ierakstīšu tos viņu prātā,</span> <span class="verse"><a name="17">17</a>Un viņu grēkus un netaisnības es vairs jau nepieminēšu.</span> <span class="verse"><a name="18">18</a>Bet kur tie piedoti, tur vairs nav upura par grēku.</span> <span class="verse"><a name="19">19</a>Tātad, brāļi, Jēzus asins dēļ mums ir cerība ieiet vissvētākajā.</span> <span class="verse"><a name="20">20</a>Uz turieni Viņš mums sagatavojis jaunu un dzīvu ceļu caur priekškaru, tas ir, savu miesu;</span> <span class="verse"><a name="21">21</a>Un tā kā mums ir augstais priesteris pār Dieva namu,</span> <span class="verse"><a name="22">22</a>Tad tuvosimies patiesu sirdi, ticības pilnībā, apslacināti sirdīs un brīvi no ļaunas sirdsapziņas, un miesu nomazgājuši tīrā ūdenī.</span> <span class="verse"><a name="23">23</a>Turēsim nesatricināmi savu cerības apliecinājumu (jo uzticams ir Tas, kas apsolījis)!</span> <span class="verse"><a name="24">24</a>Un vērosim cits citu, lai pamudinātos mīlestībā un labajos darbos!</span> <span class="verse"><a name="25">25</a>Neatstāsim savas sanāksmes, kā daži paraduši, nepamudinādami viens otru jo vairāk redzot, ka tā diena tuvojas.</span> <span class="verse"><a name="26">26</a>Un ja mēs, patiesības atziņu saņēmuši, apzināti grēkojam, tad vairs neatliek upuris par grēkiem,</span> <span class="verse"><a name="27">27</a>Bet gan šausmīgas tiesas gaidīšana un uguns niknums, kas aprīs pretiniekus.</span> <span class="verse"><a name="28">28</a>Kas atmeta Mozus likumu, tam, diviem vai trim lieciniekiem liecinot, bez žēlastības bija jāmirst.</span> <span class="verse"><a name="29">29</a>Kā jums šķiet, cik gan smagāku sodu pelna tas, kas Dieva Dēlu kājām mītu un derības asinis, kurās tas svētīts, turētu par nesvētām, un žēlastības Garu nievātu?</span> <span class="verse"><a name="30">30</a>Jo mēs pazīstam To, kas teicis: Atriebšana pieder man, es atmaksāšu; un atkal: Kungs tiesās savu tautu.</span> <span class="verse"><a name="31">31</a>Šausmīgi ir krist dzīvā Dieva rokās!</span> <span class="verse"><a name="32">32</a>Bet atminieties agrākās dienas, kad jūs apgaismoti izturējāt lielu ciešanu cīņu.</span> <span class="verse"><a name="33">33</a>Arī jūs atklātībā bijāt nodoti zaimiem un mokām, arī bijāt līdzdalībnieki tiem, kam tāpat notika.</span> <span class="verse"><a name="34">34</a>Jo jūs esat cietumniekiem līdzcietuši, un jūsu mantas nolaupīšanu uzņēmāt ar prieku, apzinādamies, ka jums ir labāka un paliekama manta.</span> <span class="verse"><a name="35">35</a>Tāpēc nezaudējiet savu paļāvību, jo tai ir liela alga.</span> <span class="verse"><a name="36">36</a>Jo pacietība jums nepieciešama, lai, Dieva prātu izpildījuši, iemantotu apsolījumu.</span> <span class="verse"><a name="37">37</a>Un vēl neilgi, tad nāks un nekavēsies Tas, kam jānāk.</span> <span class="verse"><a name="38">38</a>Bet mans taisnīgais dzīvo no ticības, un tas nepatiks manai dvēselei, ja viņš atkāptos.</span> <span class="verse"><a name="39">39</a>Tomēr mēs neesam izmisuma bērni, kas iet pazušanā, bet mums ir ticība dvēseles pestīšanai.</span> </p></div</div></div></body></html>