<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/jas">James</a> &gt <strong>Chapter 1</strong></div><p><span class="verse"><a name="1">1</a>Jēkabs, Dieva un mūsu Kunga Jēzus Kristus kalps, sveicina divpadsmit ciltis, kas dzīvo izklīdinātas.</span> <span class="verse"><a name="2">2</a>Mani brāļi, uzskatiet to kā lielu prieku, ka jūs piemeklē dažādi kārdinājumi,</span> <span class="verse"><a name="3">3</a>Zinādami, ka jūsu ticības pārbaudīšana rada pacietību!</span> <span class="verse"><a name="4">4</a>Bet pacietība parādās pilnīgā darbā, lai jūs būtu pilnīgi, nepeļami un bez kādiem trūkumiem.</span> <span class="verse"><a name="5">5</a>Ja kādam no jums trūkst gudrības, lai izlūdzas to no Dieva, kas visiem dod bagātīgi un bez pārmetumiem, un tā viņam tiks dota.</span> <span class="verse"><a name="6">6</a>Bet lai lūdz ticībā, nemaz nešaubīdamies, jo, kas šaubās, tas līdzīgs jūras vilnim, ko vējš dzenā un mētā.</span> <span class="verse"><a name="7">7</a>Lai tāds cilvēks nedomā kaut ko no Kunga saņemt.</span> <span class="verse"><a name="8">8</a>Vīrs, kam dalīta dvēsele, ir nepastāvīgs visos savos ceļos.</span> <span class="verse"><a name="9">9</a>Bet lai pazemīgais brālis lepojas savā paaugstināšanā,</span> <span class="verse"><a name="10">10</a>Bet bagātais savā pazemībā, jo kā zāles zieds viņš izzudīs.</span> <span class="verse"><a name="11">11</a>Jo saule uzlēca savā karstumā un izkaltēja zāli, un tās zieds nokrita, un tās vaiga skaistums gāja bojā. Tāpat bagātais nonīks savās gaitās.</span> <span class="verse"><a name="12">12</a>Svētīgs tas vīrs, kas panes pārbaudījumus, jo pārbaudīts tas saņems dzīvības kroni, ko Dievs apsolīja tiem, kas Viņu mīl.</span> <span class="verse"><a name="13">13</a>Neviens kārdināšanā lai nesaka, ka Dievs to kārdina, jo Dievu nevar kārdināt uz ļaunu, un Viņš nevienu nekārdina.</span> <span class="verse"><a name="14">14</a>Bet katru kārdina viņa paša kārība, kas to vilina un valdzina.</span> <span class="verse"><a name="15">15</a>Pēc tam kārība, kad tā ieņēmusies, dzemdē grēku, bet padarītais grēks dzemdē nāvi.</span> <span class="verse"><a name="16">16</a>Tādēļ nemaldieties, mani mīļie brāļi!</span> <span class="verse"><a name="17">17</a>Katrs labs devums un katra pilnīga dāvana nāk no augšienes. Tā nāk no gaismas Tēva, kurā nav pārmaiņas, nedz pārgrozības ēnas.</span> <span class="verse"><a name="18">18</a>Labprātīgi Viņš mūs dzemdinājis ar patiesības vārdu, lai mēs būtu Viņa radījumu pirmdzimtie.</span> <span class="verse"><a name="19">19</a>Ziniet, mani mīļie brāļi: katrs cilvēks, lai čakls klausīties, bet lēns runāt un lēns dusmoties.</span> <span class="verse"><a name="20">20</a>Jo cilvēka dusmas nesagādā Dieva taisnību.</span> <span class="verse"><a name="21">21</a>Tāpēc, atmezdami katru netīrību un ļaunuma pārpilnību, lēnprātībā saņemiet iesēto vārdu, kas var izglābt jūsu dvēseles!</span> <span class="verse"><a name="22">22</a>Esiet vārda izpildītāji, bet ne tikai klausītāji, paši sevi apmānīdami,</span> <span class="verse"><a name="23">23</a>Jo, ja kāds ir vārda klausītājs, bet ne izpildītājs, tas līdzīgs vīram, kas skata savus sejas vaibstus spogulī.</span> <span class="verse"><a name="24">24</a>Sevi aplūkojis, tas aiziet un tūliņ aizmirst, kāds viņš bija.</span> <span class="verse"><a name="25">25</a>Bet kas uzmanīgi ieskatās pilnīgās brīvības likumā un paliek tanī, tas nav palicis aizmāršīgs klausītājs, bet darba darītājs, tas būs svētīgs savā darbībā.</span> <span class="verse"><a name="26">26</a>Ja kāds domā, ka tas ir dievbijīgs, un nesavalda savu mēli, bet maldina savu sirdi, tad viņa dievbijība ir tukša.</span> <span class="verse"><a name="27">27</a>Tīra un neaptraipīta dievbijība Dieva Tēva priekšā ir tad, ja apmeklē bēdās bāreņus un atraitnes un sevi pasargā neaptraipītu no šīs pasaules.</span> </p></div</div></div></body></html>