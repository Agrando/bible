<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/jas">James</a> &gt <strong>Chapter 4</strong></div><p><span class="verse"><a name="1">1</a>No kurienes kari un strīdi jūsu starpā? Vai ne no turienes, no jūsu kārībām, kas karo jūsu locekļos?</span> <span class="verse"><a name="2">2</a>Jūs iekārojat, bet jums nav; jūs slepkavojat un ienīstat, bet nevarat iegūt; jūs strīdaties un karojat, bet jums nav, jo jūs nelūdzat Dievu.</span> <span class="verse"><a name="3">3</a>Jūs lūdzat, bet nesaņemat, jo jūs ļauni lūdzat, lai to izlietotu savām kārībām.</span> <span class="verse"><a name="4">4</a>Jūs, laulības pārkāpēji! Vai jūs nezināt, ka šīs pasaules draudzība ir ienaidā ar Dievu? Un kas gribētu būt šīs pasaules draugs, tas paliek Dievam ienaidnieks.</span> <span class="verse"><a name="5">5</a>Vai jūs domājat, ka Raksti veltīgi saka: Līdz greizsirdībai iekāro gars, kas mājo jūsos?</span> <span class="verse"><a name="6">6</a>Bet Viņš dod lielāku žēlastību; tādēļ sacīts: Dievs pretojas lepniem, bet pazemīgiem dod žēlastību (Sak 3,34)</span> <span class="verse"><a name="7">7</a>Tādēļ esiet padevīgi Dievam, un pretojieties velnam, un tas bēgs no jums.</span> <span class="verse"><a name="8">8</a>Tuvojieties Dievam, un Viņš tuvosies jums. Šķīstījiet rokas, grēcinieki, un tīriet savas sirdis, jūs, dalītie dvēselē!</span> <span class="verse"><a name="9">9</a>Sajūtiet savu niecību, sērojiet un raudiet; jūsu smiekli lai pārvēršas sērās, bet jūsu prieks - skumjās!</span> <span class="verse"><a name="10">10</a>Pazemojieties Kunga priekšā, tad Viņš jūs paaugstinās.</span> <span class="verse"><a name="11">11</a>Neaprunājiet, brāļi, cits citu! Kas savu brāli aprunā vai savu brāli tiesā, tas aprunā likumu un tiesā likumu. Bet ja tu likumu tiesā, tad tu neesi likuma pildītājs, bet tiesātājs.</span> <span class="verse"><a name="12">12</a>Viens ir Likumdevējs un Tiesātājs, kas var pazudināt un glābt.</span> <span class="verse"><a name="13">13</a>Bet kas tu esi, kas tiesā tuvāko? Lūk, jūs, kas sakāt: Šodien vai rīt mēs dosimies uz to pilsētu un pavadīsim tur kādu gadu, tirgosimies un gūsim peļņu.</span> <span class="verse"><a name="14">14</a>Jūs neziniet, kas būs rīt.</span> <span class="verse"><a name="15">15</a>Jo kas ir jūsu dzīve? Garaiņi, kas īsu brīdi redzami un tad izzūd. Tai vietā jums būtu jāsaka: Ja Kungam labpatiksies un dzīvi būsim, tad darīsim to vai citu.</span> <span class="verse"><a name="16">16</a>Bet tagad jūs savā augstprātībā lielaties. Katra tāda lielība ir ļauna.</span> <span class="verse"><a name="17">17</a>Kas zina labu darīt, bet to nedara, tam ir grēks.</span> </p></div</div></div></body></html>