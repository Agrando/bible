<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/jas">James</a> &gt <strong>Chapter 5</strong></div><p><span class="verse"><a name="1">1</a>Klausieties, bagātie, raudiet un vaimanājiet par tām nelaimēm, kas jums tuvojas!</span> <span class="verse"><a name="2">2</a>Jūsu bagātība ir sapuvusi un jūsu drēbes ir saēdušas kodes.</span> <span class="verse"><a name="3">3</a>Jūsu zelts un sudrabs ir sarūsējis, un to rūsa būs liecība pret jums un saēdīs jūsu miesas kā uguns. Jūs esat sev sakrājuši dusmas pēdējās dienās.</span> <span class="verse"><a name="4">4</a>Lūk, alga, atrauta strādniekiem, kas nopļāva jūsu laukus, sauc; un viņu saucieni sasnieguši Kunga Sabaota ausis.</span> <span class="verse"><a name="5">5</a>Virs zemes jūs dzīrojāt un savas sirdis barojāt izpriecām kaujamai dienai.</span> <span class="verse"><a name="6">6</a>Jūs notiesājāt un nonāvējāt Taisnīgo, un Viņš jums nepretojās.</span> <span class="verse"><a name="7">7</a>Esiet pacietīgi, brāļi, līdz Kunga atnākšanai! Lūk, zemkopis gaida dārgo zemes augli, pacietīgi ilgodamies, kamēr tas saņems agro un vēlo lietu.</span> <span class="verse"><a name="8">8</a>Tāpēc arī jūs esiet pacietīgi un stipriniet savas sirdis, jo Kunga atnākšana ir tuvu!</span> <span class="verse"><a name="9">9</a>Negaudieties, brāļi, viens par otru, lai netiktu tiesāti! Lūk, tiesnesis stāv durvju priekšā!</span> <span class="verse"><a name="10">10</a>Brāļi, neveiksmēs, ciešanās un pacietībai ņemiet priekšzīmi no praviešiem, kas runāja Kunga vārdā.</span> <span class="verse"><a name="11">11</a>Lūk, mēs teicam svētīgus tos, kas izcietuši. Jūs dzirdējāt, par Ījaba pacietību un redzējāt, kāds bija Kunga gala mērķis, jo Kungs ir žēlsirdīgs un apžēlotājs.</span> <span class="verse"><a name="12">12</a>Vispirms, mani brāļi, nezvēriet ne pie debesīm, ne pie zemes, ne citu kādu zvērestu. Jūsu runai jābūt: jā-jā, nē-nē, lai jūs netiktu tiesāti.</span> <span class="verse"><a name="13">13</a>Ja kāds no jums skumst, lai lūdz Dievu! Ja kādam labs prāts, tas lai dzied psalmus!</span> <span class="verse"><a name="14">14</a>Ja kāds no jums slimo, lai tas aicina Baznīcas priesterus, lai tie par viņu lūdz Dievu, svaidīdami ar eļļu Kunga vārdā!</span> <span class="verse"><a name="15">15</a>Un ticīgā lūgšana izglābs slimnieku, un Kungs viņu pacels; un, ja viņš būtu grēkojis viņam tiks piedots.</span> <span class="verse"><a name="16">16</a>Izsūdziet cits citam savus grēkus un lūdziet Dievu cits par citu, lai tiktu pestīti, jo daudz spēj neatlaidīga, taisnīga lūgšana!</span> <span class="verse"><a name="17">17</a>Elijs bija mums līdzīgs cilvēks, padots ciešanām. Tas sirsnīgi lūdza Dievu, lai lietus nelītu, un nelija virs zemes trīs gadus un sešus mēnešus.</span> <span class="verse"><a name="18">18</a>Un atkal viņš lūdza Dievu, un debess deva lietu, un zeme nesa savus augļus. (3 Ķēn 17,1; 18,45)</span> <span class="verse"><a name="19">19</a>Mani brāļi, ja kāds no jums nomaldīsies no patiesības, un kāds viņu atgriež,</span> <span class="verse"><a name="20">20</a>Lai tas, kas atgriezis grēcinieku no viņa maldu ceļa, zina, ka izglābs tā dvēseli no nāves un segs daudz grēku.</span> </p></div</div></div></body></html>