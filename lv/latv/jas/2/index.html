<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/jas">James</a> &gt <strong>Chapter 2</strong></div><p><span class="verse"><a name="1">1</a>Mani brāļi, mūsu godības Kunga Jēzus Kristus ticību nevērtējiet pēc personas stāvokļa!</span> <span class="verse"><a name="2">2</a>Jo ja jūsu sanāksmē ienāktu tīrās drēbēs vīrs, kam zelta gredzens, bet ienāktu arī nabadzīgs netīrā tērpā,</span> <span class="verse"><a name="3">3</a>Un jūs uzlūkotu to, kam greznas drēbes, un tam sacītu: Tu nosēdies šeit ērti, bet trūcīgajam sacītu: Tu nostājies tur vai nosēdies pie manu kāju soliņa!</span> <span class="verse"><a name="4">4</a>Vai tad jūs sevi nenovērtētu un nekļūtu ļaundomīgi tiesneši?</span> <span class="verse"><a name="5">5</a>Klausieties, mani mīļie brāļi, vai Dievs tos, kas šinī pasaulē trūcīgi, nav izvēlējies par bagātiem ticībā un mantiniekiem tai valstij, ko Dievs apsolījis tiem, kas Viņu mīl?</span> <span class="verse"><a name="6">6</a>Bet jūs nicināt trūcīgo. Vai bagātie ar varu jūs neapspiež, un vai tie nevelk jūs tiesās?</span> <span class="verse"><a name="7">7</a>Vai viņi nav tie, kas zaimo labo vārdu, kādā jūs saucaties?</span> <span class="verse"><a name="8">8</a>Bet ja jūs pildāt Rakstu ķēnišķo likumu: Mīli savu tuvāko kā sevi pašu, tad jūs labi darāt.</span> <span class="verse"><a name="9">9</a>Bet ja jūs uzlūkojat personas, tad jūs grēkojat, un likums jūs atzīst par pārkāpējiem.</span> <span class="verse"><a name="10">10</a>Ja kas izpildītu visu likumu, bet noziegtos pret vienu, tas vainojams pret visu.</span> <span class="verse"><a name="11">11</a>Jo kas sacījis: Nepārkāp laulību, tas arī teicis: Nenokauj! Ja nu tu nepārkāp laulību, bet nokauj, tu esi likuma pārkāpējs.</span> <span class="verse"><a name="12">12</a>Tā runājiet un tā dariet, kā tie, ko tiesās brīvības likums,</span> <span class="verse"><a name="13">13</a>Jo tiesa nežēlīga tiem, kas neparāda žēlsirdību. Bet žēlsirdība pārsniedz tiesu.</span> <span class="verse"><a name="14">14</a>Kāds labums, mani brāļi, ja kāds teiks, ka tam ticība, bet nav darbu? Vai ticība varēs viņu izglābt?</span> <span class="verse"><a name="15">15</a>Ja brālis un māsa ir kaili un tiem trūkst ikdienišķā uztura,</span> <span class="verse"><a name="16">16</a>Un ja kāds no jums viņiem teiks: Ejiet mierā, sildieties un paēdiet, bet nedos viņiem to, kas miesai nepieciešams, ko tas palīdzēs?</span> <span class="verse"><a name="17">17</a>Tāpat arī ticība pati sevī ir mirusi, ja tai nav darbu.</span> <span class="verse"><a name="18">18</a>Bet ja kāds teiks: Tev ir ticība, bet man darbi. Parādi man savu ticību bez darbiem, un es tev parādīšu savu ticību darbos.</span> <span class="verse"><a name="19">19</a>Tu tici, ka ir viens Dievs, tu labi dari; arī ļaunie gari tic un dreb.</span> <span class="verse"><a name="20">20</a>Bet vai gribi zināt, tukšais cilvēk, ka ticība bez darbiem ir mirusi?</span> <span class="verse"><a name="21">21</a>Vai darbi neattaisnoja Ābrahamu, mūsu tēvu, kad upurēja savu dēlu Īzāku uz altāra?</span> <span class="verse"><a name="22">22</a>Tu redzi, ka ticība līdzdarbojusies viņa darbiem, un darbos ticība sasniedza pilnību.</span> <span class="verse"><a name="23">23</a>Ābrahams ticēja uz Dievu, un tas viņam tika pieskaitīts taisnībai, un viņš tika nosaukts Dieva draugs. (1 Moz 15,6)</span> <span class="verse"><a name="24">24</a>Vai redzat, ka darbos cilvēks tiek taisnots, bet ne ticībā vien?</span> <span class="verse"><a name="25">25</a>Līdzīgi arī Rahaba, netikle, vai ne darbos tika taisnota, uzņemdama sūtņus un pa citu ceļu izlaizdama?</span> <span class="verse"><a name="26">26</a>Jo kā miesa bez gara mirusi, tā arī ticība bez darbiem mirusi.un ir savaldījusi cilvēka daba.</span> </p></div</div></div></body></html>