<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 5</strong></div><p><span class="verse"><a name="1">1</a>Un Viņš, izgājis no turienes, gāja uz savu dzimteni; un Viņa mācekļi sekoja Viņam.</span> <span class="verse"><a name="2">2</a>Un, kad atnāca sabats, Viņš sāka mācīt sinagogā; un daudzi, Viņu dzirdēdami, brīnījās par Viņa mācību, sacīdami: No kurienes Viņam tas viss? Un kas tā par gudrību, kas Viņam dota, un tādi brīnumi, kas notiek ar Viņa rokām?</span> <span class="verse"><a name="3">3</a>Vai Viņš nav galdnieks, Marijas dēls, Jēkaba un Jāzepa, un Jūdas, un Sīmaņa brālis? Un vai Viņa māsas nav šeit pie mums? Un tie ieļaunojās no Viņa.</span> <span class="verse"><a name="4">4</a>Un Jēzus sacīja viņiem: Nekur pravietis nav bez cieņas, izņemot savu dzimteni, savu māju un savus radus.</span> <span class="verse"><a name="5">5</a>Un Viņš tur nevarēja darīt nevienu brīnumu, tik vien nedaudzus slimniekus Viņš dziedināja, uzlikdams rokas.</span> <span class="verse"><a name="6">6</a>Un Viņš brīnījās par viņu neticību; un mācīdams Viņš apstaigāja apkārtnes miestus.</span> <span class="verse"><a name="7">7</a>Un Viņš aicināja tos divpadsmit, un sāka tos sūtīt pa diviem, un deva tiem varu pār nešķīstajiem gariem.</span> <span class="verse"><a name="8">8</a>Un Viņš pavēlēja tiem nekā neņemt ceļā līdz: ne somu, ne maizi, ne naudu jostā, bet tikai spieķi,</span> <span class="verse"><a name="9">9</a>Un apaut sandales un neuzvilkt divus svārkus.</span> <span class="verse"><a name="10">10</a>Un Viņš tiem sacīja: Kur jūs kādā mājā ieiesiet, tur palieciet, kamēr no turienes iziesiet.</span> <span class="verse"><a name="11">11</a>Un ja kāds jūs neuzņemtu un jūs neuzklausītu, iziedami no turienes, nokratiet putekļus no savām kājām tiem par liecību!</span> <span class="verse"><a name="12">12</a>Un viņi izgāja un sludināja grēku gandarīšanu.</span> <span class="verse"><a name="13">13</a>Un viņi izdzina daudz ļauno garu un daudzus slimos svaidīja ar eļļu, un darīja tos veselus.</span> <span class="verse"><a name="14">14</a>Ķēniņš Herods dzirdēja (jo Viņa vārds bija kļuvis zināms), un sacīja, ka Jānis Kristītājs uzcēlies no miroņiem, un tāpēc tādi brīnumspēki darbojas Viņā.</span> <span class="verse"><a name="15">15</a>Bet citi sacīja, ka Viņš ir Elijs. Bet citi runāja, ka Viņš ir pravietis vai viens no praviešiem.</span> <span class="verse"><a name="16">16</a>To dzirdot, Herods sacīja: Jānis, kam es galvu nocirtu, ir uzcēlies no miroņiem.</span> <span class="verse"><a name="17">17</a>Jo Herods pats sūtīja un apcietināja Jāni, un saistīja viņu cietumā Herodijas, sava brāļa Filipa sievas dēļ, jo viņš to bija apprecējis.</span> <span class="verse"><a name="18">18</a>Jo Jānis sacīja Herodam: Tu nedrīksti turēt pie sevis sava brāļa sievu.</span> <span class="verse"><a name="19">19</a>Bet Herodija nīda viņu un gribēja to nonāvēt, bet nevarēja.</span> <span class="verse"><a name="20">20</a>Jo Herods no Jāņa bijās, zinādams, ka Viņš ir taisnīgs un svēts vīrs, un sargāja viņu; un, to uzklausījis, daudz darīja un labprāt viņā klausījās.</span> <span class="verse"><a name="21">21</a>Un kad pienāca attiecīga diena, Herods savā dzimšanas dienā Galilejas lielkungiem un kara virsniekiem, un augstajiem sarīkoja mielastu.</span> <span class="verse"><a name="22">22</a>Un Herodijas meita ienāca un dejoja, un patika Herodam un tiem, kas kopā atradās pie galda. Tad ķēniņš sacīja meitenei: Prasi no manis, ko gribēdama, un es tev to došu.</span> <span class="verse"><a name="23">23</a>Un viņš tai zvērēja: Visu, ko tu prasīsi, es tev došu, kaut vai pusi no savas valsts.</span> <span class="verse"><a name="24">24</a>Bet tā izgāja un sacīja savai mātei: Ko lai es prasu? Bet tā sacīja: Jāņa Kristītāja galvu.</span> <span class="verse"><a name="25">25</a>Un kad viņa tūlīt steigšus iegāja pie ķēniņa, tā prasīja, sacīdama: Es gribu, ka tu tūdaļ dotu man bļodā Jāņa Kristītāja galvu.</span> <span class="verse"><a name="26">26</a>Un ķēniņš noskuma, bet zvēresta un to dēļ, kas bija pie galda, viņš negribēja to apbēdināt.</span> <span class="verse"><a name="27">27</a>Un tas nosūtīja bendi un pavēlēja atnest bļodā viņa galvu. Un tas cietumā nocirta viņam galvu.</span> <span class="verse"><a name="28">28</a>Un atnesa viņa galvu bļodā un deva to meitenei; un meitene atdeva to savai mātei.</span> <span class="verse"><a name="29">29</a>Un kad viņa mācekļi to dzirdēja, tie nāca, paņēma viņa miesas un ielika tās kapā.</span> <span class="verse"><a name="30">30</a>Un apustuļi, sapulcējušies pie Jēzus, pastāstīja Viņam visu, ko tie bija darījuši un mācījuši.</span> <span class="verse"><a name="31">31</a>Un Viņš tiem sacīja: Nāciet savrup vientuļā vietā un atpūtieties drusku! Jo daudz bija to, kas nāca un gāja, un viņiem nebija pat laika ēšanai.</span> <span class="verse"><a name="32">32</a>Un viņi, iekāpuši laivā, aizbrauca savrup vientuļā vietā.</span> <span class="verse"><a name="33">33</a>Un tie redzēja viņus aizbraucam, un daudzi uzzināja to. Un tie kājām no visām pilsētām saskrēja tur, aizsteidzoties viņiem priekšā.</span> <span class="verse"><a name="34">34</a>Un Jēzus, izkāpdams malā, redzēja daudz ļaužu; un Viņam kļuva to žēl, jo tie bija kā avis, kam nav gana; un Viņš daudz mācīja tos.</span> <span class="verse"><a name="35">35</a>Un kad pienāca vēla stunda, Viņa mācekļi piegāja un sacīja: Šī vieta ir tuksnešaina, un diena jau pagājusi;</span> <span class="verse"><a name="36">36</a>Atlaid viņus, lai tie iet tuvākajās sētās un miestos un lai pērk sev barību ēšanai!</span> <span class="verse"><a name="37">37</a>Bet Viņš atbildēja tiem un sacīja: Dodiet jūs viņiem ēst! Un tie sacīja Viņam: Mēs iesim un nopirksim par divi simts dēnārijiem maizi un dosim viņiem ēst.</span> <span class="verse"><a name="38">38</a>Un Viņš sacīja tiem: Cik maizes jums ir? Ejiet un palūkojiet! Un viņi uzzinājuši sacīja: Piecas un divas zivis.</span> <span class="verse"><a name="39">39</a>Un Viņš tiem pavēlēja, lai tie visus nosēdina zaļajā zālē.</span> <span class="verse"><a name="40">40</a>Un apsēdās rindās pa simtiem un pa piecdesmit.</span> <span class="verse"><a name="41">41</a>Un Viņš, paņēmis piecas maizes un divas zivis, pacēla acis pret debesīm, svētīja un lauza maizi, un deva saviem mācekļiem, lai tie viņiem liek priekšā; arī divas zivis Viņš sadalīja visiem.</span> <span class="verse"><a name="42">42</a>Un visi ēda un paēda.</span> <span class="verse"><a name="43">43</a>Un tie savāca divpadsmit pilnus grozus ar pārpalikušajām druskām un zivīm.</span> <span class="verse"><a name="44">44</a>Bet to, kas ēda, bija pieci tūkstoši vīru.</span> <span class="verse"><a name="45">45</a>Un Viņš tūdaļ lika saviem mācekļiem kāpt laivā un pirms Viņa pārcelties pāri jūrai uz Betsaidu, kamēr Viņš atlaidīs ļaudis.</span> <span class="verse"><a name="46">46</a>Un Viņš, atlaidis tos, uzgāja kalnā Dievu lūgt.</span> <span class="verse"><a name="47">47</a>Un kad vakars metās, laiva bija jūras vidū un Viņš viens pats uz zemes.</span> <span class="verse"><a name="48">48</a>Un Viņš redzēja tos strādājam airējot, jo bija pretvējš; un ap ceturto nakts sardzes maiņu Viņš, iedams pa jūru, gāja pie tiem un gribēja paiet tiem garām.</span> <span class="verse"><a name="49">49</a>Bet tie, redzot Viņu pa jūras virsu staigājam, noturēja Viņu par parādību un kliedza.</span> <span class="verse"><a name="50">50</a>Jo visi Viņu redzēja un izbijās. Un Viņš tūdaļ uzrunāja tos un tiem sacīja: Nomierinieties, es esmu, nebīstieties!</span> <span class="verse"><a name="51">51</a>Un Viņš iekāpa pie tiem laivā; un vējš apklusa. Bet viņi vēl vairāk sevī brīnījās.</span> <span class="verse"><a name="52">52</a>Jo viņi nesaprata notikumu ar maizēm; un viņu sirdis bija akluma skartas.</span> <span class="verse"><a name="53">53</a>Un pārcēlušies viņi nāca Ģenezaretes zemē un piestājās malā.</span> <span class="verse"><a name="54">54</a>Kad viņi izkāpa no laivas, ļaudis tūlīt pazina Viņu.</span> <span class="verse"><a name="55">55</a>Un tie skrēja pa visu to apgabalu un sāka gultās nest tos, kas slimoja, turp, kur tie dzirdēja Viņu esam.</span> <span class="verse"><a name="56">56</a>Un kur vien Viņš iegāja miestos vai ciemos, vai pilsētās, visur tie lika neveselos ielās un lūdza Viņu atļaut pieskarties Viņa drēbju šuvei; un kas Viņam pieskārās, tie kļuva veseli.</span> </p></div</div></div></body></html>