<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 4</strong></div><p><span class="verse"><a name="1">1</a>Un Viņi nonāca viņpus jūras geraziešu zemē.</span> <span class="verse"><a name="2">2</a>Un Viņam, izkāpjot no laivas, tūdaļ no kapiem nāca pretim nešķīstā gara apsēsts cilvēks.</span> <span class="verse"><a name="3">3</a>Viņam bija mītne kapos; un neviens nevarēja viņu pat važām sasiet,</span> <span class="verse"><a name="4">4</a>Jo bieži viņš, sasiets kāju valgā un važās, sarāva važas un salauza valgu; un neviens nespēja viņu savaldīt.</span> <span class="verse"><a name="5">5</a>Un vienmēr dienām un naktīm viņš mita kapos un kalnos, kliedza un sevi dauzīja akmeņiem.</span> <span class="verse"><a name="6">6</a>Bet ieraudzījis Jēzu tālumā, tas pieskrēja un pielūdza Viņu.</span> <span class="verse"><a name="7">7</a>Un viņš, kliegdams stiprā balsī, sacīja: Kas man un Tev, Jēzu, Dieva Visaugstākā Dēls? Es zvērinu Tevi pie Dieva, nemoci mani!</span> <span class="verse"><a name="8">8</a>Jo Viņš tam sacīja: Nešķīstais gars, izej no šī cilvēka!</span> <span class="verse"><a name="9">9</a>Un Viņš tam jautāja: Kāds tavs vārds? Un tas atbildēja Viņam: Leģions mans vārds, jo mēs esam daudz.</span> <span class="verse"><a name="10">10</a>Un tas Viņu ļoti lūdza, lai Viņš tos no šī apgabala neizdzītu.</span> <span class="verse"><a name="11">11</a>Bet tur pie kalna ganījās liels cūku bars.</span> <span class="verse"><a name="12">12</a>Un gari lūdza Viņu, sacīdami: Sūti mūs cūkās, lai mēs tanīs ieejam!</span> <span class="verse"><a name="13">13</a>Un Jēzus tūdaļ atļāva tiem. Un nešķīstie gari izgāja un iegāja cūkās, un cūku bars, kurā bija ap divi tūkstoši, lielā ātrumā metās jūrā un noslīka.</span> <span class="verse"><a name="14">14</a>Bet to gani aizbēga un pastāstīja pilsētā un laukos. Un iedzīvotāji izgāja raudzīt, kas noticis.</span> <span class="verse"><a name="15">15</a>Un viņi nāca pie Jēzus un redzēja to, kas tika ļaunā gara mocīts, sēžam apģērbtu un pilnā prātā; un tie ļoti nobijās.</span> <span class="verse"><a name="16">16</a>Un tie, kas to bija redzējuši, stāstīja viņiem, kas notika ar ļaunā gara apsēsto un cūkām.</span> <span class="verse"><a name="17">17</a>Un tie sāka Viņu lūgt, lai Viņš aizietu no to robežām.</span> <span class="verse"><a name="18">18</a>Bet kad Viņš kāpa laivā, sāka Viņu lūgt tas, kas bija ļaunā gara apsēts, lai tas varētu palikt pie Viņa.</span> <span class="verse"><a name="19">19</a>Un Viņš tam neatļāva, bet sacīja tam: Ej savās mājās pie savējiem un pasludini viņiem, kādas lielas lietas Kungs tev darījis un ka Viņš par tevi apžēlojies!</span> <span class="verse"><a name="20">20</a>Un viņš aizgāja un desmit pilsētu apgabalā sāka sludināt, ko Jēzus viņam darījis, un visi brīnījās.</span> <span class="verse"><a name="21">21</a>Un kad Jēzus atkal laivā pārcēlās pāri jūrai, pie Viņa sapulcējās liels ļaužu pulks; un Viņš bija pie jūras.</span> <span class="verse"><a name="22">22</a>Un nāca pie Viņa viens no sinagogas priekšniekiem, Jairs vārdā, un, redzēdams Viņu, krita pie Viņa kājām,</span> <span class="verse"><a name="23">23</a>Un ļoti Viņu lūdza, sacīdams: Mana meitiņa ir pie miršanas; nāc, uzliec viņai savu roku, lai tā kļūtu vesela un dzīvotu!</span> <span class="verse"><a name="24">24</a>Un Viņš aizgāja kopā ar to. Un daudz ļaužu sekoja Viņam un drūzmējās ap Viņu.</span> <span class="verse"><a name="25">25</a>Un bija sieviete, kas divpadsmit gadu cieta no asins tecēšanas.</span> <span class="verse"><a name="26">26</a>Tā bija daudz cietusi no daudziem ārstiem un bija iztērējusi visu savu mantu, bet, palīdzību neatradusi, bija nonākusi vēl ļaunākā stāvoklī.</span> <span class="verse"><a name="27">27</a>Viņa, izdzirdusi par Jēzu, nāca ļaužu pulkā un no mugurpuses pieskārās Viņa drēbēm.</span> <span class="verse"><a name="28">28</a>Jo tā sacīja: Ja tikai pieskaršos Viņa drēbēm, es kļūšu vesela.</span> <span class="verse"><a name="29">29</a>Un tūdaļ viņas asins avots izsīka; un viņa sajuta savās miesās, ka tā no šīs kaites izdziedināta.</span> <span class="verse"><a name="30">30</a>Un Jēzus tūdaļ, sevī nomanīdams, ka spēks no Viņa izgājis, pagriezās pret ļaudīm un sacīja: Kas skāra manas drēbes?</span> <span class="verse"><a name="31">31</a>Un Viņa mācekļi sacīja Viņam: Tu redzi, ka ļaudis spiežas pie Tevis, un Tu saki: kas man pieskārās?</span> <span class="verse"><a name="32">32</a>Un Viņš apskatījās, lai redzētu to, kas to bija darījusi.</span> <span class="verse"><a name="33">33</a>Bet sieviete, nobijusies un trīcēdama, zinādama, kas ar viņu noticis, nāca un krita Viņa priekšā zemē un teica Viņam visu patiesību.</span> <span class="verse"><a name="34">34</a>Bet Viņš tai sacīja: Meit, tava ticība tevi darījusi veselu! Ej mierā un esi vesela no savas kaites!</span> <span class="verse"><a name="35">35</a>Viņam vēl runājot, nāca pie sinagogas priekšnieka un sacīja: Tava meita jau mirusi, ko vēl apgrūtini Mācītāju?</span> <span class="verse"><a name="36">36</a>Bet Jēzus, izdzirdis vārdus, kas bija sacīti, teica sinagogas priekšniekam: Nebīsties, tikai tici!</span> <span class="verse"><a name="37">37</a>Un Viņš neļāva nevienam sev līdz iet, kā vien Pēterim un Jēkabam, un Jānim, Jēkaba brālim.</span> <span class="verse"><a name="38">38</a>Un viņi nonāca sinagogas priekšnieka namā; un Viņš redzēja uzbudinājumu un tos, kas raudāja un daudz vaimanāja.</span> <span class="verse"><a name="39">39</a>Un Viņš, iegājis, sacīja tiem: Ko jūs trokšņojat un raudat? Meitiņa nav mirusi, bet guļ.</span> <span class="verse"><a name="40">40</a>Un tie izsmēja Viņu. Bet Viņš, visus izraidījis, paņēma līdz meitiņas tēvu un māti, un tos, kas ar Viņu bija, un iegāja, kur meitiņa gulēja.</span> <span class="verse"><a name="41">41</a>Un Viņš, satvēris meitiņas roku, sacīja tai: Talita, kumi! Tulkojumā: Meitiņ, es tev saku, celies augšām!</span> <span class="verse"><a name="42">42</a>Un meitiņa tūlīt uzcēlās un staigāja, jo tā bija divpadsmit gadus veca. Un tos pārņēma liels izbrīns.</span> <span class="verse"><a name="43">43</a>Un Viņš tiem stingri piekodināja, lai neviens par to neuzzinātu; un Viņš lika dot tai ēst.</span> </p></div</div></div></body></html>