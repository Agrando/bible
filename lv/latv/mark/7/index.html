<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 7</strong></div><p><span class="verse"><a name="1">1</a>Tanīs dienās, kad daudz ļaužu bija kopā un tiem nebija ko ēst, Viņš, saaicinājis mācekļus, sacīja tiem:</span> <span class="verse"><a name="2">2</a>Man žēl šo ļaužu, jo, lūk, viņi jau trīs dienas paliek pie manis, un viņiem nav ko ēst.</span> <span class="verse"><a name="3">3</a>Un ja es tos atlaidīšu mājās neēdušus, tie ceļā nonīks, jo daži no viņiem nākuši no tālienes.</span> <span class="verse"><a name="4">4</a>Un Viņa mācekļi atbildēja Viņam: Kas šos var paēdināt ar maizi še, tuksnesī?</span> <span class="verse"><a name="5">5</a>Un Viņš jautāja tiem: Cik jums ir maizes? Tie atbildēja: Septiņas.</span> <span class="verse"><a name="6">6</a>Un Viņš pavēlēja ļaudīm apmesties zemē. Un, paņēmis septiņas maizes, Viņš pateicās, lauza un deva tās saviem mācekļiem, lai viņi ceļ priekšā; un viņi cēla tās ļaudīm priekšā.</span> <span class="verse"><a name="7">7</a>Un viņiem bija nedaudz zivtiņu; un tās Viņš svētīja un pavēlēja celt priekšā.</span> <span class="verse"><a name="8">8</a>Un viņi ēda un paēda, un pielasīja ar atlikušajām druskām septiņus grozus.</span> <span class="verse"><a name="9">9</a>Bet to, kas ēda, bija tūkstoši četri; un tad Viņš tos atlaida.</span> <span class="verse"><a name="10">10</a>Un tūdaļ Viņš ar saviem mācekļiem, iekāpis laivā, nonāca Dalmanutas robežās.</span> <span class="verse"><a name="11">11</a>Un farizeji izgājuši sāka strīdēties ar Viņu un, Viņu kārdinādami, prasīja no Viņa zīmi no debesīm.</span> <span class="verse"><a name="12">12</a>Un Viņš nopūtās savā garā un sacīja: Ko šī cilts meklē zīmi? Patiesi es jums saku: šai ciltij nekāda zīme netiks dota.</span> <span class="verse"><a name="13">13</a>Un Viņš, tos atlaidis, atkal iekāpa laivā un pārcēlās otrā malā.</span> <span class="verse"><a name="14">14</a>Un viņi bija aizmirsuši paņemt līdz maizi; un viņiem laivā nebija vairāk līdz kā viena maize.</span> <span class="verse"><a name="15">15</a>Un Viņš tiem piekodināja un sacīja: Skatieties un sargieties no farizeju rauga un Heroda rauga!</span> <span class="verse"><a name="16">16</a>Un viņi domāja un savā starpā runāja: Tas tāpēc, ka mums nav maizes.</span> <span class="verse"><a name="17">17</a>To nomanīdams, Jēzus sacīja viņiem: Ko jūs domājat, ka jums maizes nav? Vai jūs vēl nemanāt, nedz noprotat? Vai jums sirds vēl nocietināta?</span> <span class="verse"><a name="18">18</a>Jums ir acis, bet jūs neredzat; jums ir ausis, bet jūs nedzirdat? Un jūs neatminaties,</span> <span class="verse"><a name="19">19</a>Kad es piecas maizes lauzu pieciem tūkstošiem, cik grozu jūs savācāt pilnus druskām? Tie Viņam saka: Divpadsmit.</span> <span class="verse"><a name="20">20</a>Kad es lauzu septiņas maizes četriem tūkstošiem: cik grozu jūs savācāt ar druskām? Un tie sacīja Viņam: Septiņus.</span> <span class="verse"><a name="21">21</a>Un Viņš tiem sacīja: Kā tad jūs vēl nesaprotat?</span> <span class="verse"><a name="22">22</a>Un viņi nonāca Betsaidā; un pie Viņa atveda neredzīgo un lūdza Viņu, lai Viņš tam pieskartos.</span> <span class="verse"><a name="23">23</a>Un Viņš, paņēmis neredzīgo aiz rokas, izveda to ārpus miesta; ar siekalām apslapinājis viņa acis un uzlicis tam savas rokas, Viņš jautāja, vai viņš ko redzot?</span> <span class="verse"><a name="24">24</a>Un tas, atvēris acis, sacīja: Es redzu cilvēkus kā kokus staigājam.</span> <span class="verse"><a name="25">25</a>Tad Viņš atkal uzlika rokas uz tā acīm; un tas sāka redzēt. Un tas kļuva vesels, tā ka visu skaidri redzēja.</span> <span class="verse"><a name="26">26</a>Un Viņš sūtīja to mājās, sacīdams: Ej savās mājās un, kad ieiesi miestā, nesaki nevienam!</span> <span class="verse"><a name="27">27</a>Un Jēzus un Viņa mācekļi aizgāja uz Filipa Cesarijas miestiem; un Viņš ceļā jautāja saviem mācekļiem, tiem sacīdams: Ko ļaudis saka? Kas es esmu?</span> <span class="verse"><a name="28">28</a>Tie atbildēja Viņam un sacīja: Jānis Kristītājs, citi  Elijs, bet citi  ka viens no praviešiem.</span> <span class="verse"><a name="29">29</a>Tad Viņš tiem sacīja: Bet par ko jūs mani turat? Pēteris atbildēja un sacīja Viņam: Tu esi Kristus.</span> <span class="verse"><a name="30">30</a>Un Viņš tiem piekodināja, lai tie par Viņu nevienam nekā nesaka.</span> <span class="verse"><a name="31">31</a>Un Viņš sāka tos mācīt, ka Cilvēka Dēlam būs daudz jācieš un jākļūst vecāko un augsto priesteru, un rakstu macītāju atmestam un nonāvētam, un pēc trim dienām Viņš celsies no miroņiem.</span> <span class="verse"><a name="32">32</a>Un Viņš runāja šos vārdus atklāti. Un Pēteris, paņēmis savrup Viņu, sāka Viņu apsaukt.</span> <span class="verse"><a name="33">33</a>Viņš, pagriezies un savus mācekļus uzlūkojis, piedraudēja Pēterim, sacīdams: Atkāpies no manis, sātan, jo tu neizproti dievišķo, bet cilvēcīgo!</span> <span class="verse"><a name="34">34</a>Un Viņš, pieaicinājis ļaudis līdz ar saviem mācekļiem, sacīja tiem: Ja kas man grib sekot, lai aizliedz pats sevi, lai ņem savu krustu un seko man!</span> <span class="verse"><a name="35">35</a>Un kas savu dzīvību grib glābt, tas to pazaudēs; bet kas savu dzīvību pazaudēs manis un evaņģēlija labad, tas to izglābs.</span> <span class="verse"><a name="36">36</a>Jo kāds labums cilvēkam, ja viņš iemantotu visu pasauli, bet savai dvēselei darīs zaudējumu?</span> <span class="verse"><a name="37">37</a>Vai kādu maiņas pretvērtību cilvēks dos par savu dvēseli?</span> <span class="verse"><a name="38">38</a>Ja kas manis un manu vārdu dēļ kaunēsies šīs laulības pārkāpējas un grēcīgās cilts priekšā, tā dēļ arī Cilvēks Dēls kaunēsies, kad Viņš ar saviem eņģeļiem nāks sava Tēva godībā.</span> <span class="verse"><a name="39">39</a>Un Viņš tiem sacīja: Patiesi es jums saku, ka daži no šeit stāvošajiem nāvi nebaudīs, pirms tie nebūs redzējuši Dieva valstību spēkā atnākam.</span> </p></div</div></div></body></html>