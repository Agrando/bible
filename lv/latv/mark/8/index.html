<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 8</strong></div><p><span class="verse"><a name="1">1</a>Un pēc sešām dienām Jēzus ņēma līdz Pēteri un Jēkabu, un Jāni un veda viņus vienus savrup augstā kalnā, un tika apskaidrots viņu priekšā.</span> <span class="verse"><a name="2">2</a>Un Viņa drēbes kļuva spožas un ļoti baltas kā sniegs, kādas neviens balinātājs virs zemes nevar izbalināt.</span> <span class="verse"><a name="3">3</a>Un viņiem parādījās Elijs ar Mozu un runāja ar Jēzu.</span> <span class="verse"><a name="4">4</a>Un Pēteris griezās pie Jēzus un sacīja: Mācītāj, labi mums šeit būt; mēs taisīsim trīs teltis: Tev vienu, Mozum vienu un Elijam vienu!</span> <span class="verse"><a name="5">5</a>Jo viņš nezināja, ko viņš runāja, jo tie bija pārbijušies.</span> <span class="verse"><a name="6">6</a>Un padebess tos apēnoja, un no padebess nāca balss, sacīdama: Šis ir mans vismīļais Dēls; klausiet Viņu!</span> <span class="verse"><a name="7">7</a>Un viņi, tūdaļ apskatījušies, vairs nevienu pie sevis neredzēja, kā tikai Jēzu.</span> <span class="verse"><a name="8">8</a>Un Viņš, tiem no kalna nokāpjot, pavēlēja nevienam par redzēto nestāstīt, pirms Cilvēka Dēls nebūs no miroņiem augšāmcēlies.</span> <span class="verse"><a name="9">9</a>Un viņi vārdu paturēja sevī, savā starpā pārrunādami, kas tas ir, kad Viņš būs no miroņiem augšāmcēlies.</span> <span class="verse"><a name="10">10</a>Un tie jautāja Viņam, sacīdami: Kā tad farizeji un rakstu mācītāji saka, ka iepriekš jānāk Elijam?</span> <span class="verse"><a name="11">11</a>Viņš atbildēja un sacīja tiem: Elijs, protams, iepriekš atnācis, visu atjaunos, tāpat kā arī par Cilvēka Dēlu ir rakstīts, ka Viņam daudz būs jācieš un jātop nicinātam?</span> <span class="verse"><a name="12">12</a>Bet es jums saku, ka arī Elijs ir nācis, un tie viņam darīja, ko gribēdami, kā par to rakstīts.</span> <span class="verse"><a name="13">13</a>Un Viņš, atnācis pie saviem mācekļiem, redzēja lielu ļaužu pulku ap tiem un rakstu mācītājus, strīdoties ar viņiem.</span> <span class="verse"><a name="14">14</a>Un tiklīdz visi ļaudis ieraudzīja Jēzu, tie brīnījās un nobijās, un pieskrējuši sveicināja Viņu.</span> <span class="verse"><a name="15">15</a>Un Viņš jautāja tiem: Ko jūs savā starpā strīdaties?</span> <span class="verse"><a name="16">16</a>Un viens no ļaužu pulka atbildēja un sacīja: Mācītāj, es atvedu pie Tevis savu mēmā gara apsēsto dēlu.</span> <span class="verse"><a name="17">17</a>Un kur vien tas viņu sagrābj, tas to met zemē, un viņš puto un griež zobus, un sastingst. Un es Taviem mācekļiem sacīju, lai viņi to izdzen, bet viņi nevarēja.</span> <span class="verse"><a name="18">18</a>Viņš tiem atbildēja un sacīja: Ak, neticīgā cilts! Cik ilgi es pie jums būšu? Cik ilgi es jūs cietīšu? Vediet to pie manis!</span> <span class="verse"><a name="19">19</a>Un viņi to atveda. Un kad Viņš to redzēja, gars tūdaļ to raustīja; un tas, zemē nokritis, putodamies vārtījās.</span> <span class="verse"><a name="20">20</a>Un Viņš jautāja tā tēvam: Cik ilgs laiks ir, kamēr tam tā noticis? Un tas atbildēja: No bērnības.</span> <span class="verse"><a name="21">21</a>Un bieži tas viņu metis ugunī un ūdenī, lai viņu nogalinātu. Bet ja Tu ko spēj, tad palīdzi un apžēlojies par mums!</span> <span class="verse"><a name="22">22</a>Bet Jēzus viņam sacīja: Ja tu spēj ticēt. Kas tic, tam viss iespējams.</span> <span class="verse"><a name="23">23</a>Un tūdaļ zēna tēvs iesaucās un raudādams sacīja: Es ticu, Kungs, palīdzi manai neticībai!</span> <span class="verse"><a name="24">24</a>Un Jēzus, redzēdams ļaudis sapulcējoties, piedraudēja nešķīstajam garam un sacīja tam: Tu kurlais un mēmais gars, es tev pavēlu: izej no viņa un vairs tanī neieej!</span> <span class="verse"><a name="25">25</a>Un tas, kliegdams un stipri viņu raustīdams, izgāja no tā; un viņš kļuva kā mironis, tā ka daudzi sacīja: Viņš ir miris.</span> <span class="verse"><a name="26">26</a>Bet Jēzus, satvēris viņu aiz rokas, pacēla to; un viņš piecēlās.</span> <span class="verse"><a name="27">27</a>Un kad Viņš iegāja namā, mācekļi, vienatnē būdami, jautāja Viņam: Kāpēc mēs to nespējām izdzīt?</span> <span class="verse"><a name="28">28</a>Un Viņš tiem sacīja: Šī suga citādi nevar tikt izdzīta, kā tikai Dievu lūdzot un gavējot.</span> <span class="verse"><a name="29">29</a>Un tie, izgājuši no turienes, gāja cauri Galilejai; un Viņš nevēlējās, lai kāds par to zinātu.</span> <span class="verse"><a name="30">30</a>Bet Viņš mācīja savus mācekļus un sacīja tiem: Cilvēka Dēls tiks nodots ļaužu rokās; un tie Viņu nonāvēs; un pēc nogalināšanas Viņš trešajā dienā augšāmcelsies.</span> <span class="verse"><a name="31">31</a>Bet tie šo vārdu nesaprata un baidījās Viņam jautāt.</span> <span class="verse"><a name="32">32</a>Un viņi nonāca Kafarnaumā. Kad viņi bija namā, Viņš jautāja tiem: Par ko jūs ceļā runājāt?</span> <span class="verse"><a name="33">33</a>Bet viņi klusēja, jo tie ceļā savā starpā bija strīdējušies, kurš no tiem lielāks.</span> <span class="verse"><a name="34">34</a>Un Viņš, apsēdies, piesauca tos divpadsmit un sacīja tiem: Ja kas grib būt pirmais, tas būs no visiem pēdējais un visu kalps.</span> <span class="verse"><a name="35">35</a>Un Viņš ņēma bērnu, novietoja to viņu vidū un, to apskāvis, sacīja tiem:</span> <span class="verse"><a name="36">36</a>Kas vienu no šiem bērniem uzņem manā vārdā, tas mani uzņem; bet kas mani uzņem, tas neuzņem mani, bet to, kas mani sūtījis.</span> <span class="verse"><a name="37">37</a>Jānis Viņam atbildēja un sacīja: Mācītāj, mēs redzējām kādu, kas mums neseko, Tavā vārdā ļaunos garus izdzenam; un mēs viņam aizliedzām.</span> <span class="verse"><a name="38">38</a>Bet Jēzus sacīja: Neliedziet viņam, jo neviens nedara manā vārdā brīnumu, kas tūdaļ varētu par mani ļaunu runāt.</span> <span class="verse"><a name="39">39</a>Jo kas nav pret jums, tas ir ar jums.</span> <span class="verse"><a name="40">40</a>Jo kas jums pasniegs manā vārdā dzeršanai biķeri ūdens, tāpēc, ka jūs Kristum piederat, patiesi es jums saku, tam viņa alga nezudīs.</span> <span class="verse"><a name="41">41</a>Un ja kas apgrēcina vienu no šiem mazajiem, kas uz mani tic, tam būtu labāk, ja tam kaklā piekārtu dzirnakmeni un iemestu viņu jūrā.</span> <span class="verse"><a name="42">42</a>Un ja tevi apgrēcina tava roka, nocērt to: labāk tev kroplim ieiet dzīvībā, nekā ar divām rokām ieiet ellē, neizdzēšamā ugunī,</span> <span class="verse"><a name="43">43</a>Kur viņu tārps nemirst un uguns neizdziest.</span> <span class="verse"><a name="44">44</a>Un ja tava kāja tevi apgrēcina, tad nocērt to: labāk tev klibam ieiet mūžīgā dzīvībā, nekā tev divas kājas un tiec iemests ellē, neizdzēšamā ugunī,</span> <span class="verse"><a name="45">45</a>Kur viņu tārps nemirst un uguns neizdziest.</span> <span class="verse"><a name="46">46</a>Un ja tava acs tevi apgrēcina, izrauj to: labāk tev ir kā vienacim ieiet Dieva valstībā, nekā tev divas acis un tu tiec iemests elles ugunī,</span> <span class="verse"><a name="47">47</a>Kur viņu tārps nemirst un uguns neizdziest.</span> <span class="verse"><a name="48">48</a>Jo ikviens ugunī taps sālīts, un katrs upuris tiks sālī sālīts.</span> <span class="verse"><a name="49">49</a>Sāls ir laba, bet ja sāls paliek nederīga, ar ko jūs to padarīsiet derīgu? Turiet sāli sevī un uzturiet mieru savā starpā!</span> </p></div</div></div></body></html>