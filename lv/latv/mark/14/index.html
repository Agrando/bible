<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 14</strong></div><p><span class="verse"><a name="1">1</a>Un tūdaļ rīta agrumā augstie priesteri ar vecajiem un rakstu mācītājiem, un visa augstā tiesa apspriedās; un tie, saistījuši Jēzu, aizveda Viņu un nodeva Pilātam.</span> <span class="verse"><a name="2">2</a>Un Pilāts Viņam jautāja: Vai Tu esi jūdu ķēniņš? Bet Viņš atbildēja un sacīja tam: Tu to saki!</span> <span class="verse"><a name="3">3</a>Un augstie priesteri Viņu apsūdzēja daudzās lietās.</span> <span class="verse"><a name="4">4</a>Bet Pilāts atkal jautāja Viņam, sacīdams: Vai Tu nekā neatbildi? Lūk, cik smagi viņi Tevi apsūdz!</span> <span class="verse"><a name="5">5</a>Bet Jēzus neatbildēja vairs nekā, tā ka Pilāts brīnījās.</span> <span class="verse"><a name="6">6</a>Bet svētkos viņš mēdza tiem atlaist vienu cietumnieku, kuru tie prasīja.</span> <span class="verse"><a name="7">7</a>Bet bija viens, vārdā Baraba, kas ar dumpiniekiem bija sagūstīts un kas dumpī bija izdarījis slepkavību.</span> <span class="verse"><a name="8">8</a>Un ļaužu pūlis, sanācis augšā, sāka prasīt, lai viņš tiem dara kā vienmēr.</span> <span class="verse"><a name="9">9</a>Bet Pilāts atbildēja viņiem un sacīja: Vai jūs vēlaties, lai jums atlaižu jūdu Ķēniņu?</span> <span class="verse"><a name="10">10</a>Jo viņš zināja, ka augstie priesteri aiz skaudības Viņu nodevuši.</span> <span class="verse"><a name="11">11</a>Bet augstie priesteri kūdīja pūli, lai labāk tiem atlaiž Barabu.</span> <span class="verse"><a name="12">12</a>Bet Pilāts atkal uzrunāja viņus un sacīja: Ko tad jūs vēlaties, lai es daru ar jūdu Ķēniņu?</span> <span class="verse"><a name="13">13</a>Bet tie atkal kliedza: Sit Viņu krustā!</span> <span class="verse"><a name="14">14</a>Bet Pilāts sacīja viņiem: Ko tad Viņš ļaunu darījis? Bet tie vēl vairāk kliedza: Sit Viņu krustā!</span> <span class="verse"><a name="15">15</a>Bet Pilāts, vēlēdamies ļaudīm iztapt, atlaida tiem Barabu, bet Jēzu šaustīja un nodeva, lai Viņu sistu krustā.</span> <span class="verse"><a name="16">16</a>Bet kareivji ieveda Viņu tiesas pagalmā un sasauca kopā visu pulku.</span> <span class="verse"><a name="17">17</a>Un tie apģērba Viņu purpura tērpā un, nopinuši ērkšķu kroni, uzlika to Viņam.</span> <span class="verse"><a name="18">18</a>Un tie sāka Viņu sveicināt: Sveiks, jūdu Ķēniņ!</span> <span class="verse"><a name="19">19</a>Un ar niedri sita Viņa galvu, un spļāva Viņam, un, ceļus locīdami, pielūdza Viņu.</span> <span class="verse"><a name="20">20</a>Un tie, kad bija Viņu izsmējuši, novilka Viņam purpura drānas un ietērpa to Viņa paša drānās, un veda Viņu, lai Viņu sistu krustā.</span> <span class="verse"><a name="21">21</a>Un viņi piespieda kādu garāmejošo, Kirēnes Sīmani, kas nāca no laukiem, Aleksandra un Rufa tēvu, lai tas nestu Viņa krustu.</span> <span class="verse"><a name="22">22</a>Un tie Viņu noveda uz Golgotas vietu, kas tulkojumā nozīmē: Pieres vieta.</span> <span class="verse"><a name="23">23</a>Un tie Viņam deva dzert vīnu, sajauktu ar mirrēm, bet Viņš nepieņēma.</span> <span class="verse"><a name="24">24</a>Un tie, piesituši Viņu krustā, izdalīja Viņa drānas, mezdami kauliņus, kam ko saņemt.</span> <span class="verse"><a name="25">25</a>Bet tā bija trešā stunda, kad Viņu piesita krustā.</span> <span class="verse"><a name="26">26</a>Un bija uzrakstīts Viņa vainas apzīmējums: Jūdu Ķēniņš.</span> <span class="verse"><a name="27">27</a>Un līdz ar Viņu tie sita krustā divus slepkavas: vienu labajā, otru kreisajā pusē.</span> <span class="verse"><a name="28">28</a>Tā izpildījās Raksti, kas saka: Un ļaundariem Viņš tika pieskaitīts. (Is.53,12)</span> <span class="verse"><a name="29">29</a>Un garāmgājēji zaimoja Viņu un, kratīdami savas galvas, sacīja: Redzi, Tu, kas noplēs Dieva namu un trijās dienās atkal to uzcel,</span> <span class="verse"><a name="30">30</a>Nokāpdams no krusta, glāb pats sevi!</span> <span class="verse"><a name="31">31</a>Līdzīgi arī augstie priesteri izsmēja Viņu un ar rakstu mācītājiem savā starpā sarunājās: Citus Viņš glāba, bet pats sevi nevar izglābt.</span> <span class="verse"><a name="32">32</a>Lai Kristus, Izraēļa Ķēniņš, tagad nokāpj no krusta, lai mēs, to redzēdami, ticētu! Arī tie, kas līdz ar viņu bija krustā sisti, zaimoja Viņu.</span> <span class="verse"><a name="33">33</a>Un sestajai stundai iestājoties, palika tumšs visā zemē līdz pat devītajai stundai.</span> <span class="verse"><a name="34">34</a>Un devītajā stundā Jēzus skaļā balsī sauca, sacīdams: Eloi, Eloi, lema sabahtani! Tulkojumā: MansDievs, mans Dievs, kāpēc Tu mani esi atstājis? (Ps.21,2; Mt.27,46)</span> <span class="verse"><a name="35">35</a>Un daži no klātesošajiem, to dzirdēdami, sacīja: Redzi, Viņš sauc Eliju. (Ps.21,2;Mt.27,46)</span> <span class="verse"><a name="36">36</a>Bet viens aizsteidzās un, piesūcinājis sūkli etiķī un piestiprinājis to niedrei, deva Viņam dzert, sacīdams: Pagaidiet, redzēsim, vai Elijs nāks un noņems Viņu.</span> <span class="verse"><a name="37">37</a>Bet Jēzus, stiprā balsī iesaucies, atdeva savu Garu.</span> <span class="verse"><a name="38">38</a>Un priekškars dievnamā pārplīsa divās daļās no augšas līdz apakšai.</span> <span class="verse"><a name="39">39</a>Bet simtnieks, kas iepretim stāvēja, redzēdams, ka Viņš, tā saukdams, nomira, sacīja: Patiesi, šis Cilvēks bija Dieva Dēls!</span> <span class="verse"><a name="40">40</a>Bet bija tur arī sievietes, kas no tālienes skatījās; starp viņām bija Marija Magdalēna un Marija, Jēkaba Jaunākā un Jāzepa māte, un Salome.</span> <span class="verse"><a name="41">41</a>Tās, kad Viņš bija Galilejā, sekoja Viņam un kalpoja Viņam, un daudzas citas, kas atnāca Viņam līdz uz Jeruzalemi.</span> <span class="verse"><a name="42">42</a>Un kad vakars jau bija iestājies, jo bija sagatavošanas diena, kas ir pirms sabata,</span> <span class="verse"><a name="43">43</a>Nāca Jāzeps no Arimatejas, ievērojams padomnieks, kas pats arī gaidīja Dieva valstību, un, iegājis droši pie Pilāta, lūdza Jēzus miesas.</span> <span class="verse"><a name="44">44</a>Bet Pilāts brīnījās, ka Viņš jau ir nomiris. Un viņš, simtnieku pieaicinājis, jautāja tam: Vai Viņš jau miris.</span> <span class="verse"><a name="45">45</a>Un dabūjis to no simtnieka zināt, viņš atvēlēja Jāzepam Jēzus miesas.</span> <span class="verse"><a name="46">46</a>Bet Jāzeps, nopircis audeklu un noņēmis Viņu, ietina audeklā un ielika Viņu kapā, kas bija izcirsts klintī, un pievēla kapa durvīm akmeni.</span> <span class="verse"><a name="47">47</a>Bet Marija Magdalēna un Marija, Jāzepa māte, novēroja, kur Viņu noliek.</span> </p></div</div></div></body></html>