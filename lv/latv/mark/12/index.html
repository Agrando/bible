<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 12</strong></div><p><span class="verse"><a name="1">1</a>Un Viņam izejot no svētnīcas, viens no Viņa mācekļiem sacīja Viņam: Mācītāj, lūk, kādi akmeņi un kādas celtnes!</span> <span class="verse"><a name="2">2</a>Un Jēzus atbildēdams sacīja viņam: Vai tu redzi visas šīs lielās celtnes? Akmens uz akmens nepaliks, kas netaptu sagrauts. (Lk 19,44; 21,6)</span> <span class="verse"><a name="3">3</a>Un kad Viņš sēdēja iepretim svētnīcai Olīvkalnā, Pēteris un Jēkabs, un Jānis, un Andrejs atsevišķi jautāja Viņam:</span> <span class="verse"><a name="4">4</a>Saki mums, kad tas notiks un kāda zīme būs, kad tas viss sāks piepildīties?</span> <span class="verse"><a name="5">5</a>Un Jēzus atbildēdams sāka viņiem runāt: Skatieties, ka jūs kāds nepieviļ!</span> <span class="verse"><a name="6">6</a>Jo daudzi nāks manā vārdā, sacīdami: Es tas esmu, un daudzus pievils.</span> <span class="verse"><a name="7">7</a>Bet kad jūs dzirdēsiet par kariem un karu nostāstus, nebīstieties, jo tam ir jānotiek, bet vēl nav gals.</span> <span class="verse"><a name="8">8</a>Jo tauta celsies pret tautu, un valsts pret valsti, un vietām būs zemestrīces un bads. Tas būs bēdu sākums.</span> <span class="verse"><a name="9">9</a>Bet paši sevī skatieties! Jo viņi jūs nodos tiesai un sinagogās jūs šaustīs, un manis dēļ jūs stāsieties valdnieku un ķēniņu priekšā viņiem par liecību.</span> <span class="verse"><a name="10">10</a>Un pirms tā jātop evaņģēlijam pasludinātam visām tautām.</span> <span class="verse"><a name="11">11</a>Un kad viņi jūs vedīs nodošanai, iepriekš nedomājiet par to, kas jums būs jārunā; bet kas jums tanī stundā tiks dots, to runājiet, jo jūs neesat tie, kas runā, bet Svētais Gars.</span> <span class="verse"><a name="12">12</a>Bet brālis nodos nāvei brāli un tēvs  dēlu; un bērni sacelsies pret vecākiem un nonāvēs viņus.</span> <span class="verse"><a name="13">13</a>Un mana vārda dēļ jūs visi ienīdīs. Bet kas izturēs līdz galam, tas izglābsies.</span> <span class="verse"><a name="14">14</a>Bet kad redzēsiet izpostīšanas negantību esam, kur nevajag, kas to lasa, lai saprot! - tad, kas ir Jūdejā, lai bēg kalnos!</span> <span class="verse"><a name="15">15</a>Un kas uz jumta, tas lai nenokāpj namā un lai neieiet kaut ko paņemt savās mājās!</span> <span class="verse"><a name="16">16</a>Un kas būs tīrumā, lai neatgriežas atpakaļ paņemt savas drēbes!</span> <span class="verse"><a name="17">17</a>Bet bēdas grūtniecēm un zīdītājām tanīs dienās!</span> <span class="verse"><a name="18">18</a>Bet lūdziet Dievu, lai tas nenotiek ziemā!</span> <span class="verse"><a name="19">19</a>Jo tanīs dienās būs tādas apspiešanas, kādas nav bijušas no iesākuma līdz šim, kamēr Dievs pasauli radījis, un arī vairs nebūs.</span> <span class="verse"><a name="20">20</a>Un ja Kungs šīs dienas nesaīsinātu, neviena miesa netiktu izglābta, bet izvēlēto dēļ, kurus Viņš ir izredzējis, Viņš šīs dienas saīsinājis.</span> <span class="verse"><a name="21">21</a>Un ja kāds tad jums sacīs: Lūk, še ir Kristus, lūk, tur, tad neticiet!</span> <span class="verse"><a name="22">22</a>Jo celsies viltus kristi un viltus pravieši, un darīs zīmes un brīnumus, lai pieviltu, ja tas iespējams, arī izredzētos.</span> <span class="verse"><a name="23">23</a>Bet to jūs ievērojiet! Lūk, es esmu jums to visu iepriekš pateicis.</span> <span class="verse"><a name="24">24</a>Bet tanīs dienās pēc tām apspiešanām saule aptumšosies, un mēness nedos vairs savu spīdumu,</span> <span class="verse"><a name="25">25</a>Un zvaigznes kritīs no debesīm, un debess stiprumi sakustēsies.</span> <span class="verse"><a name="26">26</a>Un tad redzēs Cilvēka Dēlu nākam padebešos lielā spēkā un godībā.</span> <span class="verse"><a name="27">27</a>Un tad Viņš sūtīs savus eņģeļus un sapulcinās savus izredzētos no četriem vējiem, no zemes gala līdz debesu augstumiem.</span> <span class="verse"><a name="28">28</a>Bet mācieties līdzību no vīģes koka! Kad jau tā zari kļūst maigi un lapas plaukst, tad ziniet, ka vasara tuvu.</span> <span class="verse"><a name="29">29</a>Tā arī jūs, kad redzēsiet to notiekam, ziniet, ka Viņš tuvu durvju priekšā.</span> <span class="verse"><a name="30">30</a>Patiesi es jums saku: Šī cilts neizzudīs, iekams viss tas notiks.</span> <span class="verse"><a name="31">31</a>Debess un zeme zudīs, bet mani vārdi nezudīs.</span> <span class="verse"><a name="32">32</a>Bet par šo dienu vai stundu neviens nezina: ne eņģeļi debesīs, ne Dēls, tikai Tēvs.</span> <span class="verse"><a name="33">33</a>Skatieties, esiet modri un lūdziet Dievu, jo jūs nezināt, kad tas laiks būs.</span> <span class="verse"><a name="34">34</a>Tas ir tā: cilvēks, aizceļodams tālumā, atstāja savu namu un deva saviem kalpiem varu pār katru darbu, un durvju sargam pavēlēja būt nomodā.</span> <span class="verse"><a name="35">35</a>Tāpēc esiet nomodā, jo jūs nezināt, kad nama Kungs nāks: vakarā vai nakts vidū, vai gaiļiem dziedot, vai agri no rīta.</span> <span class="verse"><a name="36">36</a>Ka viņš, nejauši atnākot, neatrod jūs guļot.</span> <span class="verse"><a name="37">37</a>Bet ko es jums saku, to es saku visiem: Esiet nomodā!</span> </p></div</div></div></body></html>