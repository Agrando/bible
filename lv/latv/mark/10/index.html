<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/mark">Mark</a> &gt <strong>Chapter 10</strong></div><p><span class="verse"><a name="1">1</a>Un Viņš, kad tie tuvojās Jeruzalemei un Betānijai pie Olīvkalna, sūtīja divus no saviem mācekļiem</span> <span class="verse"><a name="2">2</a>Un sacīja viņiem: Ejiet miestā, kas jūsu priekšā! Un jūs, ieiedami tur, tūdaļ atradīsiet piesietu kumeļu, uz kura vēl neviens cilvēks līdz šim nav sēdējis; atraisiet to un atvediet!</span> <span class="verse"><a name="3">3</a>Un ja kāds jums sacīs, ko jūs darāt, tad sakiet, ka Kungam tā vajag! Un tūdaļ viņš to atlaidīs šurp.</span> <span class="verse"><a name="4">4</a>Un nogājuši viņi atrada kumeļu, piesietu ārā pie durvīm uz ceļa; un viņi atraisīja to.</span> <span class="verse"><a name="5">5</a>Un daži, kas tur stāvēja, sacīja viņiem: Ko jūs darāt, atraisīdami kumeļu?</span> <span class="verse"><a name="6">6</a>Viņi tiem sacīja, kā Jēzus bija pavēlējis; un tie viņus atlaida.</span> <span class="verse"><a name="7">7</a>Un viņi atveda kumeļu pie Jēzus un uzlika tam savas drēbes; un Viņš sēdās tanī.</span> <span class="verse"><a name="8">8</a>Bet daudzi izklāja savas drēbes ceļā; bet citi cirta zarus no kokiem un klāja tos ceļā;</span> <span class="verse"><a name="9">9</a>Un tie, kas gāja priekšā, un tie, kas sekoja, kliedza, sacīdami: Hozanna!</span> <span class="verse"><a name="10">10</a>Slavēts, kas nāk Kunga vārdā! Slavēta lai ir mūsu tēva Dāvida valstība, kas nāk! Hozanna augstībā!</span> <span class="verse"><a name="11">11</a>Un Viņš iegāja Jeruzalemē, dievnamā; un Viņš, visu apskatījis, vakara stundai jau iestājoties, ar tiem divpadsmit izgāja uz Betāniju.</span> <span class="verse"><a name="12">12</a>Un otrā dienā, kad tie izgāja no Betānijas,Viņš bija izsalcis.</span> <span class="verse"><a name="13">13</a>Un Viņš, ieraudzījis tālienē vīģes koku, kam bija lapas, gāja, vai tanī ko neatrastu; un Viņš, piegājis pie tā, neatrada nekā, kā tikai lapas, jo vēl nebija vīģu laiks.</span> <span class="verse"><a name="14">14</a>Un Viņš ierunājās un sacīja tam: Lai ne mūžam neviens no tevis augļus neēd! Un Viņa mācekļi to dzirdēja.</span> <span class="verse"><a name="15">15</a>Un viņi iegāja Jeruzalemē. Un Viņš, iegājis dievnamā, sāka dzīt ārā tos, kas pārdeva un pirka svētnīcā; un Viņš apgāza naudas mainītāju galdus un baložu pārdevēju solus.</span> <span class="verse"><a name="16">16</a>Un Viņš neļāva, lai kāds nestu kādu trauku caur svētnīcu.</span> <span class="verse"><a name="17">17</a>Un Viņš mācīja, sacīdams tiem: Vai nav rakstīts: manu namu sauks par lūgšanas namu visām tautām? Bet jūs to esat padarījuši par slepkavu bedri.</span> <span class="verse"><a name="18">18</a>To dzirdot, augstie priesteri un rakstu mācītāji meklēja, kā Viņu nonāvēt, bet baidījās Viņa, jo viss ļaužu pulks brīnījās par Viņa mācību.</span> <span class="verse"><a name="19">19</a>Un Viņš, vakaram metoties, izgāja no pilsētas.</span> <span class="verse"><a name="20">20</a>Un no rīta, garām iedami, tie redzēja vīģes koku nokaltušu līdz saknēm.</span> <span class="verse"><a name="21">21</a>Un Pēteris atminējies sacīja Viņam: Mācītāj, lūk, vīģes koks, kuru Tu nolādēji, ir nokaltis.</span> <span class="verse"><a name="22">22</a>Un Jēzus atbildēja un sacīja viņam: Ticiet Dievam!</span> <span class="verse"><a name="23">23</a>Patiesi es jums saku: ja kas sacīs šim kalnam: celies un meties jūrā, un nešaubīsies savā sirdī, bet ticēs, ka tas notiks, ko viņš saka, tad tas viņam tā notiks.</span> <span class="verse"><a name="24">24</a>Tāpēc es jums saku: visu, ko jūs, Dievu lūgdami, lūgsiet, ticiet, ka jūs saņemsiet; un tas jums notiks.</span> <span class="verse"><a name="25">25</a>Un piedodiet, kad jūs stāvat, Dievu lūgdami, ja jums kas ir pret citu, lai arī jūsu Tēvs, kas ir debesīs, piedotu jums jūsu grēkus.</span> <span class="verse"><a name="26">26</a>Bet ja jūs nepiedosiet, arī jūsu Tēvs, kas ir debesīs, nepiedos jums jūsu grēkus. (Mt.6,14-15)</span> <span class="verse"><a name="27">27</a>Un viņi atkal atnāca Jeruzalemē. Un Viņam svētnīcā staigājot, augstie priesteri un rakstu mācītāji, un vecākie pienāca pie Viņa</span> <span class="verse"><a name="28">28</a>Un sacīja Viņam: Kā varā Tu šo dari? Un kas Tev šo varu devis, lai Tu to darītu?</span> <span class="verse"><a name="29">29</a>Bet Jēzus atbildēja un sacīja viņiem: Es arī jautāšu jums vienu vārdu, un jūs atbildiet man! Un tad es jums pateikšu, kā varā es to daru.</span> <span class="verse"><a name="30">30</a>Atbildiet man: vai Jāņa kristība bija no debesīm, vai no cilvēkiem?</span> <span class="verse"><a name="31">31</a>Bet viņi savā starpā pārdomāja un sacīja: Ja mēs teiksim: no debesīm, Viņš mums sacīs, kāpēc tad mēs neticējām viņam?</span> <span class="verse"><a name="32">32</a>Ja mēs sacīsim: no cilvēkiem, mums jābaidās no tautas, jo visi par Jāni domāja, ka viņš patiesi ir pravietis.</span> <span class="verse"><a name="33">33</a>Un viņi atbildēja un sacīja Jēzum: Mēs nezinām. Un Jēzus atbildēja un sacīja viņiem: Arī es jums neteikšu, kā varā es to daru.</span> </p></div</div></div></body></html>