<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/rom">Romans</a> &gt <strong>Chapter 3</strong></div><p><span class="verse"><a name="1">1</a>Kāda tad jūdiem priekšrocība vai kāds labums no apgraizīšanas?</span> <span class="verse"><a name="2">2</a>Katrā ziņā daudz! Vispirms tas, ka viņiem uzticēti Dieva apsolījumi.</span> <span class="verse"><a name="3">3</a>Kas tad, ja daži no viņiem neticēja? Vai tad dažu neticība var atcelt Dieva uzticību? Nekad ne!</span> <span class="verse"><a name="4">4</a>Tomēr Dievs ir patiess, bet katrs cilvēks melis, tā kā rakstīts: Tu esi taisnīgs savos vārdos un uzvarēsi, kad ar Tevi ies tiesā.</span> <span class="verse"><a name="5">5</a>Bet ja mūsu netaisnība izceļ Dieva taisnību, ko tad lai sakām? Vai Dievs ir netaisnīgs, ja Viņš uzliek sodu?</span> <span class="verse"><a name="6">6</a>(Es runāju cilvēcīgi.) Nekādā ziņā! Jo kā citādi Dievs tiesās šo pasauli?</span> <span class="verse"><a name="7">7</a>Bet ja manu melu dēļ Dieva patiesība kļuvusi lielāka Viņa paša godam, kāpēc tad es vēl kā grēcinieks tieku tiesāts?</span> <span class="verse"><a name="8">8</a>Un vai nevajadzētu darīt ļaunu, ja tam ir labas sekas (kā daži zaimodami saka, ka mēs tā mācot)? Tādu pazudināšana ir taisnīga.</span> <span class="verse"><a name="9">9</a>Kā tad ir? Vai mums ir priekšrocības? Nekādā ziņā, jo mēs jau pierādījām, ka visi, tiklab jūdi, kā grieķi, ir zem grēka,</span> <span class="verse"><a name="10">10</a>Kā rakstīts: Nav neviena taisnīga,</span> <span class="verse"><a name="11">11</a>Neviena, kas saprastu, neviena, kas meklētu Dievu.</span> <span class="verse"><a name="12">12</a>Visi novērsušies, visi kopā kļuvuši nederīgi; nav neviena, kas darītu labu, pat it neviena.</span> <span class="verse"><a name="13">13</a>Viņu rīkle ir atvērts kaps, ar savām mēlēm viņi runā viltību, odžu inde ir aiz viņu lūpām;</span> <span class="verse"><a name="14">14</a>Viņu mute ir lāstu un rūgtuma pilna;</span> <span class="verse"><a name="15">15</a>Viņu kājas steidzīgas asins izliešanai;</span> <span class="verse"><a name="16">16</a>Izpostīšana un bēdas ir viņu ceļos;</span> <span class="verse"><a name="17">17</a>Un miera ceļu viņi nepazīst;</span> <span class="verse"><a name="18">18</a>Dieva bijības nav viņu acu priekšā.</span> <span class="verse"><a name="19">19</a>Bet mēs zinām, ka viss, ko saka likums, ir teikts tiem, kas ir zem likuma, lai apklustu ikviena mute un lai visa pasaule kļūtu Dievam padevīga,</span> <span class="verse"><a name="20">20</a>Jo likuma darbi nevienu cilvēku neattaisno Viņa priekšā; likums rada grēku pazīšanu.</span> <span class="verse"><a name="21">21</a>Bet tagad Dieva taisnība atklājusies neatkarīgi no likuma; to apliecina bauslība un pravieši.</span> <span class="verse"><a name="22">22</a>Bet Dieva taisnība caur ticību uz Jēzu Kristu ir visiem un pār visiem, kas tic uz Viņu, jo nav nekādas izšķirības.</span> <span class="verse"><a name="23">23</a>Jo visi ir grēkojuši, un viņiem trūkst Dieva godības.</span> <span class="verse"><a name="24">24</a>Viņa žēlastība tos nepelnīti attaisnojusi caur atpestīšanu, kas ir Jēzū Kristū.</span> <span class="verse"><a name="25">25</a>Viņu Dievs nolicis tiem, kas tic, par grēku izpircēju Viņa asinīs un, piedodams iepriekšējos grēkus, parāda savu taisnību</span> <span class="verse"><a name="26">26</a>Dievišķā pacietībā, lai tagadējā laikā parādītos Viņa taisnība; pats būdams taisnīgs, attaisnotu to, kas tic uz Jēzu Kristu.</span> <span class="verse"><a name="27">27</a>Kur paliek tava dižošanās? Tā ir izslēgta. Ar kādu likumu? Darbiem? Nē, bet ar ticības likumu.</span> <span class="verse"><a name="28">28</a>Jo mēs esam pārliecināti, ka cilvēks tiek attaisnots ticībā bez likuma darbiem.</span> <span class="verse"><a name="29">29</a>Vai Dievs ir jūdiem vien? Vai nav arī pagāniem? Taču arī pagāniem!</span> <span class="verse"><a name="30">30</a>Jo ir tikai viens Dievs, kas attaisno caur ticību apgraizītos un neapgraizītos ticībā.</span> <span class="verse"><a name="31">31</a>Tātad mēs ar ticību atceļam bauslību? Nekādā ziņā, bet mēs apstiprinām bauslību.</span> </p></div</div></div></body></html>