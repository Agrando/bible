<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/rom">Romans</a> &gt <strong>Chapter 4</strong></div><p><span class="verse"><a name="1">1</a>Ko lai sakām? Ko panāca mūsu miesīgais ciltstēvs Ābrahams?</span> <span class="verse"><a name="2">2</a>Jo, ja Ābrahams kļuvis taisnīgs ar saviem darbiem, tad viņam ir gods, bet ne pie Dieva.</span> <span class="verse"><a name="3">3</a>Jo ko saka Raksti? Ābrahams ticēja Dievam, un tas tika viņam pieskaitīts attaisnošanai.</span> <span class="verse"><a name="4">4</a>Bet tam, kas dara darbus, alga tiek piešķirta ne no žēlastības, bet pienākuma dēļ.</span> <span class="verse"><a name="5">5</a>Bet tam, kam darbu nav, bet tic uz To, kas bezdievīgo dara taisnīgu, viņa ticība tiek pieskaitīta attaisnošanai saskaņā ar Dieva žēlastības lēmumu.</span> <span class="verse"><a name="6">6</a>Tā arī Dāvids runā par cilvēka svētlaimību, kuram Dievs no savas labpatikas piešķir attaisnojumu neatkarīgi no darbiem.</span> <span class="verse"><a name="7">7</a>Svētīgi tie, kam noziegumi piedoti un grēki apklāti.</span> <span class="verse"><a name="8">8</a>Svētīgs tas vīrs, kuram Kungs grēku nepieskaita.</span> <span class="verse"><a name="9">9</a>Vai tad šī svētlaimība ir tikai apgraizītajiem, vai arī neapgraizītajiem? Ja sakām, ka Ābrahamam ticība pieskaitīta attaisnojumam,</span> <span class="verse"><a name="10">10</a>Tad kā tā pieskaitīta? Vai apgraizīšanā, vai tad, kad viņš nebija apgraizīts? - Ne apgraizīšanā, bet tad, kad viņš nebija apgraizīts.</span> <span class="verse"><a name="11">11</a>Bet apgraizīšanas zīmi viņš saņēma par apstiprinājumu attaisnojumam ticībā, kas viņam bija vēl neapgraizītam, lai viņš kļūtu visu neapgraizīto ticīgo tēvs, lai arī tiem tā tiktu pieskaitīta attaisnojumam,</span> <span class="verse"><a name="12">12</a>Un lai viņš būtu tēvs apgraizītajiem, bet ne tikai apgraizītajiem, bet arī tiem, kas seko ticības pēdās, tās ticības, kura bija mūsu tēvam Ābrahamam pirms apgraizīšanas.</span> <span class="verse"><a name="13">13</a>Jo nevis pateicoties likumam Ābrahamam un viņa pēcnācējiem dots solījums iemantot pasauli, bet pateicoties attaisnojumam ticībā.</span> <span class="verse"><a name="14">14</a>Jo ja tie ir mantinieki, pateicoties likumam, tad ticība būtu zaudējusi savu spēku, un solījums būtu atcelts.</span> <span class="verse"><a name="15">15</a>Jo likums rada dusmas. Kur nav likuma, tur nav pārkāpuma.</span> <span class="verse"><a name="16">16</a>Tāpēc tas nāk no ticības, lai, pateicoties žēlastībai, apsolījums būtu nodrošināts visiem pēcnācējiem, nevien tam, kas pakļauts tikai likumam, bet arī tam, kas seko ticībai, kāda bija mūsu visu tēvam Ābrahamam</span> <span class="verse"><a name="17">17</a>(Kā rakstīts: Es iecēlu tevi par tēvu daudzām tautām) tā Dieva priekšā, uz kuru viņš ticēja, kas mirušos atdzīvina un sauc vārdā tos, kas vēl nav, tāpat kā tos, kas ir. (1.Moz.17,5)</span> <span class="verse"><a name="18">18</a>Pretī cerībai cerēdams, viņš ir ticējis, ka viņš kļūs daudzu tautu tēvs, tā kā sacīts: Tādi būs tavi pēcnācēji! (1 Moz 15,5)</span> <span class="verse"><a name="19">19</a>Un viņš nekļuva vājš ticībā, vērodams savu pamirušo miesu, jo bija jau gandrīz simt gadu vecs, un Sāras pamirušo mātes klēpi.</span> <span class="verse"><a name="20">20</a>Viņš neticībā nešaubījās par Dieva apsolījumu, bet, būdams stiprs ticībā, deva Dievam godu,</span> <span class="verse"><a name="21">21</a>Būdams pilnīgi pārliecināts, ka to, ko solījis, Viņš spēj arī izpildīt.</span> <span class="verse"><a name="22">22</a>Tāpēc tas viņam pieskaitīts attaisnošanai.</span> <span class="verse"><a name="23">23</a>Bet nav jau rakstīts, ka viņa dēļ vien tas pieskaitīts viņam attaisnošanai.</span> <span class="verse"><a name="24">24</a>Bet arī mūsu dēļ, kam tas tiks pieskaitīts mūsu ticības dēļ uz To, kas uzmodināja no miroņiem mūsu Kungu Jēzu Kristu,</span> <span class="verse"><a name="25">25</a>Kas mūsu grēku dēļ bija nodots un mūsu attaisnošanas labad uzcēlās no miroņiem.</span> </p></div</div></div></body></html>