<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/rom">Romans</a> &gt <strong>Chapter 7</strong></div><p><span class="verse"><a name="1">1</a>Vai jūs, brāļi, nezināt (jo es runāju tiem, kas zina likumu), ka likums valda pār cilvēku tik ilgi, kamēr viņš dzīvo?</span> <span class="verse"><a name="2">2</a>Tā - precēta sieva ir saistīta ar likumu, kamēr vīrs dzīvs, bet ja viņas vīrs miris, tad viņa ir brīva no likuma, kas saistīja ar vīru.</span> <span class="verse"><a name="3">3</a>Tāpēc, kamēr vīrs dzīvs, tā sauksies laulības pārkāpēja, ja biedrosies ar citu vīru; bet pēc viņas vīra nāves tā ir brīva no likuma saistībām ar vīru, un viņa nebūs laulības pārkāpēja, ja tā dzīvos ar citu vīru.</span> <span class="verse"><a name="4">4</a>Tātad, mani brāļi, Kristus miesa arī jūs ir nomērdējusi likumam, lai jūs piederētu Citam, Tam, kas no miroņiem uzcēlies, lai mēs nestu augļus Dievam.</span> <span class="verse"><a name="5">5</a>Jo kamēr mēs dzīvojām miesā, likuma atklātās grēcīgās kaislības darbojās mūsu locekļos, lai mēs nestu augļus nāvei.</span> <span class="verse"><a name="6">6</a>Bet tagad mēs esam atbrīvoti no nāves likuma, kurā tikām turēti, lai kalpotu jaunā garā, bet ne  novecojušam burtam.</span> <span class="verse"><a name="7">7</a>Ko tad lai sakām? Vai likums ir grēks? Nekādā ziņā! Bet es grēka nepazītu, ja nebūtu likuma, jo es nezinātu, kas ir iekāre, ja likums nesacītu: Tev nebūs iekārot!</span> <span class="verse"><a name="8">8</a>Bet grēks, izmantojot izdevību, caur likumu, modināja manī visas iekāres; jo bez likuma grēks būtu miris;</span> <span class="verse"><a name="9">9</a>Es gan kādreiz dzīvoju bez likuma, bet, kad nāca likums, grēks atdzīvojās;</span> <span class="verse"><a name="10">10</a>Turpretī es nomiru. Tā izrādījās, ka likums, kas bija domāts dzīvei, man atnesa nāvi.</span> <span class="verse"><a name="11">11</a>Jo grēks, izmantojot izdevību, caur likumu mani pievīla un tā nonāvēja mani.</span> <span class="verse"><a name="12">12</a>Likums gan ir svēts, un bauslība ir svēta un taisnīga, un laba.</span> <span class="verse"><a name="13">13</a>Vai tad tas, kas labs, man atnesis nāvi? Nekādā ziņā! Bet grēks, lai parādītos kā grēks, izmantodams labo, man atnesa nāvi, lai grēks, pateicoties likumam, kļūtu pār mēru grēcīgs.</span> <span class="verse"><a name="14">14</a>Jo mēs zinām, ka likums ir garīgs, bet es, grēkam pārdots, esmu miesīgs.</span> <span class="verse"><a name="15">15</a>Es nesaprotu, ko daru: jo es nedaru labu, ko gribu, bet es daru ļaunu, ko ienīstu.</span> <span class="verse"><a name="16">16</a>Bet ja es daru to, ko negribu, tad es piekrītu likumam, ka tas ir labs.</span> <span class="verse"><a name="17">17</a>Bet tagad jau ne es to daru, bet grēks, kas manī mājo.</span> <span class="verse"><a name="18">18</a>Jo es zinu, ka labais manī, tas ir, manā miesā, nemājo. Man ir tieksme labu gribēt, bet labā izpildīšanu es sevī neatrodu.</span> <span class="verse"><a name="19">19</a>Jo es nedaru labo, ko vēlos, bet daru ļauno, ko nevēlos.</span> <span class="verse"><a name="20">20</a>Bet ja es daru to, ko nevēlos, tad jau ne es to daru, bet grēks, kas manī mājo.</span> <span class="verse"><a name="21">21</a>Tātad es atrodu likumu, kas tad, kad gribu labu darīt, tuvojas man ar ļaunu:</span> <span class="verse"><a name="22">22</a>Jo iekšējais cilvēks priecājas par Dieva likumu,</span> <span class="verse"><a name="23">23</a>Bet citu likumu es redzu savos locekļos. Tas karo pret mana prāta likumu un pakļauj mani grēka likumam, kas ir manos locekļos.</span> <span class="verse"><a name="24">24</a>Es, nelaimīgais cilvēks! Kas mani atbrīvos no šīs nāvi nesējas miesas?</span> <span class="verse"><a name="25">25</a>Dieva žēlastība caur mūsu Kungu Jēzu Kristu! Tātad ar prātu es kalpoju Dieva likumam, bet ar miesu - grēka likumam.</span> </p></div</div></div></body></html>