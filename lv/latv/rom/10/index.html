<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/rom">Romans</a> &gt <strong>Chapter 10</strong></div><p><span class="verse"><a name="1">1</a>Brāļi, manas sirds vēlēšanās un aizlūgums pie Dieva ir par viņiem, lai viņi tiktu pestīti.</span> <span class="verse"><a name="2">2</a>Jo es viņiem liecinu, ka viņiem ir centība uz Dievu, bet nav izpratnes.</span> <span class="verse"><a name="3">3</a>Pārprazdami Dieva taisnību un cenzdamies nostiprināt savu, viņi nepakļāvās Dieva taisnībai.</span> <span class="verse"><a name="4">4</a>Jo likuma gala mērķis ir Kristus, kas katram ticīgajam sagādā attaisnojumu.</span> <span class="verse"><a name="5">5</a>Jo Mozus raksta: katrs cilvēks, kas izpildīs likuma taisnību, dzīvos tanī.</span> <span class="verse"><a name="6">6</a>Bet taisnība, kas nāk no ticības, saka tā: Nesaki savā sirdī: kas uzkāps debesīs, tas ir, lai novestu Kristu,</span> <span class="verse"><a name="7">7</a>Vai arī: kas nokāps bezdibenī, tas ir, lai atsauktu Kristu no miroņiem!</span> <span class="verse"><a name="8">8</a>Bet ko saka Raksti? Vārds ir tuvu, tavā mutē un tavā sirdī; tas ir ticības vārds, ko mēs sludinām.</span> <span class="verse"><a name="9">9</a>Jo, ja tu ar savu muti atzīsi Kungu Jēzu un savā sirdī ticēsi, ka Dievs Viņu uzmodinājis no miroņiem, tad būsi pestīts.</span> <span class="verse"><a name="10">10</a>Jo sirdī ticam, lai panāktu attaisnošanu, bet ar muti apliecinām, lai panāktu pestīšanu.</span> <span class="verse"><a name="11">11</a>Jo Raksti saka: Katrs, kas uz Viņu tic, nepaliks kaunā. (Is.28,16)</span> <span class="verse"><a name="12">12</a>Un nav izšķirības starp jūdu un grieķi, jo tas pats Kungs pār visiem, bagāts visiem, kas Viņu piesauc.</span> <span class="verse"><a name="13">13</a>Jo katrs, kas piesauks Kunga vārdu, tiks pestīts. (Jl.2,32; Apd.2,21)</span> <span class="verse"><a name="14">14</a>Bet kā tie piesauks to, kam nav ticējuši? Vai kā lai tic uz to, par ko nav dzirdējuši? Bet kā lai dzird bez sludinātāja?</span> <span class="verse"><a name="15">15</a>Bet kā lai sludina bez sūtības? Ir rakstīts: Cik tīkamas to kājas, kas sludina mieru, kas sludina labu!</span> <span class="verse"><a name="16">16</a>Bet ne visi ir paklausīgi evaņģēlijam. Jo Isajs saka: Kungs, kas ir ticējis tam, ko no mums dzirdējis?</span> <span class="verse"><a name="17">17</a>Tātad ticība nāk no dzirdēšanas, bet dzirdētais - caur Kristus vārdu.</span> <span class="verse"><a name="18">18</a>Bet es saku: Vai viņi nav dzirdējuši? Un taču pār visu zemi ir atskanējusi viņu balss un līdz zemeslodes robežām viņu vārdi. (Ps 18)</span> <span class="verse"><a name="19">19</a>Bet es jautāju: Vai Izraēlis nesaprata? Mozus pirmais saka: Es jūs novedīšu līdz skaudībai pret vienu netautu, es jūs ievedīšu dusmās pret nesaprātīgu tautu. (5 Moz 32,21)</span> <span class="verse"><a name="20">20</a>Bet Isajs uzdrošinās sacīt: Tie, kas mani nemeklēja, atrada mani; es atklāti parādījos tiem, kas pēc manis nevaicāja. (Is 65,1)</span> <span class="verse"><a name="21">21</a>Bet Izraēlim viņš saka: Augu dienu es stiepu savas rokas pretim neticīgai un stūrgalvīgai tautai. (Is 65,2)</span> </p></div</div></div></body></html>