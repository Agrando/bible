<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/rom">Romans</a> &gt <strong>Chapter 15</strong></div><p><span class="verse"><a name="1">1</a>Mums, stiprajiem, jācieš vājo trūkumi, un mēs nedrīkstam sev izpatikt.</span> <span class="verse"><a name="2">2</a>Katrs no jums lai izpatīk savam tuvākajam uz labu, lai viņu celtu!</span> <span class="verse"><a name="3">3</a>Arī Kristus neizpatika sev, bet kā rakstīts: To zaimi, kas Tevi zaimo, krita uz mani. (Ps.69)</span> <span class="verse"><a name="4">4</a>Jo viss, kas ir uzrakstīts, ir rakstīts mūsu pamācīšanai, lai mēs pacietībā un Rakstu iepriecinājumā smeltos cerību.</span> <span class="verse"><a name="5">5</a>Bet pacietības un iepriecinājuma Dievs lai dod jums vienprātību savā starpā saskaņā ar Jēzu Kristu,</span> <span class="verse"><a name="6">6</a>Lai vienprātīgi, vienā mutē godinātu Dievu un mūsu Kunga Jēzus Kristus Tēvu.</span> <span class="verse"><a name="7">7</a>Tāpēc rūpējieties viens par otru, kā arī Kristus jūs uzņēmis Dievam par godu.</span> <span class="verse"><a name="8">8</a>Jo es saku: Kristus Jēzus ir kļuvis apgraizīto kalps Dieva patiesības dēļ, lai apstiprinātu tēviem dotos solījumus;</span> <span class="verse"><a name="9">9</a>Bet pagāni godina Dievu žēlsirdības dēļ, kā rakstīts: Tāpēc es slavēšu Tevi, Kungs, starp tautām un dziedāšu Tavam vārdam.</span> <span class="verse"><a name="10">10</a>Un atkal sacīts: Priecājieties, pagāni, kopā ar Viņa tautu!</span> <span class="verse"><a name="11">11</a>Un atkal: Teiciet Kungu visas tautas un slavējiet Viņu visi ļaudis!</span> <span class="verse"><a name="12">12</a>Arī Isajs vēl saka: Nāks Jeses atvase, kas celsies, lai valdītu pār tautām, un tautas cerēs uz Viņu.</span> <span class="verse"><a name="13">13</a>Bet Dievs, cerības devējs, lai piepilda jūs, kas ticat, ar visu prieku un mieru, lai jūs būtu bagāti cerībā un Svētā Gara spēkā.</span> <span class="verse"><a name="14">14</a>Bet, mani brāļi, arī es pats esmu tanī pārliecībā par jums, ka arī jūs paši esat mīlestības pilni, bagāti ar ikvienu atziņu, tā ka jūs spējat viens otru pamācīt.</span> <span class="verse"><a name="15">15</a>Bet, brāļi, pa daļai es jums rakstīju pārdrošāk, atgādinādams jums, ka, pateicoties žēlastībai, ko Dievs man devis,</span> <span class="verse"><a name="16">16</a>Es esmu Kristus kalps starp pagāniem un pildu svēto pienākumu pie Dieva evaņģēlija, lai pagānu uzupurēšana kļūst pieņemama un Svētā Gara svētīta.</span> <span class="verse"><a name="17">17</a>Un tā es varu lepoties Kristū Jēzū par to, kas attiecas uz Dievu.</span> <span class="verse"><a name="18">18</a>Jo es neiedrošinos kaut ko stāstīt par to, ko Kristus caur mani nebūtu darījis gan vārdos, gan darbos, lai vestu pagānus pie paklausības</span> <span class="verse"><a name="19">19</a>Varenām zīmēm un brīnumiem, Svētā Gara spēkā, tā kā es, sākot ar Jeruzalemi, visā apkārtnē līdz Illīrijai pasludināju Kristus evaņģēliju.</span> <span class="verse"><a name="20">20</a>Bet es nesludināju evaņģēliju tur, kur Kristus vārds tiek piesaukts, lai neceltu uz sveša pamata, bet kā rakstīts:</span> <span class="verse"><a name="21">21</a>Redzēs tie, kam nebija sludināts par Viņu, un sapratīs tie, kas nav dzirdējuši.</span> <span class="verse"><a name="22">22</a>Tāpēc es daudzkārt tiku aizkavēts aiziet pie jums un līdz šim vēl esmu aizkavēts.</span> <span class="verse"><a name="23">23</a>Tagad šinīs apgabalos man darba lauka vairs nav, bet kopš vairākiem gadiem man ir vēlēšanās jūs apmeklēt.</span> <span class="verse"><a name="24">24</a>Kad sākšu ceļojumu uz Spāniju, es ceru garāmejot jūs redzēt, lai jūs mani pavadītu uz turieni, kad iepriekš daudzmaz būšu iepazinies ar jums.</span> <span class="verse"><a name="25">25</a>Bet tagad es ceļošu uz Jeruzalemi, lai kalpotu svētajiem,</span> <span class="verse"><a name="26">26</a>Jo Maķedonija un Ahaja nolēmušas savākt dažas dāvanas trūcīgajiem, kas dzīvo starp svētajiem Jeruzalemē.</span> <span class="verse"><a name="27">27</a>Tā tas tām labpaticis; un tās ir viņu parādnieces, jo, ja tās, būdamas pagāniskas, ir kļuvušas līdzdalībnieces viņu garīgajās lietās, tad tām ir viņiem jākalpo laicīgajās.</span> <span class="verse"><a name="28">28</a>To pabeidzis un šos ziedojumus viņiem pasniedzis, es ceļā uz Spāniju iegriezīšos pie jums.</span> <span class="verse"><a name="29">29</a>Un es zinu, ka, nākdams pie jums, es nākšu Kristus evaņģēlija svētības pilnībā.</span> <span class="verse"><a name="30">30</a>Bet es jūs, brāļi, lūdzu mūsu Kunga Jēzu Kristu un Svētā Gara mīlestības vārdā: palīdziet man savās lūgšanās pie Dieva par mani,</span> <span class="verse"><a name="31">31</a>Lai es izglābtos no neticīgajiem, kas ir Jūdejā, un lai mans kalpošanas upuris būtu patīkams svētajiem Jeruzalemē;</span> <span class="verse"><a name="32">32</a>Lai es, ja tāds būs Dieva prāts, priecīgs ierastos pie jums un atspirdzinātos kopā ar jums.</span> <span class="verse"><a name="33">33</a>Un miera Dievs lai ir ar jums visiem! Amen.</span> </p></div</div></div></body></html>