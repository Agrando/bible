<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/gal">Galatians</a> &gt <strong>Chapter 3</strong></div><p><span class="verse"><a name="1">1</a>Ak jūs, neprātīgie galatieši, kas jūs apmājis nepaklausīt patiesībai, jo jūsu acu priekšā ir attēlots Jēzus Kristus, it kā Viņš starp jums būtu krustā sists.</span> <span class="verse"><a name="2">2</a>Vienīgi to es gribētu no jums dabūt zināt: vai jūs Garu saņēmāt ar likuma darbiem vai ar ticības atzīšanu?</span> <span class="verse"><a name="3">3</a>Vai jūs esat tik neprātīgi, ka iesākuši ar Garu, tagad miesā gribat pabeigt?</span> <span class="verse"><a name="4">4</a>Vai tik daudz jūs veltīgi esat cietuši? Taču ne veltīgi!</span> <span class="verse"><a name="5">5</a>Vai tas, kas devis jums Garu un dara jūsos brīnumus, dara to likuma darbu dēļ, vai ticības dēļ, ko pieņēmāt?</span> <span class="verse"><a name="6">6</a>Ir rakstīts: Ābrahams ticēja Dievam, un viņam to pieskaitīja attaisnošanai.</span> <span class="verse"><a name="7">7</a>Tātad atzīstiet, ka tie, kas ticībā dzīvo, ir Ābrahama bērni.</span> <span class="verse"><a name="8">8</a>Bet Raksti, paredzēdami, ka Dievs ticībā attaisno tautas, Ābrahamam ir iepriekš pasludinājuši: Tevī tiks svētītas visas tautas.</span> <span class="verse"><a name="9">9</a>Tātad ticīgie tiks svētīti līdz ar ticīgo Ābrahamu.</span> <span class="verse"><a name="10">10</a>Jo visi, kas balstās uz likuma darbiem, ir zem lāsta. Jo ir rakstīts: Lai nolādēts katrs, kas nepastāv un nedara visu to, kas rakstīts likuma grāmatā.</span> <span class="verse"><a name="11">11</a>Bet ka likums nevienu Dieva priekšā neattaisno, par to teikts: Taisnīgais dzīvo no ticības.</span> <span class="verse"><a name="12">12</a>Bet likums nav no ticības, bet kas ko dara, tas tanī dzīvo. (3 Moz 18,5)</span> <span class="verse"><a name="13">13</a>Kristus mūs atpirka no likuma lāsta, pats mūsu dēļ palikdams par lāstu, jo rakstīts: Lai nolādēts katrs, kas pakārts pie koka,</span> <span class="verse"><a name="14">14</a>Lai Ābrahama svētība, nāktu pār tautām Kristū Jēzū, tā ka ticībā mēs saņemam Gara apsolījumu.</span> <span class="verse"><a name="15">15</a>Brāļi, (runājot cilvēcīgi) taču apstiprinātu cilvēka testamentu neviens neatceļ un nepapildina.</span> <span class="verse"><a name="16">16</a>Ābrahamam un viņa pēcnācējam ir doti solījumi. Nav sacīts: Un pēcnācējiem, it kā daudziem, bet kā vienam: Un tavā pēcnācējā, kas ir Kristus.</span> <span class="verse"><a name="17">17</a>Bet to es saku, ka likums, kas izdots četri simti trīsdesmit gadus vēlāk, nevar atcelt Dieva apstiprināto gribas izpausmi un iznīcināt solījumus.</span> <span class="verse"><a name="18">18</a>Ja mantojums nāk ar likumu, tad jau ne ar solījumu, bet Ābrahamam Dievs to dāvināja ar apsolījumu.</span> <span class="verse"><a name="19">19</a>Kāda tad nozīme likumam? To eņģeli pavēlējuši ar starpnieka roku, tas izdots pārkāpuma dēļ, kamēr nāks Atvase, uz kuru attiecas solījumi.</span> <span class="verse"><a name="20">20</a>Kur viens, tur starpnieka nav. Bet Dievs ir viens.</span> <span class="verse"><a name="21">21</a>Vai tad likums ir pret Dieva apsolījumiem? Nekādā ziņā! Jo ja būtu dots likums, kas spēj darīt dzīvu, tad patiesi attaisnošana nāktu ar likumu.</span> <span class="verse"><a name="22">22</a>Bet Raksti ir visu ieslēguši grēkā, lai apsolījums tiktu dots ticīgajiem ticībā uz Jēzu Kristu.</span> <span class="verse"><a name="23">23</a>Bet pirms nāca ticība, mēs, ieslēgti zem likuma, tikām uzglabāti ticībai, kura bija jāpasludina.</span> <span class="verse"><a name="24">24</a>Tātad likums bija mūsu audzinātājs Kristum, lai mēs ticībā tiktu attaisnoti.</span> <span class="verse"><a name="25">25</a>Bet mēs, atnākot ticībai, audzinātājam neesam vairs padoti.</span> <span class="verse"><a name="26">26</a>Jūs visi esat Dieva bērni ticībā uz Jēzu Kristu,</span> <span class="verse"><a name="27">27</a>Jo visi, kas esat kristīti Kristus vārdā, esat tērpušies Kristū.</span> <span class="verse"><a name="28">28</a>Nav ne jūda, ne grieķa, nav verga, ne brīvā, nav ne vīrieša, ne sievietes, jo jūs visi esat viens Kristū Jēzū.</span> <span class="verse"><a name="29">29</a>Bet ja jūs piederat Kristum, tad jūs esat Ābrahama pēcnācēji, mantinieki saskaņā ar apsolījumu.</span> </p></div</div></div></body></html>