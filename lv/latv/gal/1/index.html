<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/gal">Galatians</a> &gt <strong>Chapter 1</strong></div><p><span class="verse"><a name="1">1</a>Pāvils, apustulis ne no cilvēkiem, ne caur cilvēku, bet caur Jēzu Kristu un Dievu Tēvu, kas Viņu uzmodināja no miroņiem,</span> <span class="verse"><a name="2">2</a>Un brāļi, kas ir pie manis, Galatijas draudzēm.</span> <span class="verse"><a name="3">3</a>Žēlastība un miers jums no Dieva Tēva un mūsu Kunga Jēzus Kristus,</span> <span class="verse"><a name="4">4</a>Kas sevi atdeva par mūsu grēkiem, lai saskaņā ar Dieva, mūsu Tēva, prātu izglābtu mūs no tagadējās ļaunās pasaules.</span> <span class="verse"><a name="5">5</a>Viņam lai gods mūžīgi mūžos! Amen.</span> <span class="verse"><a name="6">6</a>Brīnos, ka jūs tik drīz novēršaties no tā, kas jūs aicināja Kristus žēlastībai, uz citu evaņģēliju;</span> <span class="verse"><a name="7">7</a>Bet cita nav; ir tikai daži cilvēki, kas jūs mulsina un grib sagrozīt Kristus evaņģēliju.</span> <span class="verse"><a name="8">8</a>Bet ja arī mēs vai eņģelis no debesīm sludinātu citu evaņģēliju nekā to, ko mēs jums pasludinājām, lai tas top nolādēts!</span> <span class="verse"><a name="9">9</a>Kā agrāk jums sacījām, tā arī tagad vēlreiz saku: ja kāds sludinātu jums citu evaņģēliju nekā to, ko esat saņēmuši, tas lai top nolādēts!</span> <span class="verse"><a name="10">10</a>Vai es meklēju cilvēku vai Dieva labvēlību? Vai es cenšos cilvēkiem izpatikt? Ja es arī tagad cilvēkiem izpatiktu, tad es nebūtu Kristus kalps.</span> <span class="verse"><a name="11">11</a>Pasludinu jums, brāļi, ka evaņģēlijs, ko es jums pasludināju, nav no cilvēkiem,</span> <span class="verse"><a name="12">12</a>Jo es pieņēmu to un iemācījos ne no cilvēka, bet no Jēzus Kristus caur atklāsmi.</span> <span class="verse"><a name="13">13</a>Jūs jau dzirdējāt par manu iepriekšējo dzīves veidu jūdu ticībā, ka es pārmērīgi vajāju Dieva Baznīcu un apkaroju to,</span> <span class="verse"><a name="14">14</a>Un kā es jūdu ticībā pārspēju daudzus sava vecuma ļaudis savā tautā, būdams centīgāks savu tēvu paražās.</span> <span class="verse"><a name="15">15</a>Bet kad Tam, kas mani no manas mātes miesām izredzējis un savā žēlastībā aicinājis, labpatika</span> <span class="verse"><a name="16">16</a>Atklāt man savu Dēlu, lai es Viņu sludinātu pagāniem, tad es tūdaļ nepievērsos miesai un asinīm,</span> <span class="verse"><a name="17">17</a>Negāju arī uz Jeruzalemi pie tiem, kas jau pirms manis bija apustuļi, bet es aizgāju uz Arābiju un atkal atgriezos atpakaļ Damaskā.</span> <span class="verse"><a name="18">18</a>Tikai vēlāk, pēc trim gadiem es aizgāju uz Jeruzalemi, lai redzētu Pēteri, un paliku pie viņa piecpadsmit dienas.</span> <span class="verse"><a name="19">19</a>Tad no citiem apustuļiem es nevienu neredzēju, tikai Jēkabu, Kunga brāli.</span> <span class="verse"><a name="20">20</a>Bet ko es jums rakstu, lūk, Dievs to zina, ka es nemeloju.</span> <span class="verse"><a name="21">21</a>Pēc tam es nonācu Sīrijas un Kilikijas apgabalos,</span> <span class="verse"><a name="22">22</a>Bet Jūdejas kristīgās draudzes personīgi mani nepazina.</span> <span class="verse"><a name="23">23</a>Viņas tikai dzirdēja: Tas, kas mūs kādreiz vajāja, tagad sludina ticību, ko citkārt apkaroja.</span> <span class="verse"><a name="24">24</a>Un viņi godināja Dievu manis dēļ.</span> </p></div</div></div></body></html>