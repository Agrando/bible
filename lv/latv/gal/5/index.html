<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/gal">Galatians</a> &gt <strong>Chapter 5</strong></div><p><span class="verse"><a name="1">1</a>Esiet pastāvīgi un neļaujiet atkal ievest sevi verdzības jūgā!</span> <span class="verse"><a name="2">2</a>Lūk, es, Pāvils, saku jums: ja jūs apgraizīsieties, Kristus jums nekā nelīdzēs.</span> <span class="verse"><a name="3">3</a>Bet ikvienam cilvēkam, kas liek sevi apgraizīt, es vēlreiz apliecinu, ka tad viņam jāizpilda viss likums.</span> <span class="verse"><a name="4">4</a>Jūs, kuri likumā meklējat attaisnošanu, no Kristus esat atšķirti un žēlastībai zuduši.</span> <span class="verse"><a name="5">5</a>Jo mēs garā gaidām attaisnošanas cerību ticībā.</span> <span class="verse"><a name="6">6</a>Un Kristū Jēzū ne apgraizīšana, ne neapgraizīšana ko spēj, bet ticība, kas darbojas mīlestībā.</span> <span class="verse"><a name="7">7</a>Jūsu gaitas bija labas; kas jūs traucēja paklausīt patiesībai?</span> <span class="verse"><a name="8">8</a>Šī pārliecināšana nenāk no Tā, kas jūs ir aicinājis.</span> <span class="verse"><a name="9">9</a>Nedaudz rauga saraudzē visu mīklu.</span> <span class="verse"><a name="10">10</a>Es paļaujos uz jums Kungā, ka jūs citādāk nedomāsiet; bet tas, kas jūs maldina, saņems sodu, lai viņš būtu, kas būdams.</span> <span class="verse"><a name="11">11</a>Bet, brāļi, ja es vēl sludinu apgraizīšanu, kāpēc tad es vēl tieku vajāts? Tad jau krusta piedauzība ir beigusies.</span> <span class="verse"><a name="12">12</a>Kaut arī tie, kas jūs maldina, sagraizītos.</span> <span class="verse"><a name="13">13</a>Bet jūs, brāļi, esiet aicināti brīvībai; tikai ne tādai brīvībai, lai jūs dotu vaļu miesai, bet kalpotu cits citam Gara mīlestībā!</span> <span class="verse"><a name="14">14</a>Jo viss likums izpildās vienā vārdā: Mīli savu tuvāko kā sevi pašu!</span> <span class="verse"><a name="15">15</a>Bet ja jūs savā starpā kožaties un ēdaties, tad pielūkojiet, ka jūs viens otru neaprijat!</span> <span class="verse"><a name="16">16</a>Bet es saku: dzīvojiet garā, tad jūs miesas kārībām nesekosiet.</span> <span class="verse"><a name="17">17</a>Jo miesa tiecas pret garu, bet gars pretojas miesai; tie viens otru apkaro, lai nedarītu to, ko vēlaties.</span> <span class="verse"><a name="18">18</a>Un ja gars jūs vada, tad neesat vairs padoti likumam.</span> <span class="verse"><a name="19">19</a>Bet miesas darbi ir zināmi; tie ir: netiklība, nešķīstība, bezkaunība, baudkāre,</span> <span class="verse"><a name="20">20</a>Kalpošana elkiem, burvestība, ienaids, strīdi, nenovīdība, dusmas, ķildas, šķelšanās, nesaticība,</span> <span class="verse"><a name="21">21</a>Skaudība, slepkavība, piedzeršanās, plītēšana un tiem līdzīgi. Par tiem es iepriekš saku, kā jau agrāk sacīju: kas tādus darbus dara, tie Dieva valstību neiemantos.</span> <span class="verse"><a name="22">22</a>Turpretī gara augļi ir: mīlestība, prieks, miers, pacietība, laipnība, labprātība, augstsirdība,</span> <span class="verse"><a name="23">23</a>Lēnprātība, uzticība, pieklājība, atturība, šķīstība. Tādiem likums nepretojas.</span> <span class="verse"><a name="24">24</a>Bet kas pieder Kristum, tie ir savu miesu krustā piesituši līdz ar kaislībām un kārībām.</span> <span class="verse"><a name="25">25</a>Ja mēs garā dzīvojam, garā arī jādarbojas.</span> <span class="verse"><a name="26">26</a>Nekārosim tukšu godu, viens otru izaicinādami, cits citu apskauzdami.</span> </p></div</div></div></body></html>