<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 25</strong></div><p><span class="verse"><a name="1">1</a>Tad debesvalstība būs pielīdzināma desmit jaunavām, kas, paņēmušas savas lampiņas, izgāja pretim līgavainim un līgavai.</span> <span class="verse"><a name="2">2</a>Bet piecas no tām bija vieglprātīgas un piecas gudras.</span> <span class="verse"><a name="3">3</a>Jo piecas vieglprātīgās paņēma sev līdz lampiņas, bet nepaņēma eļļu.</span> <span class="verse"><a name="4">4</a>Bet gudrās līdz ar lampiņām paņēma arī eļļu savos traukos.</span> <span class="verse"><a name="5">5</a>Kad līgavainis kavējās, visas iemiga un gulēja.</span> <span class="verse"><a name="6">6</a>Bet nakts vidū atskanēja sauciens: Lūk, līgavainis nāk, izejiet viņam pretim!</span> <span class="verse"><a name="7">7</a>Tad visas šīs jaunavas uzcēlās un iededzināja savas lampiņas.</span> <span class="verse"><a name="8">8</a>Bet vieglprātīgās sacīja gudrajām: Dodiet mums no jūsu eļļas, jo mūsu lampiņas izdziest.</span> <span class="verse"><a name="9">9</a>Gudrās atbildēja, sacīdamas: Lai nepietrūktu mums un jums, labāk ejiet pie pārdevējiem un nopērciet sev!</span> <span class="verse"><a name="10">10</a>Bet kamēr viņas gāja pirkt, atnāca līgavainis; un kas bija sagatavojušās, tās kopā ar viņu iegāja kāzās un durvis aizslēdza.</span> <span class="verse"><a name="11">11</a>Bet pēc tam atnāca arī pārējās jaunavas un sacīja: Kungs, kungs, atver mums!</span> <span class="verse"><a name="12">12</a>Bet viņš atbildēja un sacīja: Patiesi es jums saku: es jūs nepazīstu.</span> <span class="verse"><a name="13">13</a>Tāpēc esiet modri, jo nezināt ne dienu, ne stundu!</span> <span class="verse"><a name="14">14</a>Tas tāpat kā ar cilvēku, kas pirms aizceļošanas sasauca savus kalpus un uzticēja viņiem savu mantu.</span> <span class="verse"><a name="15">15</a>Un vienam viņš deva piecus talentus, citam divus, bet citam vienu, katram pēc tā spējām; un pats tūdaļ aizceļoja.</span> <span class="verse"><a name="16">16</a>Bet tas, kas piecus talentus bija saņēmis, aizgāja un laida tos darbā, un ieguva citus piecus.</span> <span class="verse"><a name="17">17</a>Tāpat tas, kas divus bija saņēmis, ieguva citus divus.</span> <span class="verse"><a name="18">18</a>Bet tas, kas bija saņēmis vienu, aizgāja un ieraka to zemē, un tā paslēpa sava kunga naudu.</span> <span class="verse"><a name="19">19</a>Bet pēc ilga laika pārnāca šo kalpu kungs un sāka norēķināties ar viņiem.</span> <span class="verse"><a name="20">20</a>Tad atnāca tas, kas bija saņēmis piecus talentus. Viņš atnesa vēl piecus talentus un sacīja: Kungs, tu man iedevi piecus talentus, lūk, es ieguvu vēl citus piecus!</span> <span class="verse"><a name="21">21</a>Tad viņa kungs sacīja tam: Pareizi, tu labais un uzticīgais kalps. Tu esi bijis uzticīgs mazumā, es tevi iecelšu daudzumā. Ieej sava kunga priekā!</span> <span class="verse"><a name="22">22</a>Atnāca arī tas, kas divus talentus bija saņēmis, un sacīja: Kungs, tu man iedevi divus talentus; lūk, es ieguvu vēl citus divus!</span> <span class="verse"><a name="23">23</a>Viņa kungs sacīja tam: Labi, labais un uzticīgais kalps. Tu biji uzticīgs mazumā, es tevi iecelšu daudzumā. Ieej sava kunga priekā!</span> <span class="verse"><a name="24">24</a>Bet atnāca arī tas, kas vienu talentu bija saņēmis, un sacīja: Kungs, es zinu, ka tu esi bargs cilvēks: tu pļauj tur, kur tu neesi sējis, un savāc, kur neesi izkaisījis.</span> <span class="verse"><a name="25">25</a>Es baidījos, aizgāju un paslēpu tavu talentu zemē. Lūk, te saņem, kas tavs!</span> <span class="verse"><a name="26">26</a>Bet viņa kungs atbildēja un tam sacīja: ļaunais un kūtrais kalps! Tu zināji, ka es pļauju tur, kur neesmu sējis, un savācu, kur neesmu kaisījis.</span> <span class="verse"><a name="27">27</a>Taču tev vajadzēja dot manu naudu naudas mainītājiem, lai es pārnācis saņemtu savu mantu ar augļiem.</span> <span class="verse"><a name="28">28</a>Tāpēc atņemiet viņam talentu un dodiet tam, kam desmit talentu!</span> <span class="verse"><a name="29">29</a>Jo katram, kam ir, tiks dots, un tam būs pārpilnībā; bet no tā, kam nav, tiks atņemts arī tas, kas viņam šķietami ir.</span> <span class="verse"><a name="30">30</a>Bet nelietīgo kalpu izmetiet ārējās tumsībās; tur būs raudāšana un zobu griešana.</span> <span class="verse"><a name="31">31</a>Bet kad Cilvēka Dēls nāks savā majestātē un visi eņģeļi līdz ar Viņu, tad Viņš sēdēs savā godības tronī.</span> <span class="verse"><a name="32">32</a>Un visas tautas tiks sapulcinātas Viņa priekšā; un Viņš tās atdalīs vienu no otras, kā gans atšķir avis no āžiem.</span> <span class="verse"><a name="33">33</a>Un Viņš novietos avis savā labajā, bet āžus kreisajā pusē.</span> <span class="verse"><a name="34">34</a>Tad ķēniņš sacīs tiem, kas būs Viņa labajā pusē: Nāciet jūs, mana Tēva svētītie, un iemantojiet valstību, kas jums sagatavota no pasaules radīšanas!</span> <span class="verse"><a name="35">35</a>Jo es biju izsalcis, un jūs mani paēdinājāt; es biju izslāpis, un jūs man devāt dzert; es biju svešinieks un jūs mani pieņēmāt.</span> <span class="verse"><a name="36">36</a>Es biju kails un jūs mani apģērbāt; es biju slims un jūs mani apmeklējāt; es biju cietumā un jūs atnācāt pie manis.</span> <span class="verse"><a name="37">37</a>Tad taisnīgie atbildēs Viņam un sacīs: Kungs, kad mēs esam redzējuši Tevi izsalkušu un Tevi paēdinājuši, izslāpušu un devuši Tev dzert?</span> <span class="verse"><a name="38">38</a>Kad mēs esam redzējuši Tevi kā svešinieku un Tevi pieņēmuši, vai kailu un Tevi apģērbuši?</span> <span class="verse"><a name="39">39</a>Kad mēs esam redzējuši Tevi slimu vai cietumā un esam gājuši pie Tevis?</span> <span class="verse"><a name="40">40</a>Un ķēniņš atbildēs viņiem un sacīs: Patiesi es jums saku: ko jūs esat darījuši vienam no šiem maniem vismazākajiem brāļiem, to jūs esat man darījuši.</span> <span class="verse"><a name="41">41</a>Tad Viņš sacīs arī tiem, kas pa kreisi: Ejiet prom no manis jūs, nolādētie, mūžīgajā ugunī, kas ir sagatavota velnam un tā eņģeļiem!</span> <span class="verse"><a name="42">42</a>Jo es biju izsalcis, un jūs mani nepaēdinājāt; es biju izslāpis, un jūs man nedevāt dzert.</span> <span class="verse"><a name="43">43</a>Es biju svešinieks, un jūs mani nepieņēmāt; biju kails, un jūs mani neapģērbāt; es biju slims un biju cietumā, bet jūs mani neapmeklējāt.</span> <span class="verse"><a name="44">44</a>Tad atbildēs arī tie un sacīs Viņam: Kungs, kad mēs redzējām Tevi izsalkušu vai izslāpušu, vai kā svešinieku, vai neapģērbtu, vai slimu, vai cietumā, un neesam Tev kalpojuši?</span> <span class="verse"><a name="45">45</a>Tad Viņš atbildēs tiem un sacīs: Patiesi es jums saku: ko jūs neesat darījuši vienam no šiem vismazākajiem, to jūs arī man neesat darījuši.</span> <span class="verse"><a name="46">46</a>Un šie ieies mūžīgajās mokās, bet taisnīgie - mūžīgajā dzīvē.</span> </p></div</div></div></body></html>