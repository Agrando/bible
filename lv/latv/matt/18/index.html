<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 18</strong></div><p><span class="verse"><a name="1">1</a>Tanī stundā mācekļi gāja pie Jēzus un jautāja: Kā Tev šķiet, kas ir lielākais debesvalstībā?</span> <span class="verse"><a name="2">2</a>Un Jēzus, pasaucis bērnu, nostādīja to viņu vidū</span> <span class="verse"><a name="3">3</a>Un sacīja: Patiesi es jums saku: ja jūs neatgriezīsieties un nekļūsiet kā bērni, jūs debesvalstībā neieiesiet.</span> <span class="verse"><a name="4">4</a>Tātad, kas pats pazemosies kā šis bērns, tas ir lielākais debesvalstībā.</span> <span class="verse"><a name="5">5</a>Un kas uzņem tādu bērnu manā vārdā, tas uzņem mani.</span> <span class="verse"><a name="6">6</a>Bet kas apgrēcina vienu no šiem mazajiem, kas tic man, tam būtu labāk, ka viņam kaklā piesietu dzirnakmeni un nogremdētu jūras dziļumos.</span> <span class="verse"><a name="7">7</a>Bēdas pasaulei apgrēcības dēļ! Apgrēcībai gan jānāk, bet bēdas tam cilvēkam, caur ko apgrēcība nāk!</span> <span class="verse"><a name="8">8</a>Bet ja tava roka vai tava kāja tevi apgrēcina, cērt to nost un met no sevis prom: labāk tev kroplim vai tizlam ieiet dzīvībā, nekā tu ar divām rokām un divām kājām tiktu iemests mūžīgajā ugunī.</span> <span class="verse"><a name="9">9</a>Un ja tava acs tevi apgrēcina, izrauj to un aizmet no sevis: labāk tev ar vienu aci ieiet dzīvībā, nekā tev paliktu divas acis un tu tiktu iemests elles ugunī.</span> <span class="verse"><a name="10">10</a>Pielūkojiet, ka jūs nevienu no šiem mazajiem nenievātu, jo es jums saku, ka viņu eņģeļi debesīs vienmēr redz mana Tēva vaigu, kas ir debesīs.</span> <span class="verse"><a name="11">11</a>Jo Cilvēka Dēls atnāca glābt to, kas bija pazudis.</span> <span class="verse"><a name="12">12</a>Kā jums šķiet? Ja kam simts avju, bet viena no tām nomaldās, vai viņš neatstāj deviņdesmit deviņas kalnos un neiet meklēt to, kas nomaldījusies?</span> <span class="verse"><a name="13">13</a>Un ja viņam laimējas to atrast, patiesi es jums saku: viņš priecājas par to vairāk nekā par deviņdesmit deviņām, kas nav nomaldījušās.</span> <span class="verse"><a name="14">14</a>Tas nav jūsu Debestēva prāts, ka viens no šiem mazajiem pazustu.</span> <span class="verse"><a name="15">15</a>Bet ja tavs brālis sagrēko pret tevi, ej un aizrādi viņam savā un viņa klātbūtnē vien! Ja viņš tevi paklausīs, būsi savu brāli ieguvis.</span> <span class="verse"><a name="16">16</a>Bet ja viņš tevi neklausīs, ņem līdzi sev vēl vienu vai divus, lai katru vārdu apstiprinātu divu vai triju liecinieku mutes.</span> <span class="verse"><a name="17">17</a>Bet ja viņš tiem neklausīs, saki Baznīcai! Bet ja viņš Baznīcai neklausīs, tad lai viņš tev būtu kā pagāns un muitnieks!</span> <span class="verse"><a name="18">18</a>Patiesi es jums saku: ko jūs virs zemes saistīsiet, tas būs saistīts arī debesīs; un ko jūs virs zemes atraisīsiet, tas būs atraisīts arī debesīs.</span> <span class="verse"><a name="19">19</a>Atkal es jums saku: ja divi no jums virs zemes vienprātīgi kaut ko lūgs, to viņiem dos mans Tēvs, kas ir debesīs.</span> <span class="verse"><a name="20">20</a>Jo kur divi vai trīs sapulcējušies manā vārdā, tur es esmu viņu vidū.</span> <span class="verse"><a name="21">21</a>Tad Pēteris piegāja pie Viņa un sacīja: Kungs, cikkārt man jāpiedod savam brālim, ja viņš pret mani grēko? Vai līdz septiņkārt?</span> <span class="verse"><a name="22">22</a>Jēzus sacīja viņam: Es nesaku tev: līdz septiņkārt, bet līdz septiņdesmitkārt septiņi.</span> <span class="verse"><a name="23">23</a>Tāpēc debesvalstība pielīdzināma cilvēkam, ķēniņam, kas gribēja norēķināties ar saviem kalpiem.</span> <span class="verse"><a name="24">24</a>Un kad viņš iesāka norēķinu, tika pie viņa atvests viens, kas tam bija parādā desmit tūkstošu talentu.</span> <span class="verse"><a name="25">25</a>Bet kad tam nebija ko atdot, tā kungs pavēlēja pārdot viņu un tā sievu, un bērnus, un visu, kas tam bija, un samaksāt.</span> <span class="verse"><a name="26">26</a>Bet kalps, nokritis ceļos, lūdza viņu, sacīdams: Esi ar mani pacietīgs, un es tev visu atdošu.</span> <span class="verse"><a name="27">27</a>Tad kungs apžēlojās par šo kalpu; viņš to atbrīvoja un atlaida viņam parādu.</span> <span class="verse"><a name="28">28</a>Bet šis kalps, izgājis ārā, atrada vienu savu līdzgaitnieku, kas tam bija simts denāriju parādā; un viņš, sagrābis to, žņaudza, sacīdams: Atdod, ko esi parādā!</span> <span class="verse"><a name="29">29</a>Un viņa līdzgaitnieks, nokritis pie kājām, lūdza to, sacīdams: Esi pacietīgs ar mani, un es tev visu atdošu.</span> <span class="verse"><a name="30">30</a>Bet viņš negribēja un gāja, un meta to cietumā, iekams neatdos parādu.</span> <span class="verse"><a name="31">31</a>Bet viņa līdzgaitnieki, redzēdami notikušo, ļoti noskuma un aizgāja, un pastāstīja savam kungam visu, kas bija noticis.</span> <span class="verse"><a name="32">32</a>Tad viņa kungs to pasauca un sacīja: Tu nekrietnais kalps! Es visu parādu tev atlaidu, jo tu mani lūdzi.</span> <span class="verse"><a name="33">33</a>Vai tad tev nevajadzēja apžēloties par savu līdzgaitnieku, kā es apžēlojos par tevi?</span> <span class="verse"><a name="34">34</a>Un viņa kungs, kļuvis dusmīgs, nodeva to mocītājiem, kamēr tas neatdos visu parādu.</span> <span class="verse"><a name="35">35</a>Tā arī mans Debestēvs jums darīs, ja jūs ikviens no sirds nepiedosiet savam brālim.</span> </p></div</div></div></body></html>