<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 24</strong></div><p><span class="verse"><a name="1">1</a>Jēzus atstāja svētnīcu un aizgāja. Tad Viņa mācekļi pienāca, lai rādītu Viņam svētnīcas celtnes.</span> <span class="verse"><a name="2">2</a>Bet Viņš atbildēja un sacīja tiem: Vai jūs redzat to visu? Patiesi es jums saku: šeit nepaliks akmens uz akmens, kas netiktu nopostīts.</span> <span class="verse"><a name="3">3</a>Bet kad Viņš sēdēja Olīvkalnā, mācekļi vieni pienāca pie Viņa un sacīja: Saki mums, kad tas viss notiks, un kāda būs Tavas atnākšanas un pasaules gala zīme?</span> <span class="verse"><a name="4">4</a>Jēzus atbildēja un sacīja viņiem: Uzmanieties, lai neviens jūs nepieviltu!</span> <span class="verse"><a name="5">5</a>Jo daudzi nāks manā vārdā un sacīs: Es esmu Kristus; un tie pievils daudzus.</span> <span class="verse"><a name="6">6</a>Jūs dzirdēsiet par kariem un karu baumām. Pielūkojiet un nebaidieties, jo tam visam jānotiek, bet tas vēl nav gals.</span> <span class="verse"><a name="7">7</a>Jo tauta celsies pret tautu un valsts pret valsti, un būs mēris, bads un vietvietām zemestrīces.</span> <span class="verse"><a name="8">8</a>Bet tas viss tikai ciešanu sākums.</span> <span class="verse"><a name="9">9</a>Tad jūs nodos mokās un jūs nonāvēs; un jūs būsiet visu tautu nīsti mana vārda dēļ.</span> <span class="verse"><a name="10">10</a>Un tad daudzi ieļaunosies, un viens otru nodos, un viens otru ienīdīs.</span> <span class="verse"><a name="11">11</a>Un radīsies daudzi viltus pravieši, un pievils daudzus.</span> <span class="verse"><a name="12">12</a>Un tāpēc mīlestība daudzos atdzisīs, jo netaisnība būs pārpilnībā.</span> <span class="verse"><a name="13">13</a>Bet, kas pastāvēs līdz galam, tas būs pestīts.</span> <span class="verse"><a name="14">14</a>Un šīs valstības evaņģēlijs tiks sludināts visā pasaulē, visām tautām par liecību; un tad nāks gals.</span> <span class="verse"><a name="15">15</a>Un, kad jūs redzēsiet izpostīšanas negantību esam svētajā vietā, kā to pravietis Daniēls sacījis, - kas to lasa, lai saprot! -</span> <span class="verse"><a name="16">16</a>Tad tie, kas Jūdejā, lai bēg kalnos!</span> <span class="verse"><a name="17">17</a>Un kas uz jumta, lai nekāpj zemē iznest kaut ko no savas mājas!</span> <span class="verse"><a name="18">18</a>Un kas ir tīrumā, lai neatgriežas paņemt savus virssvārkus!</span> <span class="verse"><a name="19">19</a>Bet bēdas grūtniecēm un zīdītājām tanīs dienās.</span> <span class="verse"><a name="20">20</a>Bet lūdziet Dievu, lai jūsu bēgšana nenotiek ziemā vai sabatā!</span> <span class="verse"><a name="21">21</a>Jo tad būs lielas bēdas, kādas nav bijušas no pasaules sākuma līdz pat šim un arī vairs nebūs.</span> <span class="verse"><a name="22">22</a>Un ja šīs dienas nesaīsinātu, tad neviena miesa neizglābtos; bet izredzēto dēļ šīs dienas saīsinās.</span> <span class="verse"><a name="23">23</a>Ja tad kāds jums sacītu: Lūk, še vai tur ir Kristus, neticiet!</span> <span class="verse"><a name="24">24</a>Jo celsies viltus Kristi un viltus pravieši un darīs lielas zīmes un brīnumus, lai maldinātu, ja tas iespējams, arī izredzētos.</span> <span class="verse"><a name="25">25</a>Lūk, es jums saku to jau iepriekš.</span> <span class="verse"><a name="26">26</a>Ja tad jums sacīs: Lūk, Viņš ir tuksnesī, neizejiet! Lūk, Viņš ir kambaros, tad neticiet!</span> <span class="verse"><a name="27">27</a>Jo kā zibens rodas austrumos un atspīd līdz rietumiem, tā būs arī ar Cilvēka Dēla atnākšanu.</span> <span class="verse"><a name="28">28</a>Jo kur ir miesa, tur salasās arī ērgļi.</span> <span class="verse"><a name="29">29</a>Bet tūdaļ pēc šo bēdu dienām saule aptumšosies, un mēness nedos savu spīdumu, un zvaigznes kritīs no debesīm, un debesu stiprumi sakustēsies.</span> <span class="verse"><a name="30">30</a>Un tad Cilvēka Dēla zīme parādīsies debesīs; un tad visas zemes ciltis vaimanās; un viņas redzēs Cilvēka Dēlu nākam debesu padebešos lielā spēkā un godībā.</span> <span class="verse"><a name="31">31</a>Un Viņš sūtīs savus eņģeļus ar bazūnēm un stipru skaņu; un tie savāks Viņa izredzētos no četriem vējiem, no vienas debesu malas līdz otrai.</span> <span class="verse"><a name="32">32</a>Bet mācieties līdzību no vīģes koka: kad zari jau paliek maigi un lapas plaukst, ziniet, ka vasara tuvu!</span> <span class="verse"><a name="33">33</a>Tā arī jūs: kad visu to redzēsiet, ziniet: Viņš ir tuvu  durvīs!</span> <span class="verse"><a name="34">34</a>Patiesi es jums saku: šī cilts neizzudīs, kamēr tas viss notiks.</span> <span class="verse"><a name="35">35</a>Debess un zeme zudīs, bet mani vārdi nezudīs.</span> <span class="verse"><a name="36">36</a>Bet to dienu un stundu neviens nezina, pat ne debesu eņģeļi, kā vienīgi Tēvs.</span> <span class="verse"><a name="37">37</a>Jo kā bija Noasa dienās, tā būs arī Cilvēka Dēla atnākšanā.</span> <span class="verse"><a name="38">38</a>Jo kā tanī laikā pirms ūdens plūdiem viņi ēda un dzēra, precējās un devās laulībā līdz tai dienai, kad Noass iegāja šķirstā,</span> <span class="verse"><a name="39">39</a>Un viņi nesaprata, iekams plūdi nāca un aizrāva visus; tā būs arī Cilvēka Dēla atnākšanā.</span> <span class="verse"><a name="40">40</a>Tad divi būs tīrumā: vienu paņems, otru atstās.</span> <span class="verse"><a name="41">41</a>Divas mals dzirnavās: vienu paņems, otru atstās.</span> <span class="verse"><a name="42">42</a>Tāpēc esiet modri, jo jūs nezināt, kurā stundā jūsu Kungs atnāks.</span> <span class="verse"><a name="43">43</a>Bet tas jums jāzina: ja nama tēvs zinātu, kurā stundā zaglis nāks, tad viņš paliktu nomodā un neļautu ielauzties savā mājā.</span> <span class="verse"><a name="44">44</a>Tāpēc esiet arī jūs sagatavoti, jo jūs nezināt, kurā stundā Cilvēka Dēls atnāks.</span> <span class="verse"><a name="45">45</a>Kā tev šķiet, kurš ir uzticīgais un gudrais kalps, ko kungs iecēla pār savu saimi, lai viņiem dotu barību īstā laikā?</span> <span class="verse"><a name="46">46</a>Bet ja ļaunais kalps sacīs savā sirdī: mans kungs kavējas nākt,</span> <span class="verse"><a name="47">47</a>Patiesi es jums saku: Viņš to iecels pār visiem saviem īpašumiem.</span> <span class="verse"><a name="48">48</a>Un iesāks sist savus līdzdarbiniekus, un ēdīs, un dzers ar plītniekiem,</span> <span class="verse"><a name="49">49</a>Tad šī kalpa kungs nāks tādā dienā, kad viņš to negaida, un stundā, kuru nezina.</span> <span class="verse"><a name="50">50</a>Un viņš to satrieks un dos tam kopalgu ar liekuļiem: tur būs raudāšana un zobu griešana.</span> </p></div</div></div></body></html>