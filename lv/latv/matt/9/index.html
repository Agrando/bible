<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 9</strong></div><p><span class="verse"><a name="1">1</a>Un Viņš, iekāpis laivā, pārcēlās pāri un ieradās savā pilsētā.</span> <span class="verse"><a name="2">2</a>Un, lūk, pie Viņa atnesa paralizēto, kas gulēja gultā. Un Jēzus, redzēdams viņu ticību, sacīja paralizētajam: Uzticies, dēls, tavi grēki tev piedoti!</span> <span class="verse"><a name="3">3</a>Bet, lūk, daži no rakstu mācītājiem paši sevī domāja: Šis zaimo Dievu.</span> <span class="verse"><a name="4">4</a>Kad Jēzus redzēja to domas, Viņš sacīja: Ko jūs domājat ļaunu savās sirdīs?</span> <span class="verse"><a name="5">5</a>Ko vieglāk pateikt: tavi grēki tev piedoti, vai sacīt: celies un staigā?</span> <span class="verse"><a name="6">6</a>Bet lai jūs zinātu, ka Cilvēka Dēlam ir vara virs zemes grēkus piedot, - tad Viņš sacīja paralizētajam: Celies, ņem savu gultu un ej savās mājās!</span> <span class="verse"><a name="7">7</a>Un viņš cēlās un gāja savās mājās.</span> <span class="verse"><a name="8">8</a>Ļaudis, redzot to, nobijās un godināja Dievu, kas tādu varu devis cilvēkiem.</span> <span class="verse"><a name="9">9</a>Un kad Jēzus no turienes gāja tālāk, Viņš redzēja cilvēku, Mateju vārdā, sēžot muitnīcā. Un Viņš sacīja tam: Seko man! Un tas uzcēlies sekoja Viņam.</span> <span class="verse"><a name="10">10</a>Un notika, kad Viņš atradās mājā pie galda, lūk, daudzi muitnieki un grēcinieki nāca un novietojās kopā ar Jēzu un Viņa mācekļiem.</span> <span class="verse"><a name="11">11</a>Farizeji, to redzēdami, sacīja Viņa mācekļiem: Kāpēc jūsu Mācītājs ēd kopā ar muitniekiem un grēciniekiem?</span> <span class="verse"><a name="12">12</a>To redzot, Jēzus sacīja: Veseliem nav vajadzīgs ārsts, bet gan slimiem.</span> <span class="verse"><a name="13">13</a>Ejiet un mācieties saprast, ko tas nozīmē: Es vēlos žēlsirdību, bet ne upuri! Es neesmu nācis aicināt taisnīgos, bet gan grēciniekus.</span> <span class="verse"><a name="14">14</a>Tad atnāca Jāņa mācekļi pie Viņa un jautāja: Kāpēc mēs un farizeji bieži gavējam, bet Tavi mācekļi negavē?</span> <span class="verse"><a name="15">15</a>Un Jēzus sacīja viņiem: Vai var kāzu viesi būt noskumuši, kamēr līgavainis ir pie viņiem? Bet nāks dienas, kad līgavaini atraus no viņiem; tad viņi gavēs.</span> <span class="verse"><a name="16">16</a>Neviens neliek jaunas drānas ielāpu uz vecām drēbēm, jo tas drēbēs izplīsīs visā savā platumā, un plīsums būs vēl sliktāks.</span> <span class="verse"><a name="17">17</a>Arī jaunu vīnu nelej vecos maisos, citādi maisi pārplīsīs; un vīns izlīs, un maisi ies bojā. Bet jaunu vīnu lej jaunos maisos, tad abi uzglabāsies.</span> <span class="verse"><a name="18">18</a>Kamēr Viņš to runāja tiem, lūk, kāds priekšnieks atnāca un pielūdza Viņu, sacīdams: Kungs, mana meita tikko nomira, bet nāc, uzliec viņai savu roku, un tā dzīvos!</span> <span class="verse"><a name="19">19</a>Un Jēzus uzcēlies sekoja viņam kopā ar saviem mācekļiem.</span> <span class="verse"><a name="20">20</a>Un, lūk, sieviete, kas divpadsmit gadus slimoja ar asins noplūšanu, no mugurpuses pienāca un pieskārās Viņa drēbju vīlei.</span> <span class="verse"><a name="21">21</a>Jo viņa sacīja sevī: Ja tikai es pieskaršos Viņa drēbēm, es kļūšu vesela.</span> <span class="verse"><a name="22">22</a>Bet Jēzus, atgriezies un ieraudzījis viņu, sacīja: Uzticies, meita, tava ticība tevi izdziedināja! Un no šī brīža sieviete kļuva vesela.</span> <span class="verse"><a name="23">23</a>Un kad Jēzus atnāca priekšnieka mājā un redzēja stabulnieku un trokšņotāju pūli, Viņš sacīja:</span> <span class="verse"><a name="24">24</a>Atkāpieties, jo meitiņa nav mirusi, bet guļ! Un tie Viņu izsmēja.</span> <span class="verse"><a name="25">25</a>Un kad pūlis bija izdzīts, Viņš iegāja un saņēma viņas roku, un meitiņa uzcēlās.</span> <span class="verse"><a name="26">26</a>Un šī ziņa izplatījās visā tanī zemē.</span> <span class="verse"><a name="27">27</a>Un kad Jēzus no turienes gāja tālāk, Viņam sekoja divi aklie, saukdami un sacīdami: Dāvida Dēls, apžēlojies par mums!</span> <span class="verse"><a name="28">28</a>Bet tiklīdz Viņš bija atnācis mājās, aklie piegāja pie Viņa. Un Jēzus sacīja viņiem: Vai jūs ticat, ka es varu jums līdzēt? Tie atbildēja: Jā gan, Kungs!</span> <span class="verse"><a name="29">29</a>Tad Viņš skāra to acis, sacīdams: Kā jūs ticējāt, tā jums lai notiek!</span> <span class="verse"><a name="30">30</a>Un viņu acis atvērās; un Jēzus viņiem piekodināja, sacīdams: Lūkojiet, ka neviens to nezinātu!</span> <span class="verse"><a name="31">31</a>Bet tie aizgājuši godināja Viņu visā tanī apkārtnē.</span> <span class="verse"><a name="32">32</a>Kad tie bija aizgājuši, lūk, atnesa vienu mēmu, ļaunā gara apsēstu cilvēku.</span> <span class="verse"><a name="33">33</a>Kad ļaunais gars bija izdzīts, mēmais sāka runāt, bet ļaudis brīnījās, sacīdami: Nekad vēl Izraēlī nav bijusi tāda parādība.</span> <span class="verse"><a name="34">34</a>Bet farizeji sacīja: Ar velnu virsnieka spēku Viņš izdzen ļaunos garus.</span> <span class="verse"><a name="35">35</a>Un Jēzus apstaigāja visas pilsētas un miestus, mācīdams viņu sinagogās un sludinādams valstības evaņģēliju, un dziedinādams katru slimību un katru vājību.</span> <span class="verse"><a name="36">36</a>Bet, redzot ļaudis, Viņam kļuva to žēl, jo viņi bija apspiesti kā avis, kam nav gana.</span> <span class="verse"><a name="37">37</a>Tad Viņš sacīja saviem mācekļiem: Pļauja gan liela, bet strādnieku maz.</span> <span class="verse"><a name="38">38</a>Tāpēc lūdziet pļaujas Kungu, lai Viņš sūta strādniekus savā pļaujā!</span> </p></div</div></div></body></html>