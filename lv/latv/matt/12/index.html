<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 12</strong></div><p><span class="verse"><a name="1">1</a>Tanī laikā Jēzus gāja sabatā caur druvu. Viņa mācekļi, būdami izsalkuši, sāka raut vārpas un ēst.</span> <span class="verse"><a name="2">2</a>Farizeji, to redzēdami, sacīja Viņam: Lūk, Tavi mācekļi dara to, ko sabatā nepienākas darīt!</span> <span class="verse"><a name="3">3</a>Bet Viņš sacīja tiem: Vai jūs neesat lasījuši, ko darīja Dāvids un tie, kas bija ar viņu, kad tas bija izsalcis?</span> <span class="verse"><a name="4">4</a>Kā viņš iegāja Dieva namā un ēda upura maizi, kuru viņam un arī tiem, kas ar viņu bija, ēst nepienācās, bet tikai vienīgi priesteriem?</span> <span class="verse"><a name="5">5</a>Vai, atkal, jūs nelasījāt bauslībā, ka priesteri svētnīcā sabatā lauž sabata mieru un ir bezvainīgi?</span> <span class="verse"><a name="6">6</a>Bet es jums saku: šeit ir lielāks nekā svētnīca.</span> <span class="verse"><a name="7">7</a>Ja jūs saprastu, ko tas nozīmē: es vēlos žēlsirdību, bet ne upuri, tad jūs nekad nepazudinātu nevainīgos;</span> <span class="verse"><a name="8">8</a>Jo Cilvēka Dēls ir arī sabata kungs.</span> <span class="verse"><a name="9">9</a>Un Viņš aizgāja no turienes un iegāja viņu sinagogā.</span> <span class="verse"><a name="10">10</a>Un, lūk, tur bija cilvēks ar nokaltušu roku. Lai Viņu apvainotu, tie jautāja Viņam, sacīdami: Vai sabatā atļauts dziedināt?</span> <span class="verse"><a name="11">11</a>Bet Viņš sacīja tiem: Kurš cilvēks no jums, kam viena avs un tā sabatā iekrīt bedrē, neņemtu un neizvilktu to?</span> <span class="verse"><a name="12">12</a>Cilvēks ir daudz labāks par avi. Tāpēc arī atļauts sabatā labu darīt.</span> <span class="verse"><a name="13">13</a>Tad Viņš sacīja cilvēkam: Izstiep savu roku! Un viņš izstiepa; un tā bija kļuvusi vesela kā otra.</span> <span class="verse"><a name="14">14</a>Bet farizeji, izgājuši ārā, sazvērējās pret Viņu, kā to nogalināt.</span> <span class="verse"><a name="15">15</a>Jēzus, zinādams to, aizgāja no turienes. Un daudzi sekoja Viņam, un Viņš tos visus izdziedināja.</span> <span class="verse"><a name="16">16</a>Un Viņš pavēlēja, lai tie Viņu neatklāj,</span> <span class="verse"><a name="17">17</a>Lai izpildītos pravieša Isaja vārdi, kas saka:</span> <span class="verse"><a name="18">18</a>Šis ir mans kalps, kuru es izredzēju, mans mīlulis, pie kā manai dvēselei labpatika. Es likšu uz Viņu savu garu, un Viņš pasludinās tautām tiesu.</span> <span class="verse"><a name="19">19</a>Viņš nenaidosies un netrokšņos, un neviens ielās Viņa balsi nedzirdēs.</span> <span class="verse"><a name="20">20</a>Viņš ielauztu niedri nenolauzīs un kvēlošu degli neizdzēsīs, kamēr nebūs licis taisnībai uzvarēt.</span> <span class="verse"><a name="21">21</a>Un Viņa vārds ir tautu cerība.</span> <span class="verse"><a name="22">22</a>Tad atveda pie Viņa ļaunā gara apsēsto, kas bija akls un mēms; un Viņš to izdziedināja tā, ka tas varēja runāt un redzēt.</span> <span class="verse"><a name="23">23</a>Un visi ļaudis brīnījās un sacīja: Vai tik Viņš nav Dāvida Dēls?</span> <span class="verse"><a name="24">24</a>Bet farizeji, to dzirdēdami, sacīja: Viņš neizdzen ļaunos garus citādi kā tikai ar Belcebulu, velnu virsnieku.</span> <span class="verse"><a name="25">25</a>Jēzus, zinādams viņu domas, tiem sacīja: Ikviena valsts, kura pati sevī sašķēlusies, iznīks; un ikviena pilsēta vai māja, kura pati sevī sašķēlusies, nepastāvēs.</span> <span class="verse"><a name="26">26</a>Ja nu sātans izdzen sātanu, tad viņš pats sevī sašķēlies: kā tad pastāvēs viņa valsts?</span> <span class="verse"><a name="27">27</a>Ja tad es ļaunos garus izdzenu ar Belcebulu, ar ko tad izdzen jūsu dēli? Tāpēc viņi būs jūsu tiesātāji.</span> <span class="verse"><a name="28">28</a>Bet ja es izdzenu sātanus ar Dieva garu, tad pie jums atnākusi Dieva valstība.</span> <span class="verse"><a name="29">29</a>Un kā var kāds ieiet stipra cilvēka mājā un izlaupīt viņa mantu, ja iepriekš nesasien stipro? Un tad tā māju izlaupīs.</span> <span class="verse"><a name="30">30</a>Kas nav ar mani, tas ir pret mani; kas ar mani nesakrāj, tas izšķiež.</span> <span class="verse"><a name="31">31</a>Tāpēc es jums saku: Katrs grēks un zaimi cilvēkiem tiks piedots; bet zaimi pret Garu netiks piedoti.</span> <span class="verse"><a name="32">32</a>Un ja kāds sacīs vārdu pret Cilvēka Dēlu, tam tiks piedots, bet kas runās pret Svēto Garu, tam netiks piedots ne šinī, ne nākošajā pasaulē.</span> <span class="verse"><a name="33">33</a>Vai nu jūs koku atzīstat par labu un tā augļus par labiem, vai atzīstat koku par nelabu un tā augļus par nelabiem, jo koku pazīst pēc tā augļiem.</span> <span class="verse"><a name="34">34</a>Čūsku izdzimums, kā jūs varat runāt labu, būdami ļauni? Jo no sirds pārpilnības runā mute.</span> <span class="verse"><a name="35">35</a>Labs cilvēks no dārgumu krātuves iznes labu mantu, bet ļauns cilvēks no ļaunumu krātuves iznes ļaunu.</span> <span class="verse"><a name="36">36</a>Bet es jums saku, ka cilvēki par katru nevajadzīgu vārdu, ko tie izrunā, dos norēķinu tiesas dienā.</span> <span class="verse"><a name="37">37</a>Jo pēc taviem vārdiem tevi attaisnos un pēc taviem vārdiem tevi pazudinās.</span> <span class="verse"><a name="38">38</a>Tad daži rakstu mācītāji un farizeji atbildēja Viņam, sacīdami: Mācītāj, mēs vēlamies no Tevis redzēt brīnumu!</span> <span class="verse"><a name="39">39</a>Viņš atbildēja tiem un sacīja: Ļauna un laulības pārkāpēja cilts meklē zīmi, bet cita zīme netiks dota kā tikai pravieša Jonasa zīme.</span> <span class="verse"><a name="40">40</a>Kā Jonass trīs dienas un trīs naktis bija lielzivs iekšās, tā Cilvēka Dēls trīs dienas un trīs naktis būs zemes klēpī.</span> <span class="verse"><a name="41">41</a>Ninīves vīri stāsies tiesā pret šo cilti un notiesās to, jo viņi, Jonasam sludinot, atgriezās no grēkiem. Un, lūk, šeit ir vairāk kā Jonass.</span> <span class="verse"><a name="42">42</a>Dienvidu ķēniņiene stāsies tiesā pret šo cilti un notiesās to, jo viņa nāca no pasaules malas, lai dzirdētu Salomona gudrību, bet šeit ir vairāk kā Salomons.</span> <span class="verse"><a name="43">43</a>Kad ļaunais gars iziet no cilvēka, tas klejo, meklēdams mieru, bet neatrod to.</span> <span class="verse"><a name="44">44</a>Tad viņš saka: Es atgriezīšos savā mājā, no kuras es izgāju. Un atnācis, viņš atrod to neaizņemtu, izslaucītu ar slotu un uzpostu.</span> <span class="verse"><a name="45">45</a>Tad viņš aiziet un paņem līdz septiņus garus, kas ļaunāki par viņu; un iegājuši tie tur dzīvo; un šī cilvēka pēdējais stāvoklis kļūst ļaunāks nekā pirmais. Tā tas notiks arī šai ļaunajai ciltij.</span> <span class="verse"><a name="46">46</a>Kamēr Viņš vēl runāja ļaudīm, lūk, Viņa māte un Viņa brāļi stāvēja ārā, vēlēdamies ar Viņu runāt.</span> <span class="verse"><a name="47">47</a>Kāds Viņam sacīja: Lūk, Tava māte un Tavi brāļi stāv ārā un meklē Tevi.</span> <span class="verse"><a name="48">48</a>Bet Viņš atbildēja tam, kas Viņam paziņoja, sacīdams: Kas ir mana māte un kas mani brāļi?</span> <span class="verse"><a name="49">49</a>Un Viņš, izstiepis roku pār saviem mācekļiem, sacīja: Lūk, mana māte un mani brāļi!</span> <span class="verse"><a name="50">50</a>Jo kas izpilda mana Tēva prātu, kas debesīs, tas ir mans brālis un māsa, un māte.</span> </p></div</div></div></body></html>