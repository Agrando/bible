<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 28</strong></div><p><span class="verse"><a name="1">1</a>Bet, kad sabats beidzās, pirmajai nedēļas dienai austot, Marija Magdalēna un otra Marija nāca apskatīt kapu.</span> <span class="verse"><a name="2">2</a>Un, lūk, notika liela zemestrīce, jo Kunga eņģelis nāca no debesīm un piegājis novēla akmeni, un apsēdās uz tā.</span> <span class="verse"><a name="3">3</a>Un viņa skats bija kā zibens un viņa drēbes  baltas kā sniegs.</span> <span class="verse"><a name="4">4</a>Bet sargi bailēs drebēja un bijās no viņa, un kļuva kā miruši.</span> <span class="verse"><a name="5">5</a>Bet eņģelis uzrunāja sievietes un sacīja: Nebīstieties, jo es zinu, ka jūs meklējat Jēzu, krustā sisto.</span> <span class="verse"><a name="6">6</a>Viņa šeit nav, jo Viņš ir augšāmcēlies, kā bija sacījis. Nāciet un aplūkojiet to vietu, kur Kungs bija nolikts!</span> <span class="verse"><a name="7">7</a>Un ejiet steigšus un pasakiet Viņa mācekļiem, ka Viņš ir augšāmcēlies, un, lūk, Viņš pirms jums aizies uz Galileju. Tur jūs Viņu redzēsiet. Lūk, es jums to vēstīju.</span> <span class="verse"><a name="8">8</a>Un viņas bailēs un lielā priekā ātri izgāja no kapa un steidzās to vēstīt Viņa mācekļiem.</span> <span class="verse"><a name="9">9</a>Un, lūk, Jēzus sastapa viņas un sacīja: Esiet sveicinātas! Bet tās piegāja, apskāva Viņa kājas un pielūdza Viņu.</span> <span class="verse"><a name="10">10</a>Tad Jēzus sacīja viņām: Nebīstieties, ejiet un paziņojiet maniem brāļiem, lai viņi iet uz Galileju! Tur viņi mani redzēs.</span> <span class="verse"><a name="11">11</a>Kad viņas bija aizgājušas, lūk, daži no sargiem, iegājuši pilsētā, paziņoja augstajiem priesteriem visu, kas bija noticis.</span> <span class="verse"><a name="12">12</a>Un viņi, sapulcējušies ar vecākajiem, nolēma dot kareivjiem daudz naudas</span> <span class="verse"><a name="13">13</a>Un teica: Sakiet: Viņa mācekļi atnāca naktī un, mums guļot, nozaga Viņu.</span> <span class="verse"><a name="14">14</a>Un mēs, ja zemes pārvaldnieks par to dabūs zināt, viņu pārliecināsim un gādāsim par jūsu drošību.</span> <span class="verse"><a name="15">15</a>Un sargi, saņēmuši naudu, darīja, kā bija mācīti. Un šī valoda izpaudās starp jūdiem līdz pat šai dienai.</span> <span class="verse"><a name="16">16</a>Bet vienpadsmit mācekļi aizgāja Galilejā uz to kalnu, kur Jēzus bija viņiem pavēlējis.</span> <span class="verse"><a name="17">17</a>Un tie, Viņu ieraudzījuši, pielūdza Viņu, bet daži šaubījās.</span> <span class="verse"><a name="18">18</a>Un Jēzus piegāja un runāja viņiem, sacīdams: Man dota visa vara debesīs un virs zemes.</span> <span class="verse"><a name="19">19</a>Tāpēc ejiet un māciet visas tautas, kristīdami tās Tēva un Dēla, un Svētā Gara vārdā,</span> <span class="verse"><a name="20">20</a>Mācīdami tās pildīt visu, ko es jums esmu pavēlējis, un, lūk, es esmu ar jums līdz pasaules galam.</span> </p></div</div></div></body></html>