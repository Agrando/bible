<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 3</strong></div><p><span class="verse"><a name="1">1</a>Tanīs dienās nāca Jānis Kristītājs, mācīdams Jūdejas tuksnesī</span> <span class="verse"><a name="2">2</a>Un sacīdams: Gandariet par grēkiem, jo debesvalstība tuvu!</span> <span class="verse"><a name="3">3</a>Šis ir tas, par ko min pravietis Isajs, sacīdams: Saucēja balss tuksnesī: sagatavojiet Kunga ceļu, dariet taisnas Viņa tekas!</span> <span class="verse"><a name="4">4</a>Bet pašam Jānim bija uzvalks no kamieļu spalvām un ādas josta ap viņa gurniem; viņa ēdiens sastāvēja no siseņiem un meža medus.</span> <span class="verse"><a name="5">5</a>Tad izgāja pie viņa Jeruzaleme, visa Jūdeja un viss apgabals ap Jordānu;</span> <span class="verse"><a name="6">6</a>Un viņi, atzinuši savus grēkus, pieņēma no viņa kristību Jordānā.</span> <span class="verse"><a name="7">7</a>Bet viņš, redzēdams daudz farizeju un saduceju nākot pie kristības, sacīja tiem: čūsku izdzimums, kas norādīja jums bēgt no nākamām dusmām?</span> <span class="verse"><a name="8">8</a>Tad dariet gandarījuma cienīgus augļus!</span> <span class="verse"><a name="9">9</a>Un nesakiet: Ābrahams ir mūsu tēvs, jo es jums saku, ka Dieva varā ir no šiem akmeņiem radīt Ābrahama dēlus;</span> <span class="verse"><a name="10">10</a>Jo cirvis jau pielikts pie koku saknēm. Tātad katrs koks, kas nenes labus augļus, tiks nocirsts un ugunī iemests.</span> <span class="verse"><a name="11">11</a>Jo es kristīju jūs ar ūdeni grēku nožēlošanai, bet kas pēc manis nāks, ir varenāks par mani. Es neesmu cienīgs Viņam kurpes nest; Viņš jūs kristīs Svētajā Garā un ar uguni.</span> <span class="verse"><a name="12">12</a>Vēteklis ir Viņa rokā: un Viņš iztīrīs savu klonu, un Viņš sakrās kviešus savā šķūnī, bet pelavas sadedzinās neizdzēšamā ugunī.</span> <span class="verse"><a name="13">13</a>Tad atnāca Jēzus no Galilejas uz Jordānu pie Jāņa, lai tas Viņu kristītu.</span> <span class="verse"><a name="14">14</a>Bet Jānis atturēja Viņu, sacīdams: Man jāsaņem kristību no Tevis, bet Tu nāc pie manis?</span> <span class="verse"><a name="15">15</a>Bet Jēzus atbildēdams sacīja viņam: Lai tas tā notiek! Tā taču mums pienākas izpildīt visu taisnību! Tad viņš to pieļāva.</span> <span class="verse"><a name="16">16</a>Pēc kristības Jēzus tūliņ izkāpa no ūdens, un, lūk, debess atvērās, un Viņš redzēja Dieva Garu baloža veidā nolaižamies uz sevi.</span> <span class="verse"><a name="17">17</a>Un, lūk, balss no debesīm sacīja: Šis ir mans mīļais Dēls, kurš man labpatīk.</span> </p></div</div></div></body></html>