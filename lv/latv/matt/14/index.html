<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 14</strong></div><p><span class="verse"><a name="1">1</a>Tanī laikā tetrarhs Herods dzirdēja runājam par Jēzu,</span> <span class="verse"><a name="2">2</a>Un viņš sacīja saviem ļaudīm: Šis ir Jānis Kristītājs; viņš no miroņiem uzcēlies, un tāpēc viņā brīnumdarītāja spēks.</span> <span class="verse"><a name="3">3</a>Jo Herods sava brāļa sievas Herodijas dēļ Jāni bija apcietinājs, saistījis un ieslodzījis cietumā.</span> <span class="verse"><a name="4">4</a>Jo Jānis sacīja viņam: Nav brīv tev to pie sevis atstāt.</span> <span class="verse"><a name="5">5</a>Bet, gribēdams viņu nonāvēt, baidījās tautas, jo tā atzina viņu par pravieti.</span> <span class="verse"><a name="6">6</a>Heroda dzimšanas dienā Herodijas meita dejoja viņu priekšā, un viņa patika Herodam.</span> <span class="verse"><a name="7">7</a>Tāpēc viņš zvērēdams apsolīja dot tai visu, ko vien viņa lūgs.</span> <span class="verse"><a name="8">8</a>Un viņa, savas mātes pamācīta, sacīja: Dod man šeit bļodā Jāņa Kristītāja galvu!</span> <span class="verse"><a name="9">9</a>Un ķēniņš noskuma; bet zvēresta un to dēļ, kas atradās pie galda, viņš pavēlēja dot.</span> <span class="verse"><a name="10">10</a>Viņš sūtīja, lai Jānim cietumā nocērt galvu.</span> <span class="verse"><a name="11">11</a>Un viņa galvu atnesa bļodā un deva meitenei; viņa to aiznesa savai mātei.</span> <span class="verse"><a name="12">12</a>Un viņa mācekļi atnākuši paņēma tā miesu un apbedīja to; tad viņi aizgāja un paziņoja Jēzum.</span> <span class="verse"><a name="13">13</a>Kad Jēzus to dzirdēja, Viņš no turienes laivā aizbrauca uz atsevišķu tuksnešainu vietu; bet ļaudis, to dzirdēdami, no pilsētām sekoja Viņam kājām.</span> <span class="verse"><a name="14">14</a>Un Viņš izkāpis redzēja daudz ļaužu; un Viņš par tiem iežēlojās; un Viņš dziedināja viņu slimos.</span> <span class="verse"><a name="15">15</a>Vakaram iestājoties, Viņa mācekļi piegāja pie Viņa un sacīja: Vieta tuksnešaina, un stunda jau vēla; atlaid ļaudis, lai tie iet miestos iepirkt sev barību!</span> <span class="verse"><a name="16">16</a>Bet Jēzus viņiem sacīja: Nevajag viņiem aiziet, dodiet jūs viņiem ēst!</span> <span class="verse"><a name="17">17</a>Tie atbildēja Viņam: Mums šeit nekā nav, bet ir tikai piecas maizes un divas zivis.</span> <span class="verse"><a name="18">18</a>Un Viņš sacīja tiem: Atnesiet man tās šurp!</span> <span class="verse"><a name="19">19</a>Un Viņš, pavēlējis ļaudīm apmesties zālē, paņēma piecas maizes un divas zivis; un Viņš, pacēlis acis pret debesīm, svētīja un lauza, un pasniedza maizes mācekļiem, bet mācekļi - ļaudīm.</span> <span class="verse"><a name="20">20</a>Un visi ēda un paēda. Un savāca atlieku druskas pilnus divpadsmit grozus.</span> <span class="verse"><a name="21">21</a>Bet to, kas ēduši, skaitā bija pieci tūkstoši vīriešu, neieskaitot sievietes un bērnus.</span> <span class="verse"><a name="22">22</a>Un tūliņ Jēzus pamudināja mācekļus kāpt laivā un pirms Viņa pārcelties otrā krastā, iekams Viņš atlaidīs ļaudis.</span> <span class="verse"><a name="23">23</a>Un Viņš, ļaudis atlaidis, viens pats uzkāpa kalnā lūgt Dievu. Vakaram iestājoties, Viņš bija tur viens pats.</span> <span class="verse"><a name="24">24</a>Bet viļņi jūras vidū svaidīja laivu, jo bija pretvējš.</span> <span class="verse"><a name="25">25</a>Bet Viņš ceturtās nakts sardzes laikā, iedams pa jūru, nāca pie tiem.</span> <span class="verse"><a name="26">26</a>Un tie, redzot Viņu staigājam pa jūru, iztrūkās un sacīja: Tā ir parādība. Un bailēs tie kliedza.</span> <span class="verse"><a name="27">27</a>Un Jēzus tūliņ viņus uzrunāja, sacīdams: Esiet droši! Es esmu, nebīstieties!</span> <span class="verse"><a name="28">28</a>Bet Pēteris atbildēja un sacīja: Kungs, ja Tu tas esi, pavēli man iet pie Tevis pa ūdens virsu!</span> <span class="verse"><a name="29">29</a>Un Viņš sacīja: Nāc! Un Pēteris, izkāpis no laivas, gāja pa ūdens virsu, lai ietu pie Jēzus.</span> <span class="verse"><a name="30">30</a>Bet viņš, redzēdams stipro vēju, izbijās un, kad sāka grimt, sauca, sacīdams: Kungs, glāb mani!</span> <span class="verse"><a name="31">31</a>Un Jēzus, roku izstiepis, satvēra viņu un sacīja: Mazticīgais, kāpēc tu šaubījies?</span> <span class="verse"><a name="32">32</a>Un kad viņi iekāpa laivā, vētra apklusa.</span> <span class="verse"><a name="33">33</a>Bet tie, kas bija laivā, nāca un pielūdza Viņu, sacīdami: Patiesi, Tu esi Dieva Dēls!</span> <span class="verse"><a name="34">34</a>Un pārcēlušies viņi nonāca Ģenezaretes zemē.</span> <span class="verse"><a name="35">35</a>Un tā novada ļaudis, Viņu pazinuši, izziņoja visā apgabalā; un tie atnesa pie Viņa visus savus slimniekus un lūdza Viņu, lai atļauj pieskarties kaut Viņa drēbju vīlei. Un visi, kas pieskārās, kļuva veseli.</span> </p></div</div></div></body></html>