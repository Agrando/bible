<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 27</strong></div><p><span class="verse"><a name="1">1</a>Bet rīta agrumā visi augstie priesteri un tautas vecākie apspriedās par Jēzu, lai Viņu nodotu nāvei.</span> <span class="verse"><a name="2">2</a>Un tie, saistījuši Viņu, aizveda un nodeva zemes pārvaldniekam Poncijam Pilātam.</span> <span class="verse"><a name="3">3</a>Tad Jūdass, Viņa nodevējs, redzēdams, ka Viņš notiesāts, žēluma pamudināts, aiznesa trīsdesmit sudraba gabalus augstajiem priesteriem</span> <span class="verse"><a name="4">4</a>Un sacīja: Es esmu grēkojis, nododams nevainīgas asinis. Bet tie sacīja: Kāda mums daļa? Skaties pats!</span> <span class="verse"><a name="5">5</a>Un viņš, nometis sudraba gabalus svētnīcā, aizgāja un pakārās cilpā.</span> <span class="verse"><a name="6">6</a>Bet augstie priesteri paņēma sudraba gabalus un sacīja: Nav brīv tos mest upurlādē, jo tā ir asins nauda.</span> <span class="verse"><a name="7">7</a>Un apspriedušies viņi nopirka par tiem podnieka tīrumu svešinieku kapsētai.</span> <span class="verse"><a name="8">8</a>Tāpēc šis tīrums līdz šai dienai saucas Hakeldama, tas ir, asins tīrums.</span> <span class="verse"><a name="9">9</a>Tā piepildījās pravieša Jeremija sludinājums, kas saka: Un tie saņēma trīsdesmit sudraba gabalus, novērtētā maksu, kādu Izraēļa dēli bija noteikuši,</span> <span class="verse"><a name="10">10</a>Un atdeva tos par podnieka tīrumu, kā Kungs man pavēlējis.</span> <span class="verse"><a name="11">11</a>Bet Jēzus nostājās zemes pārvaldnieka priekšā; un pārvaldnieks Viņam jautāja, sacīdams: Vai Tu esi jūdu ķēniņš? Jēzus viņam atbildēja: Tu to saki.</span> <span class="verse"><a name="12">12</a>Un kad augstie priesteri un vecākie Viņu apsūdzēja, Viņš nekā neatbildēja.</span> <span class="verse"><a name="13">13</a>Tad Pilāts sacīja Viņam: Vai Tu nedzirdi, cik smagu liecību viņi nodod pret Tevi?</span> <span class="verse"><a name="14">14</a>Un Viņš tam neatbildēja ne uz vienu vārdu, tā ka pārvaldnieks ļoti brīnījās.</span> <span class="verse"><a name="15">15</a>Bet augstos svētkos zemes pārvaldnieks mēdza atbrīvot vienu cietumnieku, kuru viņi vēlējās.</span> <span class="verse"><a name="16">16</a>Bet tanī laikā viņam bija sevišķi ļaunas slavas cietumnieks, vārdā Baraba.</span> <span class="verse"><a name="17">17</a>Un kad viņi bija sapulcējušies, Pilāts sacīja tiem: Kuru jūs gribat, lai es jums atlaižu, Barabu vai Jēzu, kuru sauc Kristus?</span> <span class="verse"><a name="18">18</a>Jo viņš zināja, ka tie skaudības dēļ Viņu bija nodevuši.</span> <span class="verse"><a name="19">19</a>Bet kad viņš sēdēja soģa krēslā, viņa sieva sūtīja pie tā, sacīdama: Neaiztiec šo Taisnīgo, jo es šodien sapnī Viņa dēļ daudz cietu!</span> <span class="verse"><a name="20">20</a>Bet augstie priesteri un vecākie pamudināja tautu, lai tā pieprasa Barabu, bet Jēzu nogalina.</span> <span class="verse"><a name="21">21</a>Un zemes pārvaldnieks atbildēja un sacīja viņiem: Kuru no šiem diviem gribat, lai es jums atlaižu? Bet viņi sacīja: Barabu.</span> <span class="verse"><a name="22">22</a>Pilāts viņiem sacīja: Ko tad man darīt ar Jēzu, kas saucas Kristus?</span> <span class="verse"><a name="23">23</a>Visi viņi sacīja: Sist Viņu krustā! Zemes pārvaldnieks viņiem sacīja: Ko tad Viņš ļaunu darījis? Bet viņi vēl skaļāk kliedza un sacīja: Sist Viņu krustā!</span> <span class="verse"><a name="24">24</a>Bet Pilāts, redzēdams to, ka viņš nekā nepanāk, bet troksnis pavairojas, ņēma ūdeni, mazgāja rokas tautas priekšā, sacīdams: Es esmu nevainīgs pie šī Taisnīgā asinīm. Skatieties paši!</span> <span class="verse"><a name="25">25</a>Un visi ļaudis atbildēja un sacīja: Viņa asinis lai nāk pār mums un pār mūsu bērniem.</span> <span class="verse"><a name="26">26</a>Tad viņš tiem atlaida Barabu, bet Jēzu, šaustītu, nodeva tiem, lai Viņu sit krustā.</span> <span class="verse"><a name="27">27</a>Tad pārvaldnieka kareivji ņēma Jēzu tiesas namā un sapulcināja pie Viņa visu pulku.</span> <span class="verse"><a name="28">28</a>Un tie, izģērbuši Viņu, apvilka Viņam purpura mēteli.</span> <span class="verse"><a name="29">29</a>Un tie, nopinuši kroni no ērkšķiem, lika to Viņam galvā un niedri Viņa labajā rokā. Un tie, Viņa priekšā ceļos mezdamies, izsmēja Viņu, sacīdami: Esi sveicināts, jūdu ķēniņ!</span> <span class="verse"><a name="30">30</a>Un tie spļāva uz Viņu, paņēma niedri un sita Viņam pa galvu.</span> <span class="verse"><a name="31">31</a>Un tie, kad bija Viņu izsmējuši, novilka Viņam mēteli un ietērpa Viņu Viņa paša drēbēs un aizveda, lai Viņu sistu krustā.</span> <span class="verse"><a name="32">32</a>Bet izgājuši, viņi sastapa cilvēku no Kirēnes, vārdā Sīmani; tie piespieda šo nest Viņa krustu.</span> <span class="verse"><a name="33">33</a>Un viņi nonāca tai vietā, ko sauc par Golgātu, tas ir, Kalvārijas vietu.</span> <span class="verse"><a name="34">34</a>Un tie Viņam deva dzert vīnu, sajauktu ar žulti. Un Viņš, baudījis, negribēja to dzert.</span> <span class="verse"><a name="35">35</a>Bet kad tie bija Viņu krustā piesituši, tie lozējot izdalīja Viņa drēbes, lai izpildītos pravieša priekšsludinājums, kas saka: Viņi izdalīja manas drēbes un par maniem svārkiem meta kauliņus.</span> <span class="verse"><a name="36">36</a>Un tie sēdēja un apsargāja Viņu.</span> <span class="verse"><a name="37">37</a>Un virs Viņa galvas tie uzlika Viņa vainas uzrakstu: Šis ir Jēzus, jūdu ķēniņš.</span> <span class="verse"><a name="38">38</a>Tad divi slepkavas reizē ar Viņu tika sisti krustā: viens pa labi, otrs pa kreisi.</span> <span class="verse"><a name="39">39</a>Bet garāmgājēji zaimoja Viņu, galvas kratīdami,</span> <span class="verse"><a name="40">40</a>Un sacīja: Tu, kas noplēs Dieva svētnīcu un to trijās dienās atkal uzcel, atpestī pats sevi! Ja Tu esi Dieva Dēls, nokāp no krusta!</span> <span class="verse"><a name="41">41</a>Tāpat augstie priesteri ar rakstu mācītājiem un vecākie izsmiedami sacīja:</span> <span class="verse"><a name="42">42</a>Citiem Viņš palīdzēja, pats sev nevar palīdzēt. Ja Viņš ir Izraēļa ķēniņš, lai nokāpj tagad no krusta, un mēs ticēsim Viņam.</span> <span class="verse"><a name="43">43</a>Viņš paļāvās uz Dievu, lai tagad glābj, ja Viņš to vēlas, jo Viņš sacījis: Es esmu Dieva Dēls.</span> <span class="verse"><a name="44">44</a>Bet arī slepkavas, kas līdz ar Viņu bija krustos piesisti, tāpat nievāja Viņu.</span> <span class="verse"><a name="45">45</a>Bet no sestās stundas tumsa iestājās pār visu zemi līdz pat devītajai stundai.</span> <span class="verse"><a name="46">46</a>Bet ap devīto stundu Jēzus sauca stiprā balsī, sacīdams: Eli, Eli, lema sabahtani? Tas ir: Mans Dievs, mans Dievs, kāpēc Tu mani atstāji?</span> <span class="verse"><a name="47">47</a>Bet daži, kas tur stāvēja, to dzirdēdami, teica: Viņš sauc Eliju.</span> <span class="verse"><a name="48">48</a>Un tūdaļ viens no tiem aizskrēja, paņēma sūkli, piesūcināja to etiķī, uzsprauda niedrē un deva Viņam dzert.</span> <span class="verse"><a name="49">49</a>Bet citi sacīja: Pagaidi, redzēsim, vai Elijs nāks Viņu glābt.</span> <span class="verse"><a name="50">50</a>Bet Jēzus atkal sauca skaļā balsī un atdeva savu garu.</span> <span class="verse"><a name="51">51</a>Un, lūk, svētnīcas priekškars pārplīsa divās daļās no augšas līdz apakšai, un zeme trīcēja, un klintis plīsa,</span> <span class="verse"><a name="52">52</a>Un kapi atvērās, un daudz svēto miesas, kas dusēja, uzcēlās no miroņiem.</span> <span class="verse"><a name="53">53</a>Un pēc Viņa augšāmcelšanās tie izgāja no kapiem, nāca svētajā pilsētā un parādījās daudziem.</span> <span class="verse"><a name="54">54</a>Bet virsnieks un tie, kas ar Viņu bija, sargāja Jēzu un, redzēdami zemestrīci un visu, kas notika, ļoti izbijās un sacīja: Patiesi, Viņš bija Dieva Dēls.</span> <span class="verse"><a name="55">55</a>Bet tur bija daudz sieviešu no tālienes, kas pavadīja Jēzu no Galilejas un kalpoja Viņam.</span> <span class="verse"><a name="56">56</a>Starp tām bija Marija Magdalēna un Marija, Jēkaba un Jāzepa māte, un Zebedeja dēlu māte.</span> <span class="verse"><a name="57">57</a>Bet vakaram iestājoties, nāca kāds bagāts cilvēks no Arimatejas, vārdā Jāzeps, kas arī bija Jēzus māceklis.</span> <span class="verse"><a name="58">58</a>Viņš aizgāja pie Pilāta un izlūdzās Jēzus miesas. Tad Pilāts pavēlēja miesas atdot.</span> <span class="verse"><a name="59">59</a>Un kad Jāzeps saņēma miesas, viņš ietina tās tīrā audeklā.</span> <span class="verse"><a name="60">60</a>Un viņš ielika tās savā jaunajā kapā, ko bija izcirtis klintī. Un viņš, pievēlis kapa durvīm lielu akmeni, aizgāja.</span> <span class="verse"><a name="61">61</a>Bet tur bija Marija Magdalēna un otra Marija; viņas sēdēja iepretim kapam.</span> <span class="verse"><a name="62">62</a>Bet otrā dienā, kas ir pēc sataisīšanās dienas, augstie priesteri un farizeji sapulcējās pie Pilāta</span> <span class="verse"><a name="63">63</a>Un sacīja: Kungs, mēs atminējāmies, ka šis viltnieks, vēl dzīvs būdams, sacīja: Pēc trim dienām es augšāmcelšos.</span> <span class="verse"><a name="64">64</a>Tāpēc pavēli apsargāt kapu līdz trešajai dienai, ka kādreiz neatnāk Viņa mācekļi un nenozog Viņu, un nepasaka tautai: Viņš uzcēlies no miroņiem. Tad pēdējā viltība būtu lielāka nekā pirmā.</span> <span class="verse"><a name="65">65</a>Pilāts viņiem atbildēja: Ņemiet sardzi, ejiet un apsargājiet, kā zināt!</span> <span class="verse"><a name="66">66</a>Un viņi aizgāja, pielika kapam sardzi un apzīmogoja akmeni.</span> </p></div</div></div></body></html>