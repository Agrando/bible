<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 6</strong></div><p><span class="verse"><a name="1">1</a>Uzmaniet, lai jūs savu taisnību nedarītu cilvēku priekšā, lai viņi jūs redzētu, jo tad jūs nesaņemsiet algu no jūsu Tēva, kas ir debesīs.</span> <span class="verse"><a name="2">2</a>Tātad, ja dosi nabagiem dāvanas, nebazūnē savā priekšā, kā to dara liekuļi sinagogās un ielās, lai cilvēki viņus cildinātu! Patiesi es jums saku: viņi savu algu saņēmuši.</span> <span class="verse"><a name="3">3</a>Bet kad tu dosi nabagiem dāvanas, tad lai nezina tava kreisā roka, ko dara labā.</span> <span class="verse"><a name="4">4</a>Lai paliek tava dāvana noslēpumā; un tavs Tēvs, kas redz noslēpumus, atalgos tevi.</span> <span class="verse"><a name="5">5</a>Un kad lūdziet Dievu, neesiet kā liekuļi, kuriem patīk sinagogās un ielu stūros stāvot, Dievu lūgt, lai cilvēki redzētu! Patiesi, viņi savu algu saņēmuši.</span> <span class="verse"><a name="6">6</a>Bet tu, kad lūgsi Dievu, ieej savā kambarī un, durvis aizslēdzis, pielūdz savu Tēvu slepenībā, un tavs Tēvs, kas redz slepenībā, atalgos tevi.</span> <span class="verse"><a name="7">7</a>Lūdzot Dievu, nerunājiet daudz kā pagāni, kas domā, ka daudzo vārdu dēļ tiks uzklausīti!</span> <span class="verse"><a name="8">8</a>Nekļūstiet viņiem līdzīgi, jo jūsu Tēvs, pirms jūs lūdziet Viņu, zina, kas jums vajadzīgs!</span> <span class="verse"><a name="9">9</a>Lūdziet Dievu tā: Tēvs mūsu, kas esi debesīs, svētīts lai top Tavs vārds!</span> <span class="verse"><a name="10">10</a>Lai atnāk Tava valstība! Tavs prāts lai notiek kā debesīs, tā arī virs zemes!</span> <span class="verse"><a name="11">11</a>Mūsu dienišķo maizi dod mums šodien!</span> <span class="verse"><a name="12">12</a>Un piedod mums mūsu parādus, kā arī mēs piedodam saviem parādniekiem!</span> <span class="verse"><a name="13">13</a>Un neieved mūs kārdināšanā, bet atpestī mūs no ļauna! Amen.</span> <span class="verse"><a name="14">14</a>Ja jūs piedosiet cilvēkiem viņu vainas, arī Debestēvs piedos jums jūsu grēkus.</span> <span class="verse"><a name="15">15</a>Bet ja jūs nepiedosiet cilvēkiem, jūsu Tēvs nepiedos jums jūsu grēkus.</span> <span class="verse"><a name="16">16</a>Bet kad jūs gavējat, neesiet noskumuši kā liekuļi! Viņi pārvērš savu seju, lai cilvēki redzētu, ka viņi gavē. Patiesi es jums saku: viņi savu algu saņēmuši.</span> <span class="verse"><a name="17">17</a>Bet tu, kad gavē, svaidi savu galvu un nomazgā savu seju,</span> <span class="verse"><a name="18">18</a>Lai nerādītos kā gavētājs cilvēku, bet gan tava Tēva priekšā, kas ir noslēpumā! Un tavs Tēvs, kas redz slepenībā, atalgos tevi.</span> <span class="verse"><a name="19">19</a>Nekrājiet sev mantu virs zemes, kur rūsa un kodes bojā un kur zagļi izrok un zog!</span> <span class="verse"><a name="20">20</a>Bet krājiet mantu debesīs, kur nedz rūsa, nedz kodes bojā un kur zagļi neizrok un nezog!</span> <span class="verse"><a name="21">21</a>Jo kur tava manta, tur ir arī tava sirds.</span> <span class="verse"><a name="22">22</a>Tavas miesas gaisma ir tava acs. Ja tava acs būs vesela, tad visa tava miesa būs gaiša.</span> <span class="verse"><a name="23">23</a>Bet ja tava acs būs ļauna, tad visa tava miesa būs tumša. Ja nu gaisma, kas tevī, ir tumsa, cik lielai tad jābūt pašai tumsai?</span> <span class="verse"><a name="24">24</a>Neviens nevar diviem kungiem kalpot: vai nu vienu ienīdīs un otru mīlēs, vai pie viena turēsies un otru atmetīs. Jūs nevarat kalpot Dievam un mamonai.</span> <span class="verse"><a name="25">25</a>Tāpēc es jums saku: nebīstieties par savu dzīvību, ko jūs ēdīsiet, nedz arī par savu miesu, ar ko ģērbsieties! Vai dzīvība nav vairāk kā barība un miesa vairāk kā apģērbs?</span> <span class="verse"><a name="26">26</a>Skatieties debess putnos: ne tie sēj, ne tie pļauj, ne šķūņos krauj, un jūsu Debestēvs tos uztur. Vai jūs neesat daudz vairāk nekā viņi?</span> <span class="verse"><a name="27">27</a>Bet kas no jums var pie sava auguma pielikt vienu olekti?</span> <span class="verse"><a name="28">28</a>Un ko jūs raizējaties apģērba dēļ? Skatieties lauka lilijās, kā tās aug: ne tās strādā, ne tās vērpj.</span> <span class="verse"><a name="29">29</a>Bet es jums saku, ka pat Salomons visā savā godībā nebija tā tērpts, kā viena no tām.</span> <span class="verse"><a name="30">30</a>Ja nu lauka zāli, kas šodien ir, bet rīt to krāsnī met, Dievs tā ģērbj, cik daudz vairāk jūs, jūs mazticīgie?</span> <span class="verse"><a name="31">31</a>Tāpēc neraizējieties jautādami: ko mēs ēdīsim, ko dzersim vai ar ko ģērbsimies?</span> <span class="verse"><a name="32">32</a>Jo to visu meklē pagāni. Jo jūsu Tēvs zina, ka tā visa jums vajag.</span> <span class="verse"><a name="33">33</a>Meklējiet tāpēc vispirms Dieva valstību un Viņa taisnību, un viss tas tiks jums dots klāt.</span> <span class="verse"><a name="34">34</a>Tāpēc neraizējieties par rītdienu! Rītdiena rūpēsies pati par sevi. Katrai dienai pietiek savu rūpju.</span> </p></div</div></div></body></html>