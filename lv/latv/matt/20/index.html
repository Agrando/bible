<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 20</strong></div><p><span class="verse"><a name="1">1</a>Debesvalstība pielīdzināma nama tēvam, kas rīta agrumā izgāja derēt strādniekus savam vīna dārzam.</span> <span class="verse"><a name="2">2</a>Un viņš, vienojies ar strādniekiem par dēnāriju dienā, sūtīja tos savā vīna dārzā.</span> <span class="verse"><a name="3">3</a>Un viņš, izgājis ap trešo stundu, redzēja citus tirgū bez darba stāvam.</span> <span class="verse"><a name="4">4</a>Un viņš sacīja tiem: Ejiet arī jūs manā vīna dārzā, un es jums došu, kas pienākas.</span> <span class="verse"><a name="5">5</a>Un viņi aizgāja. Atkal viņš izgāja ap sesto un devīto stundu un darīja tāpat.</span> <span class="verse"><a name="6">6</a>Bet viņš, ap vienpadsmito stundu izgājis, atrada vēl citus stāvam un sacīja tiem: Ko jūs šeit stāvat visu dienu bezdarbā?</span> <span class="verse"><a name="7">7</a>Viņi atbildēja: Neviens nav mūs derējis. Viņš sacīja tiem: Ejiet arī jūs manā vīna dārzā!</span> <span class="verse"><a name="8">8</a>Kad iestājās vakars, vīna dārza kungs sacīja savam saimniecības pārzinim: Pasauc strādniekus un, sākot ar pēdējiem un beidzot ar pirmajiem, izmaksā viņiem algu!</span> <span class="verse"><a name="9">9</a>Tad atnāca tie, kas darbā iestājās ap vienpadsmito stundu, un saņēma katrs pa dēnārijam.</span> <span class="verse"><a name="10">10</a>Un kad atnāca pirmie, viņi cerēja vairāk saņemt, bet arī tie dabūja katrs pa dēnārijam.</span> <span class="verse"><a name="11">11</a>Un saņēmuši viņi kurnēja pret nama tēvu.</span> <span class="verse"><a name="12">12</a>Un sacīja: Šie pēdējie strādāja vienu stundu; un tu viņus pielīdzināji mums, kas izcietām dienas nastu un karstumu.</span> <span class="verse"><a name="13">13</a>Un viņš atbildēja vienam no tiem, sacīdams: Draugs, es nedaru tev netaisnību. Vai tu ar mani nesaderēji par vienu dēnāriju?</span> <span class="verse"><a name="14">14</a>Saņem, kas tavs, un ej! Šim pēdējam es gribu dot tik, cik tev.</span> <span class="verse"><a name="15">15</a>Vai man nav tiesību darīt to, ko es gribu? Vai tava acs skaudīga, ka es esmu labs?</span> <span class="verse"><a name="16">16</a>Tā pēdējie būs pirmie un pirmie būs pēdējie, jo daudz aicinātu, bet maz izredzētu.</span> <span class="verse"><a name="17">17</a>Kad Jēzus gāja uz Jeruzalemi, Viņš ņēma divpadsmit mācekļus savrup un sacīja tiem:</span> <span class="verse"><a name="18">18</a>Lūk, mēs aizejam uz Jeruzalemi, un Cilvēka Dēlu nodos augstajiem priesteriem un rakstu mācītājiem; un tie Viņu notiesās uz nāvi.</span> <span class="verse"><a name="19">19</a>Un tie nodos Viņu pagāniem apsmiešanai, šaustīšanai un krustā sišanai; un trešajā dienā Viņš augšāmcelsies.</span> <span class="verse"><a name="20">20</a>Tad Zebedeja dēlu māte piegāja ar saviem dēliem pie Viņa, atdeva godu un lūdza kaut ko Viņam.</span> <span class="verse"><a name="21">21</a>Viņš sacīja tai: Ko tu vēlies? Tā atbildēja Viņam: Saki, lai šie abi mani dēli sēž Tavā valstībā: viens Tavā labajā, otrs kreisajā pusē!</span> <span class="verse"><a name="22">22</a>Bet Jēzus atbildēja un sacīja: Jūs nezināt, ko lūdzat. Vai jūs varat dzert to biķeri, ko es dzeršu? Viņi atbild: Varam!</span> <span class="verse"><a name="23">23</a>Viņš atbildēja tiem: Manu biķeri gan jūs dzersiet, bet man nepiedienas jums dot sēdēt manā labajā vai kreisajā pusē, bet tiem, kam mans Tēvs sagatavojis.</span> <span class="verse"><a name="24">24</a>Kad pārējie desmit to dzirdēja, viņi saīga uz abiem brāļiem.</span> <span class="verse"><a name="25">25</a>Bet Jēzus pieaicināja viņus pie sevis un sacīja: Jūs zināt, ka valdnieki valda pār savām tautām, un lielie izmanto savu varu pār tām;</span> <span class="verse"><a name="26">26</a>Starp jums tas tā nebūs. Bet kas no jums grib būt lielāks, tas lai ir jūsu sulainis!</span> <span class="verse"><a name="27">27</a>Bet kas starp jums grib būt pirmais, tas lai ir jūsu kalps!</span> <span class="verse"><a name="28">28</a>Jo Cilvēka Dēls nav atnācis, lai Viņam kalpotu, bet lai Viņš kalpotu un atdotu savu dzīvību daudzu atpestīšanai.</span> <span class="verse"><a name="29">29</a>Un kad tie izgāja no Jērikas, daudz ļaužu sekoja viņiem.</span> <span class="verse"><a name="30">30</a>Un, lūk, divi aklie, sēdot ceļmalā, dzirdēja Jēzu garām ejam, un viņi sauca, sacīdami: Kungs, Dāvida Dēls, apžēlojies par mums!</span> <span class="verse"><a name="31">31</a>Bet ļaudis apsauca viņus, lai tie klusētu. Bet viņi vēl skaļāk sauca, sacīdami: Kungs, Dāvida Dēls, apžēlojies par mums!</span> <span class="verse"><a name="32">32</a>Un Jēzus apstājās, pasauca viņus un sacīja: Ko jūs gribat, lai es jums daru?</span> <span class="verse"><a name="33">33</a>Tie sacīja Viņam: Kungs, lai atdarās mūsu acis!</span> <span class="verse"><a name="34">34</a>Bet Jēzum kļuva to žēl. Viņš pieskārās to acīm; un tūdaļ tie redzēja un sekoja Viņam.</span> </p></div</div></div></body></html>