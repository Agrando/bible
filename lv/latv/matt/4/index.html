<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 4</strong></div><p><span class="verse"><a name="1">1</a>Tad Gars aizveda Jēzu tuksnesī, lai Viņš tiktu velna kārdināts.</span> <span class="verse"><a name="2">2</a>Un Viņš pēc tam, kad četrdesmit dienas un četrdesmit naktis bija gavējis, izsalka.</span> <span class="verse"><a name="3">3</a>Un kārdinātājs piestājās un sacīja Viņam: Ja Tu esi Dieva Dēls, saki, lai šie akmeņi kļūst maize!</span> <span class="verse"><a name="4">4</a>Viņš atbildēja un sacīja: Ir rakstīts: cilvēks nedzīvo no maizes vien, bet no ikviena vārda, kas iziet no Dieva mutes.</span> <span class="verse"><a name="5">5</a>Tad velns ņēma Viņu sev līdz svētajā pilsētā un novietoja Viņu svētnīcas jumta galā,</span> <span class="verse"><a name="6">6</a>Un sacīja Viņam: Ja Tu esi Dieva Dēls, tad meties zemē! Jo ir rakstīts: Viņš saviem eņģeļiem pavēlējis par Tevi un viņi Tevi nesīs uz rokām, lai Tu kādreiz pie akmens nepiedauzītu savu kāju.</span> <span class="verse"><a name="7">7</a>Jēzus viņam sacīja: Atkal ir rakstīts: nekārdini Dievu, savu Kungu!</span> <span class="verse"><a name="8">8</a>Atkal velns ņēma Viņu līdz ļoti augstā kalnā un rādīja Viņam visas pasaules valstis un to godību,</span> <span class="verse"><a name="9">9</a>Un sacīja Viņam: To visu es Tev došu, ja Tu, zemē mezdamies, mani pielūgsi.</span> <span class="verse"><a name="10">10</a>Tad Jēzus saka viņam: Atkāpies, sātan! Jo ir rakstīts: pielūdz Dievu, savu Kungu, un Viņam vienam kalpo!</span> <span class="verse"><a name="11">11</a>Tad velns Viņu atstāja; un, lūk, eņģeļi piesteidzās un kalpoja Viņam.</span> <span class="verse"><a name="12">12</a>Bet kad Jēzus dzirdēja, ka Jānis ir nodots, Viņš atgriezās Galilejā.</span> <span class="verse"><a name="13">13</a>Un Viņš, atstājis Nācaretes pilsētu, aizgāja dzīvot Kafarnaumā pie jūras, Zabulona un Neftalima robežās,</span> <span class="verse"><a name="14">14</a>Lai izpildītos tas, ko pravietis Isaja sacījis:</span> <span class="verse"><a name="15">15</a>Zabulona zeme un Neftalima zeme, piejūras ceļš Aizjordānijā, pagānu Galileja,</span> <span class="verse"><a name="16">16</a>Tauta, kas sēdēja tumsā, redz lielu gaišumu; un tiem, kas sēdēja nāves ēnas valstī, ir uzaususi gaisma.</span> <span class="verse"><a name="17">17</a>No tā laika Jēzus iesāka sludināt un sacīt: Gandariet par grēkiem, jo debesvalstība atnākusi!</span> <span class="verse"><a name="18">18</a>Bet Jēzus, staigādams gar Galilejas jūru, redzēja divus brāļus: Sīmani, kas tiek saukts Pēteris, un Andreju, tā brāli, izmetam tīklus jūrā, jo viņi bija zvejnieki.</span> <span class="verse"><a name="19">19</a>Un Viņš tiem sacīja: Sekojiet man, un es jūs padarīšu par cilvēku zvejniekiem.</span> <span class="verse"><a name="20">20</a>Un viņi tūdaļ atstāja tīklus un gāja Viņam līdz.</span> <span class="verse"><a name="21">21</a>Un no turienes iedams tālāk, Viņš redzēja citus divus brāļus: Jēkabu, Zebedeja dēlu, un Jāni, tā brāli, lāpot tīklus laivā kopā ar savu tēvu Zebedeju: un Viņš tos aicināja.</span> <span class="verse"><a name="22">22</a>Un viņi, atstājuši tūdaļ tīklus un tēvu, sekoja Viņam.</span> <span class="verse"><a name="23">23</a>Un Jēzus gāja pa visu Galileju, mācīdams viņu sinagogās un sludinādams valstības evaņģēliju, un dziedinādams tautu no visām slimībām un visām sērgām.</span> <span class="verse"><a name="24">24</a>Un Viņa slava izpaudās visā Sīrijā; un tie nesa pie Viņa visus neveselos, dažādu slimību un ciešanu pārņemtos un ļaunā gara apsēstos, un triekas skartos, un mēnessērdzīgos; un Viņš tos izdziedināja.</span> <span class="verse"><a name="25">25</a>Un lieli ļaužu pulki no Galilejas un Dekapoles, un Jeruzalemes, no Jūdejas un Aizjordānijas gāja Viņam līdz.</span> </p></div</div></div></body></html>