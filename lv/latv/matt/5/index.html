<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 5</strong></div><p><span class="verse"><a name="1">1</a>Kad Jēzus redzēja ļaužu pulkus, Viņš uzkāpa kalnā; un, kad Viņš bija atsēdies, mācekļi piegāja pie Viņa.</span> <span class="verse"><a name="2">2</a>Un Viņš, atdarījis savu muti, mācīja tos, sacīdams:</span> <span class="verse"><a name="3">3</a>Svētīgi ir garā nabadzīgie, jo viņu ir debesvalstība.</span> <span class="verse"><a name="4">4</a>Svētīgi ir lēnprātīgie, jo viņi iemantos zemi.</span> <span class="verse"><a name="5">5</a>Svētīgi ir tie, kas raud, jo viņi tiks iepriecināti.</span> <span class="verse"><a name="6">6</a>Svētīgi ir tie, kas alkst un slāpst taisnības, jo viņi tiks piepildīti.</span> <span class="verse"><a name="7">7</a>Svētīgi ir žēlsirdīgie, jo viņi tiks apžēloti.</span> <span class="verse"><a name="8">8</a>Svētīgi ir sirdsšķīstie, jo viņi skatīs Dievu.</span> <span class="verse"><a name="9">9</a>Svētīgi ir miermīlīgie, jo viņi sauksies Dieva bērni.</span> <span class="verse"><a name="10">10</a>Svētīgi ir tie, kas cieš vajāšanu taisnības dēļ, jo viņu ir debesvalstība.</span> <span class="verse"><a name="11">11</a>Svētīgi esat jūs, ja jūs manis dēļ lamās un vajās, un visu ļaunu netaisni par jums runās.</span> <span class="verse"><a name="12">12</a>Priecājieties un līksmojieties, jo jūsu alga ir liela debesīs! Tā viņi ir vajājuši praviešus, kas dzīvoja pirms jums.</span> <span class="verse"><a name="13">13</a>Jūs esat zemes sāls. Bet ja sāls zaudē savas spējas, ar ko tad sālīs? Tā neder vairs nekam, tikai izmešanai ārā, lai cilvēki to samītu.</span> <span class="verse"><a name="14">14</a>Jūs esat pasaules gaisma. Pilsēta, kas celta kalnā, nav paslēpjama.</span> <span class="verse"><a name="15">15</a>Tāpat, iededzinājis sveci, neviens neliek to zem pūra, bet svečturī, lai tā dotu gaismu visiem, kas atrodas mājā.</span> <span class="verse"><a name="16">16</a>Tā lai jūsu gaisma spīd cilvēkiem: lai viņi redz jūsu labos darbus un godā jūsu Tēvu, kas ir debesīs.</span> <span class="verse"><a name="17">17</a>Nedomājiet, ka es atnācu atcelt baušļus un praviešus: es neatnācu atcelt, bet izpildīt.</span> <span class="verse"><a name="18">18</a>Patiesi es jums saku: kamēr debess un zeme pāries, no baušļiem nepāries neviens jota un neviena zīmīte, kamēr viss izpildīsies.</span> <span class="verse"><a name="19">19</a>Kas vienu no šiem vismazākajiem baušļiem atmet un tā mācīs cilvēkus, tas debesvalstībā sauksies par mazāko; bet kas pildīs un mācīs, tas tiks saukts liels debesvalstībā.</span> <span class="verse"><a name="20">20</a>Es jums saku: ja jūsu taisnība nebūs lielāka kā rakstu mācītāju un farizeju, jūs debesvalstībā neieiesiet.</span> <span class="verse"><a name="21">21</a>Jūs dzirdējāt, ka senčiem ir sacīts: Tev nebūs nokaut, bet kas nokauj, tiks nodots tiesai.</span> <span class="verse"><a name="22">22</a>Bet es jums saku, ka ikviens, kas dusmojas uz savu brāli, tiks nodots tiesai. Bet kas sacīs savam brālim: nelga, tiks nodots augstākai tiesai. Bet kas viņam sacīs: neprātis, tiks sodīts elles ugunī.</span> <span class="verse"><a name="23">23</a>Bet ja tu nes savu dāvanu pie altāra un tur atminēsi, ka tavam brālim ir kas pret tevi,</span> <span class="verse"><a name="24">24</a>Atstāj tur savu dāvanu altāra priekšā, ej, samierinies iepriekš ar savu brāli, un tad nāc un upurē savu dāvanu.</span> <span class="verse"><a name="25">25</a>Esi piekāpīgs savam pretiniekam bez kavēšanās, kamēr tu vēl esi ceļā ar viņu, lai pretinieks nenodod tevi tiesnesim, un tiesnesis nenodod tevi tiesas izpildītājam un tevi neiemet cietumā.</span> <span class="verse"><a name="26">26</a>Patiesi es tev saku, ka no turienes tu neizkļūsi, kamēr nebūsi samaksājis pēdējo artavu.</span> <span class="verse"><a name="27">27</a>Jūs esat dzirdējuši, ka senčiem ir sacīts: tev nebūs laulību pārkāpt.</span> <span class="verse"><a name="28">28</a>Bet es jums saku, ka ikviens, kas uzskata sievieti, iekārodams viņu, jau savā sirdī pārkāpis laulību ar to.</span> <span class="verse"><a name="29">29</a>Ja tava labā acs apgrēcina tevi, izrauj to un aizmet no sevis projām, jo labāk tev zaudēt vienu no saviem locekļiem, nekā visa tava miesa tiek iemesta ellē.</span> <span class="verse"><a name="30">30</a>Un ja tava labā roka tevi apgrēcina, cērt to nost un met no sevis projām, jo labāk tev zaudēt vienu no saviem locekļiem, nekā visa tava miesa tiek iemesta peklē.</span> <span class="verse"><a name="31">31</a>Bet ir arī sacīts: kas savu sievu grib atstāt, lai dod viņai šķiršanās rakstu.</span> <span class="verse"><a name="32">32</a>Bet es jums saku, ka ikviens, kas atstāj savu sievu, izņemot laulības pārkāpšanas gadījumu, padara viņu par laulības pārkāpēju; un kas atstātu precē, pārkāpj laulību.</span> <span class="verse"><a name="33">33</a>Vēl jūs esat dzirdējuši, ka senčiem sacīts: tev nebūs nepatiesi zvērēt, bet izpildīt to, ko Kungam esi zvērējis.</span> <span class="verse"><a name="34">34</a>Bet es jums saku: nezvēriet nemaz: ne pie debesīm, jo tās ir Dieva tronis,</span> <span class="verse"><a name="35">35</a>Ne pie zemes, jo tā ir Viņa kāju balsts, ne pie Jeruzalemes, jo tā ir lielā ķēniņa pilsēta!</span> <span class="verse"><a name="36">36</a>Arī pie savas galvas nezvēri, jo tu nevari nevienu matu padarīt baltu vai melnu!</span> <span class="verse"><a name="37">37</a>Bet jūsu runai jābūt: jā, jā! nē, nē! Kas vairāk par to, ir no ļauna.</span> <span class="verse"><a name="38">38</a>Jūs esat dzirdējuši, ka sacīts: aci pret aci, zobu pret zobu.</span> <span class="verse"><a name="39">39</a>Bet es jums saku: nepretojieties ļaunumam, bet ja kāds tev sit labajā vaigā, pagriez viņam arī kreiso!</span> <span class="verse"><a name="40">40</a>Un tam, kas grib ar tevi iet tiesā un paņemt tavus svārkus, atstāj viņam arī mēteli!</span> <span class="verse"><a name="41">41</a>Bet kas spiedīs tevi tūkstoš soļus līdz iet, ej ar viņu vēl citus divus!</span> <span class="verse"><a name="42">42</a>Dod tam, kas no tevis lūdz, un nenovērsies no tā, kas grib aizņemties!</span> <span class="verse"><a name="43">43</a>Jūs esat dzirdējuši, ka ir sacīts: mīli savu tuvāko un nīsti savu ienaidnieku!</span> <span class="verse"><a name="44">44</a>Bet es jums saku: mīliet savus ienaidniekus, dariet labu tiem, kas jūs ienīst, un lūdziet Dievu par tiem, kas jūs vajā un godu laupa,</span> <span class="verse"><a name="45">45</a>Lai jūs būtu tā Tēva bērni, kas debesīs, kas liek savai saulei uzlēkt pār labajiem un ļaunajiem un lietum līt pār taisnīgajiem un netaisnīgajiem!</span> <span class="verse"><a name="46">46</a>Ja jūs mīlēsiet tos, kas jūs mīl, kādu algu jūs par to saņemsiet? Vai arī muitnieki tā nedara?</span> <span class="verse"><a name="47">47</a>Un ja jūs sveicināsiet tikai savus brāļus, ko jūs darāt sevišķu? Vai arī pagāni tā nedara?</span> <span class="verse"><a name="48">48</a>Tāpēc esiet pilnīgi, kā arī jūsu Debestēvs ir pilnīgs!</span> </p></div</div></div></body></html>