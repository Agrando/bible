<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/matt">Matthew</a> &gt <strong>Chapter 22</strong></div><p><span class="verse"><a name="1">1</a>Un Jēzus atbildēja un atkal runāja viņiem līdzībās, sacīdams:</span> <span class="verse"><a name="2">2</a>Debesvalstība pielīdzināma cilvēkam, ķēniņam, kas savam dēlam sarīkoja kāzas.</span> <span class="verse"><a name="3">3</a>Un viņš izsūtīja savus kalpus aicināt ielūgtos kāzās, bet tie negribēja nākt.</span> <span class="verse"><a name="4">4</a>Viņš atkal sūtīja citus kalpus un teica: Sakiet ielūgtajiem: lūk, es esmu savu mielastu sagatavojis, mani vērši un barotie lopi ir nokauti, un viss sagatavots, nāciet kāzās!</span> <span class="verse"><a name="5">5</a>Bet viņi, neievērodami to, aizgāja cits uz savu saimniecību, bet cits  savā tirdzniecībā.</span> <span class="verse"><a name="6">6</a>Bet pārējie satvēra viņa kalpus, nonicināja tos un nonāvēja.</span> <span class="verse"><a name="7">7</a>Bet, kad ķēniņš to dzirdēja, viņš sadusmojās, un nosūtījis savu karaspēku, nonāvēja šos slepkavas un nodedzināja viņu pilsētu.</span> <span class="verse"><a name="8">8</a>Tad viņš sacīja saviem kalpiem: Kāzas gan sarīkotas, bet tie, kas bija aicināti, nebija cienīgi.</span> <span class="verse"><a name="9">9</a>Tāpēc izejiet krustceļos un aiciniet kāzās, ko vien atradīsiet!</span> <span class="verse"><a name="10">10</a>Un viņa kalpi izgāja uz lielceļiem un saaicināja visus, kādus atrada: ļaunus un labus; un kāzu nams pildījās viesiem.</span> <span class="verse"><a name="11">11</a>Bet ķēniņš ienāca aplūkot viesus un ieraudzīja cilvēku, kas nebija tērpies kāzu drānās.</span> <span class="verse"><a name="12">12</a>Un viņš sacīja tam: Draugs, kā tu šeit ienāci, nebūdams kāzu drānās? Bet tas cieta klusu.</span> <span class="verse"><a name="13">13</a>Tad ķēniņš sacīja kalpiem: Sasieniet viņam rokas un kājas, metiet viņu ārējā tumsā! Tur būs raudāšana un zobu griešana.</span> <span class="verse"><a name="14">14</a>Jo aicināto ir daudz, bet maz izredzēto.</span> <span class="verse"><a name="15">15</a>Tad farizeji aizgāja un apspriedās, kā notvert Viņu vārdos.</span> <span class="verse"><a name="16">16</a>Un tie sūtīja savus mācekļus ar herodiešiem pie Viņa, sacīdami: Mācītāj, mēs zinām, ka Tu esi patiess, ka Tu Dieva ceļu patiesībā māci un ka Tu neraugies ne uz ko, jo Tu neskaties uz cilvēka personu.</span> <span class="verse"><a name="17">17</a>Tāpēc saki mums: kā Tev šķiet? Vai atļauts ķeizaram maksāt nodokļus, vai nē?</span> <span class="verse"><a name="18">18</a>Bet Jēzus, pazīdams viņu viltību, sacīja: Kāpēc jūs, liekuļi, mani kārdināt?</span> <span class="verse"><a name="19">19</a>Parādiet man nodevu naudu! Un tie atnesa Viņam dēnāriju.</span> <span class="verse"><a name="20">20</a>Un Jēzus sacīja viņiem: Kā šis attēls un uzraksts?</span> <span class="verse"><a name="21">21</a>Viņi sacīja: Ķeizara! Tad Viņš tiem sacīja: Tad atdodiet ķeizaram, kas ķeizaram pieder, un Dievam, kas Dievam pieder!</span> <span class="verse"><a name="22">22</a>Un kad viņi to dzirdēja, tie brīnījās, atstāja Viņu un aizgāja.</span> <span class="verse"><a name="23">23</a>Tanī dienā atnāca pie Viņa saduceji, kas māca, ka augšāmcelšanās neesot, un jautāja Viņam,</span> <span class="verse"><a name="24">24</a>Sacīdami: Mācītāj, Mozus teicis: ja kas nomirst bez bērniem, tad lai viņa brālis precē tā sievu un rada savam brālim pēcnācējus!</span> <span class="verse"><a name="25">25</a>Bet bija pie mums septiņi brāļi; pirmais apprecēja sievu un nomira; un tā kā tam nebija bērnu, viņš atstāja savu sievu savam brālim.</span> <span class="verse"><a name="26">26</a>Tāpat otrs un trešais līdz pat septītajam.</span> <span class="verse"><a name="27">27</a>Un beidzot pēc viņiem visiem nomira arī sieva.</span> <span class="verse"><a name="28">28</a>Tad kuram no septiņiem šī sieva piederēs pēc augšāmcelšanās, jo viņa visiem piederējusi?</span> <span class="verse"><a name="29">29</a>Bet Jēzus atbildēja un sacīja viņiem: Jūs maldāties, nesaprazdami Rakstus, nedz arī Dieva spēku.</span> <span class="verse"><a name="30">30</a>Jo pēc augšāmcelšanās ne precējas, ne tiek precēti, bet visi būs kā Dieva eņģeļi debesīs.</span> <span class="verse"><a name="31">31</a>Bet vai jūs neesat lasījuši par miroņu augšāmcelšanos, ko Dievs teicis, kas jums saka:</span> <span class="verse"><a name="32">32</a>Es esmu Ābrahama Dievs un Īzāka Dievs, un Jēkaba Dievs. Dievs nav mirušo, bet dzīvo Dievs.</span> <span class="verse"><a name="33">33</a>Un ļaudis, to dzirdēdami, brīnījās par Viņa mācību.</span> <span class="verse"><a name="34">34</a>Bet kad farizeji izdzirda, ka Viņš saducejiem muti aizdarījis, tie sapulcējās kopā.</span> <span class="verse"><a name="35">35</a>Un viens no tiem, bauslības mācītājs, kārdinādams Viņu, jautāja:</span> <span class="verse"><a name="36">36</a>Mācītāj, kurš lielākais bauslis likumā?</span> <span class="verse"><a name="37">37</a>Jēzus sacīja viņam: Mīli Dievu savu Kungu no visas savas sirds, no visas savas dvēseles un no visa sava prāta!</span> <span class="verse"><a name="38">38</a>Šis ir lielākais un pirmais bauslis!</span> <span class="verse"><a name="39">39</a>Bet otrs tam līdzīgs: mīli savu tuvāko kā sevi pašu!</span> <span class="verse"><a name="40">40</a>Šajos divos baušļos ietverta visa bauslība un pravieši.</span> <span class="verse"><a name="41">41</a>Bet kad farizeji bija sanākuši, Jēzus jautāja viņiem,</span> <span class="verse"><a name="42">42</a>Sacīdams: Kā jums šķiet, kas ir Kristus? Kā dēls Viņš ir? Viņi atbildēja: Dāvida.</span> <span class="verse"><a name="43">43</a>Viņš sacīja tiem: Kā tad Dāvids garā sauc Viņu par Kungu, sacīdams tā:</span> <span class="verse"><a name="44">44</a>Kungs sacīja manam Kungam: Sēdies pie manas labās rokas, iekams es lieku Tavus ienaidniekus par paklāju Tavām kājām.</span> <span class="verse"><a name="45">45</a>Bet ja Dāvids sauc Viņu par Kungu, kā tad Viņš ir tā dēls?</span> <span class="verse"><a name="46">46</a>Un neviens nevarēja Viņam ne vārda atbildēt; un no šīs dienas neviens neuzdrošinājās Viņam vairs jautāt.</span> </p></div</div></div></body></html>