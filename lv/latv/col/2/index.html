<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/col">Colossians</a> &gt <strong>Chapter 2</strong></div><p><span class="verse"><a name="1">1</a>Jo es gribu, lai jūs zinātu, cik lielas rūpes man bija par jums un par tiem, kas dzīvo Lāodikejā, un par visiem, kas manu miesīgo vaigu nav redzējuši,</span> <span class="verse"><a name="2">2</a>Lai viņu sirdis tiktu iepriecinātas mīlestības pamācībā un bagātīgi iegūtu atziņas pilnību Dieva Tēva un Jēzus Kristus noslēpumu pazīšanai.</span> <span class="verse"><a name="3">3</a>Viņā ir apslēpti visi gudrības un zinību krājumi.</span> <span class="verse"><a name="4">4</a>Bet es jums saku, lai neviens jūs nepieviļ ar daiļrunīgām runām;</span> <span class="verse"><a name="5">5</a>Jo lai gan miesīgi es neesmu klāt, bet garā esmu ar jums un priecīgs redzu jūsu kārtību un jūsu stipro ticību uz Kristu.</span> <span class="verse"><a name="6">6</a>Kā jūs Kungu Jēzu Kristu esat pieņēmuši, tā arī dzīvojiet Viņā,</span> <span class="verse"><a name="7">7</a>Iesakņodamies un pamatodamies Viņā, nostiprināti ticībā, kā jūs to mācījāties, un ar pateicību pieaugdami Viņā.</span> <span class="verse"><a name="8">8</a>Pielūkojiet, lai kāds jūs nepieviļ ar savu prātniecību un tukšiem maldiem, kas dibināti uz cilvēku mācībām un pasaules pamatspēkiem, bet ne uz Kristu,</span> <span class="verse"><a name="9">9</a>Jo Viņā mājo miesā ietvertā Dievības pilnība.</span> <span class="verse"><a name="10">10</a>Arī jūs pilnīgi Viņā, kas ir galva visām varām un spēkiem.</span> <span class="verse"><a name="11">11</a>Viņā jūs esat apgraizīti apgraizīšanā, kas nav ar roku izdarīta cilvēka miesas atdalīšanai, bet Kristus apgraizīšanā.</span> <span class="verse"><a name="12">12</a>Kristībā jūs kopā ar Viņu esat apbedīti un Viņā jūs esat augšāmcēlušies caur ticību Dieva spēkam, kas Viņu uzmodinājis no miroņiem.</span> <span class="verse"><a name="13">13</a>Viņš jūs, kas grēkodami un savas miesas neapgraizīšanas dēļ bijāt miruši, kopā ar Viņu darīja dzīvus, piedodams jums visus grēkus;</span> <span class="verse"><a name="14">14</a>Viņš izdzēsa pret mums vērsto likuma parādrakstu, kas bija pret mums, un pieņēma to no mūsu vidus, pienaglodams krustā.</span> <span class="verse"><a name="15">15</a>Viņš atbruņoja valdības un varas, droši atstādams tās kaunā un pats sevī svinēdams uzvaru pār tām.</span> <span class="verse"><a name="16">16</a>Tāpēc lai neviens jūs netiesā ēdiena vai dzēriena dēļ, vai sakarā ar svētkiem, jauno mēnesi vai sabatu.</span> <span class="verse"><a name="17">17</a>Šī ir ēna tam, kam jānotiek, bet miesa ir Kristus.</span> <span class="verse"><a name="18">18</a>Lai neviens, kam patīk pazemošanās un kalpošana eņģeļiem, jūs nepieviļ! Tāds lepojas ar to, ko viņš nav redzējis, bez pamata būdams iedomīgs savā miesas prātā.</span> <span class="verse"><a name="19">19</a>Tāds neturas pie galvas, no kuras ar locītavu un dzīslu palīdzību visa miesa tiek savienota un kopā saturēta, un aug Dieva augumā.</span> <span class="verse"><a name="20">20</a>Ja jūs kopā ar Kristu šīs pasaules pamatspēkiem esat miruši, ko tad jūs vēl, it kā dzīvodami pasaulē, uzņematies priekšrakstus;</span> <span class="verse"><a name="21">21</a>To neskar, to nebaudi, tam nepieskaries!</span> <span class="verse"><a name="22">22</a>Tas viss lemts lietošanai un iznīcībai, jo tie ir cilvēku likumi un mācības.</span> <span class="verse"><a name="23">23</a>Tām gan ir šķietama gudrība tur, kur ir pašizdomāti dievkalpojumi, pašpazemošanās un miesas mērdēšana, bet tie ir bez vērtības, jo kalpo vienīgi miesas apmierinājumam.</span> </p></div</div></div></body></html>