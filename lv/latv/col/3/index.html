<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/col">Colossians</a> &gt <strong>Chapter 3</strong></div><p><span class="verse"><a name="1">1</a>Tāpēc, ja jūs kopā ar Kristu esat augšāmcēlušies, tad meklējiet pēc tā, kas augšā, kur Kristus sēž pie Dieva labās rokas!</span> <span class="verse"><a name="2">2</a>Domājiet par to, kas augšā, bet ne par to, kas virs zemes!</span> <span class="verse"><a name="3">3</a>Jo jūs mirāt, bet jūsu dzīvība līdz ar Kristu apslēpta Dievā.</span> <span class="verse"><a name="4">4</a>Kad parādīsies Kristus, jūsu dzīvība, tad arī jūs parādīsieties godībā līdz ar Viņu.</span> <span class="verse"><a name="5">5</a>Tāpēc nonāvējiet savos locekļos zemisko: netiklību, nešķīstību, kaislību, ļaunās kārības un mantkārību, kas ir kalpošana elkiem!</span> <span class="verse"><a name="6">6</a>Tā visa dēļ nāk Dieva dusmas pār netiklības bērniem.</span> <span class="verse"><a name="7">7</a>Arī jūs kādreiz bijāt tām pakļāvušies, kad tanīs dzīvojāt.</span> <span class="verse"><a name="8">8</a>Bet tagad arī jūs atmetiet to visu: dusmas, sarūgtinājumu, ļaunprātību, zaimus un nekaunīgus vārdus no jūsu mutes!</span> <span class="verse"><a name="9">9</a>Nemelojiet viens otram! Novelciet veco cilvēku kopā ar viņa darbiem</span> <span class="verse"><a name="10">10</a>Un apģērbiet jauno, kas atjaunojas atziņā saskaņā ar viņa Radītāja attēlu,</span> <span class="verse"><a name="11">11</a>Kur vairs nav ne pagāna, ne jūda, ne apgraizītā, ne neapgraizīta, ne barbara, ne skita, ne verga, ne brīvā, bet viss un visos ir Kristus.</span> <span class="verse"><a name="12">12</a>Tāpēc kā Dieva izredzētie, svētie un mīlētie tērpieties sirsnīgā žēlsirdībā, laipnībā, pazemībā, lēnprātībā, pacietībā,</span> <span class="verse"><a name="13">13</a>Viens otru paciezdami un cits citam piedodami, ja vienam pret otru ir kāda sūdzība: kā Kungs jums piedevis, tā arī jūs.</span> <span class="verse"><a name="14">14</a>Bet pāri visam tam lai jums ir mīlestība, kas ir pilnības saite!</span> <span class="verse"><a name="15">15</a>Un Kristus miers lai gavilē jūsu sirdīs, kam jūs esat aicināti vienā miesā! Esiet pateicīgi!</span> <span class="verse"><a name="16">16</a>Kristus vārds lai bagātīgi mājo jūsos, pamāciet un pamudiniet viens otru visā gudrībā! Pateicībā Dievam dziediet savās sirdīs psalmus, slavas dziesmas un garīgās dziesmas!</span> <span class="verse"><a name="17">17</a>Un visu, ko jūs darāt vārdos vai darbos, to visu dariet Kunga Jēzus Kristus vārdā, pateikdamies Dievam un Tēvam caur Viņu!</span> <span class="verse"><a name="18">18</a>Sievas, esiet padotas saviem vīriem, jo tā tam jābūt Kunga vārdā.</span> <span class="verse"><a name="19">19</a>Vīri, mīliet savas sievas un neesiet skarbi pret viņām!</span> <span class="verse"><a name="20">20</a>Bērni, paklausiet visur saviem vecākiem, jo tā tas patīk Kungam.</span> <span class="verse"><a name="21">21</a>Tēvi, nekaitiniet savus bērnus, lai tie nekļūtu mazdūšīgi!</span> <span class="verse"><a name="22">22</a>Kalpi, paklausiet visā saviem šīs zemes kungiem, kalpodami nevien acu priekšā, it kā gribēdami cilvēkiem izpatikt, bet sirds vienkāršībā un Dieva bijībā!</span> <span class="verse"><a name="23">23</a>Visu, ko jūs darāt, dariet no sirds it kā Dievam, bet ne cilvēkiem,</span> <span class="verse"><a name="24">24</a>Zinādami, ka jūs mantojuma algu saņemsiet no Kunga. Kalpojiet Kungam Kristum!</span> <span class="verse"><a name="25">25</a>Jo kas netaisnību dara, tas saņems to, ko viņš netaisnīgi padarījis; Dievs nevērtē personu pēc tās stāvokļa.</span> </p></div</div></div></body></html>