<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Tas ir patiess vārds: ja kas alkst bīskapa amata, tas tiecas pēc laba darba.</span> <span class="verse"><a name="2">2</a>Tātad bīskapam jābūt nevainojamam, vienas sievas vīram, sātīgam, prātīgam, cienīgam, godājamam, viesmīlīgam, mācītam,</span> <span class="verse"><a name="3">3</a>Ne dzērājam, ne kauslim, bet lēnprātīgam, ne ķildīgam, ne mantkārīgam,</span> <span class="verse"><a name="4">4</a>Bet labam sava nama pārvaldniekam, kam bērni paklausa pilnīgā tikumībā.</span> <span class="verse"><a name="5">5</a>Bet ja kas nemāk valdīt pār savu namu, kā tas gādās par Dieva Baznīcu?</span> <span class="verse"><a name="6">6</a>Ne jaunam ticībā, lai nekļūtu lepns un neiekristu velna tiesa.</span> <span class="verse"><a name="7">7</a>Viņam jābūt labā slavā pie tiem, kas ir ārpusē, lai neiekristu neslavā un ļaunā gara slazdos.</span> <span class="verse"><a name="8">8</a>Tāpat diakoniem jābūt godājamiem, ne divkosīgiem, ne pārmērīgiem vīna lietotājiem, ne negodīgas peļņas kāriem,</span> <span class="verse"><a name="9">9</a>Tādiem, kas ticības noslēpumu glabā tīrā sirdsapziņā.</span> <span class="verse"><a name="10">10</a>Bet tie iepriekš jāpārbauda un, ja viņiem pārkāpumu nav, tad lai kalpo.</span> <span class="verse"><a name="11">11</a>Tāpat sievietēm jābūt cienījamām, ne mēlnesīgām, sātīgām, visā uzticīgām.</span> <span class="verse"><a name="12">12</a>Diakoniem jābūt vienas sievas vīriem, kas labi valda savus bērnus un savu namu;</span> <span class="verse"><a name="13">13</a>Jo tie, kas labi pilda savu pienākumu, iegūst goda vietu un stipru cerību ticībā, kas ir Kristū Jēzū.</span> <span class="verse"><a name="14">14</a>šo es tev rakstu, cerēdams drīzumā nākt pie tevis;</span> <span class="verse"><a name="15">15</a>Bet ja es aizkavējos, lai tu zinātu, kā jāizturas Dieva namā, kas ir dzīvā Dieva Baznīca, patiesības balsts un pamats.</span> <span class="verse"><a name="16">16</a>Un patiesi liels ir dievbijības noslēpums. Tas ir parādījies miesīgi, apliecināts garā, eņģeļi to skatījuši, tautām tas sludināts, pasaulē ticēts, godībā uzņemts.</span> </p></div</div></div></body></html>