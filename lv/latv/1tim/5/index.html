<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>Vecāku vīru nerāj, bet pamāci kā tēvu, jaunekļus - kā brāļus.</span> <span class="verse"><a name="2">2</a>Vecākas sievietes - kā mātes, jaunākas - kā māsas visā šķīstībā!</span> <span class="verse"><a name="3">3</a>Godā atraitnes, kuras ir īstas atraitnes!</span> <span class="verse"><a name="4">4</a>Bet ja kādai atraitnei ir bērni vai bērnu bērni, tad lai tā vispirms mācās valdīt savu māju un parādīt pateicību saviem vecākiem, jo tā tas Dievam patīk.</span> <span class="verse"><a name="5">5</a>Bet kas ir īsta atraitne un vientule, lai cer uz Dievu un paliek lūgšanās un aizlūgumos nakti un dienu!</span> <span class="verse"><a name="6">6</a>Jo, kas dzīvo izpriecās, tā, dzīva būdama, ir mirusi.</span> <span class="verse"><a name="7">7</a>Arī to piekodini, lai tās būtu nevainojamas!</span> <span class="verse"><a name="8">8</a>Bet ja kāds nerūpējas par savējiem, sevišķi par mājiniekiem, tas noliedz ticību un ir ļaunāks par neticīgo.</span> <span class="verse"><a name="9">9</a>Atraitnēs jāuzņem tāda, kas ir vismaz sešdesmit gadus veca un ir bijusi viena vīra sieva,</span> <span class="verse"><a name="10">10</a>Kas pazīstama ar labiem darbiem: ja viņa bērnus uzaudzinājusi, bijusi viesmīlīga, ja svētajiem kājas mazgājusi, ja tā palīdzējusi cietējiem un bijusi centīga ikkatrā labā darbā.</span> <span class="verse"><a name="11">11</a>Bet jaunākas atraitnes noraidi, jo, ja tās, pretodamās Kristum, iestieg baudkārē, tad viņas grib precēties.</span> <span class="verse"><a name="12">12</a>Tās pelna nosodīšanu, jo pirmo uzticību lauzušas.</span> <span class="verse"><a name="13">13</a>Turklāt viņas mācās dīkā staigāt no mājas uz māju, un ne tikai dīkā, bet ir arī pļāpīgas un vīzdegunīgi runā ko nevajag.</span> <span class="verse"><a name="14">14</a>Tāpēc es vēlos, lai jaunākās precētos, dzemdētu bērnus, pārvaldītu mājas un nedotu pretiniekam nekādu iemeslu nievāšanai.</span> <span class="verse"><a name="15">15</a>Jo dažas jau novēršas, lai sekotu sātanam.</span> <span class="verse"><a name="16">16</a>Ja kādam ticīgajam jārūpējas par atraitnēm, tad lai apgādā tās un lai netiek apgrūtināta draudze, kurai jāpalīdz īstajām atraitnēm.</span> <span class="verse"><a name="17">17</a>Prezbiteri, kas labi priekšnieki, ir cienīgi, ka tos godinātu ar divkāršu godu, sevišķi tos, kas darbojas sludināšanā un mācībā.</span> <span class="verse"><a name="18">18</a>Jo Raksti saka: Kūlējam vērsim purnu neaizsien (5.Moz.25,4) un: Strādnieks ir savas algas cienīgs. (Mt.10,10; Lk.10,7)</span> <span class="verse"><a name="19">19</a>Sūdzību pret prezbiteru nepieņem bez diviem vai trijiem lieciniekiem!</span> <span class="verse"><a name="20">20</a>Tos, kas grēko, norāj visu klātbūtnē, lai arī citi bītos!</span> <span class="verse"><a name="21">21</a>Es tevi zvērinu Dieva un Jēzus Kristus, un izredzēto eņģeļu priekšā, lai tu to pildītu bez aizsprieduma. Nedari neko, ietekmēts no vienas vai otras puses!</span> <span class="verse"><a name="22">22</a>Pārsteidzīgi nevienam rokas neuzliec un nekļūsti svešu grēku līdzdalībnieks! Sargi sevi šķīstu!</span> <span class="verse"><a name="23">23</a>Nedzer vairs ūdeni vien, bet lieto mazliet vīna tava kuņģa un biežo slimību dēļ!</span> <span class="verse"><a name="24">24</a>Dažu cilvēku grēki ir visiem zināmi un iet tiesā pirms tiem, bet citiem tie vēl seko.</span> <span class="verse"><a name="25">25</a>Tāpēc arī labie darbi ir visiem zināmi; un kur tas tā vēl nav, tur nevar palikt apslēpti.</span> </p></div</div></div></body></html>