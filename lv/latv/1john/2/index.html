<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1john">1 John</a> &gt <strong>Chapter 2</strong></div><p><span class="verse"><a name="1">1</a>Mani bērniņi, šo es jums rakstu, lai jūs negrēkotu. Bet ja nu kāds grēkojis, tad mums taisnīgais Jēzus Kristus ir aizstāvis pie Tēva.</span> <span class="verse"><a name="2">2</a>Viņš ir mūsu grēku izlīdzināšana: ne tikai mūsu vien, bet arī visas pasaules.</span> <span class="verse"><a name="3">3</a>No tā mēs zinam, ka Viņu esam pazinuši, ja izpildam Viņa baušļus.</span> <span class="verse"><a name="4">4</a>Ja kas saka, ka Viņu pazīst, bet nepilda Viņa baušļus, tas ir melis, un viņā nav patiesības.</span> <span class="verse"><a name="5">5</a>Bet kas Viņa vārdu ievēro, tanī patiesi Dieva mīlestība ir pilnīga; un no tā mēs zinām, ka esam Viņā.</span> <span class="verse"><a name="6">6</a>Kas saka, ka Viņā paliek, tam pienākas tā rīkoties, kā Viņš darījis.</span> <span class="verse"><a name="7">7</a>Mīļie, ne jaunu bausli es jums rakstu, bet veco bausli, kas bija jums no sākuma. Šis vecais bauslis ir tas vārds, ko dzirdējāt.</span> <span class="verse"><a name="8">8</a>Un es rakstu jums atkal jaunu bausli, kas patiess Viņā un jūsos, jo tumsība pagājusi un patiesā gaisma jau spīd.</span> <span class="verse"><a name="9">9</a>Kas saka, ka viņš ir gaismā, un ienīst savu brāli, tas vēl aizvien ir tumsībā.</span> <span class="verse"><a name="10">10</a>Kas savu brāli mīl, paliek gaismā, un viņā nav piedauzības.</span> <span class="verse"><a name="11">11</a>Bet kas savu brāli ienīst, tas atrodas tumsībā un staigā tumsībā, un nezina, kurp tas iet, jo tumsa darījusi aklas viņa acis.</span> <span class="verse"><a name="12">12</a>Es rakstu jums, bērniņi, jo grēki jums viņa vārda dēļ tiek piedoti.</span> <span class="verse"><a name="13">13</a>Es rakstu jums, tēvi, jo jūs pazināt Viņu, kas ir no sākuma. Es rakstu jums, jaunekļi, jo jūs uzvarējāt ļauno.</span> <span class="verse"><a name="14">14</a>Es rakstu jums, bērni, jo jūs pazināt Tēvu. Es rakstu jums, jaunieši, jo jūs esat stipri, un Dieva vārds paliek jūsos, un jūs ļauno uzvarējāt.</span> <span class="verse"><a name="15">15</a>Nemīliet pasauli, nedz arī to, kas ir pasaulē! Ja kāds mīl pasauli, tad viņā nav Tēva mīlestības.</span> <span class="verse"><a name="16">16</a>Jo viss, kas pasaulē, ir miesas kārība un acu kārība, un dzīves lepnība, kas nav no Tēva, bet no pasaules.</span> <span class="verse"><a name="17">17</a>Un pasaule un viņas kārība pāriet, bet kas izpilda Dieva gribu, paliek mūžīgi.</span> <span class="verse"><a name="18">18</a>Bērniņi, ir pēdējā stunda! Un nāk, kā jūs dzirdējāt, antikrists; un tagad jau daudzi antikristi radušies; no tā mēs zinām, ka ir pēdējā stunda.</span> <span class="verse"><a name="19">19</a>No mums viņi izgājuši, bet viņi nebija mūsējie, jo, ja tie būtu mūsējie, tie paliktu ar mums. Viņi jāatklāj, ka tie visi nav mūsējie.</span> <span class="verse"><a name="20">20</a>Bet jums ir Svētā svaidīšana, un jūs zinat visu.</span> <span class="verse"><a name="21">21</a>Es nerakstīju jums kā patiesības nezinātājiem, bet kā tās pazinējiem, jo nekādi meli nav no patiesības.</span> <span class="verse"><a name="22">22</a>Kas gan ir melis, ja ne tas, kas noliedz, ka Jēzus ir Kristus? Tas ir antikrists, kas noliedz Tēvu un Dēlu.</span> <span class="verse"><a name="23">23</a>Katram, kas noliedz Dēlu, nav Tēva. Kas apliecina Dēlu, tam ir arī Tēvs.</span> <span class="verse"><a name="24">24</a>Ko jūs dzirdējāt no sākuma, lai paliek jūsos. Ja jūsos paliks tas, ko dzirdējāt no sākuma, tad arī jūs paliksiet Dēlā un Tēvā.</span> <span class="verse"><a name="25">25</a>Šis ir tas apsolījums, ko Viņš mums solījis,  mūžīgā dzīve.</span> <span class="verse"><a name="26">26</a>To es jums uzrakstīju par tiem, kas jūs maldina.</span> <span class="verse"><a name="27">27</a>Un jums lai paliek tas svaidījums, ko no Viņa saņēmāt. Un jums nevajag, lai jūs kāds mācītu; bet ka Viņa svaidījums māca jums visu, tas ir patiesi un nav meli. Un kā Viņš jūs mācījis, tā palieciet Viņā!</span> <span class="verse"><a name="28">28</a>Un tagad, bērniņi, palieciet Viņā, lai, kad Viņš parādīsies, mums būtu paļāvība un, Viņam atnākot, mēs netiktu no Viņa apkaunoti.</span> <span class="verse"><a name="29">29</a>Ja jūs ziniet, ka Viņš ir taisnīgs, tad zinat arī, ka ikviens, kas dara taisnību, no Viņa ir dzimis.</span> </p></div</div></div></body></html>