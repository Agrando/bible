<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Kaut jūs mazliet paciestu mani manā neprātībā! Bet jūs jau ciešat mani.</span> <span class="verse"><a name="2">2</a>Jo es cenšos par jums ar Dieva centību; es saderināju jūs vienam Vīram, lai kā nevainīgu jaunavu stādītu Kristum priekšā.</span> <span class="verse"><a name="3">3</a>Bet es baidos, ka jūs neatkristu no Kristus vienkāršības un jūsu domas netiktu sagandētas, tāpat kā čūska pievīla Ievu ar savu viltību.</span> <span class="verse"><a name="4">4</a>Bet ja kāds nāk un sludina citu Kristu nekā to, ko esam sludinājuši, vai saņemat citu garu nekā to, ko esat saņēmuši, vai citu evaņģēliju, nekā to, ko pieņēmuši, tad jūs to labprāt ciešat.</span> <span class="verse"><a name="5">5</a>Man šķiet, ka es ne mazāk par tiem dižapustuļiem esmu darījis.</span> <span class="verse"><a name="6">6</a>Lai arī es esmu neveikls runāšanā, tad tomēr ne atziņā; to mēs jums visumā pierādījām.</span> <span class="verse"><a name="7">7</a>Vai tad es esmu grēkojis, sevi pazemodams, lai jūs paaugstinātu? Jo es sludināju Dieva evaņģēliju bez atlīdzības.</span> <span class="verse"><a name="8">8</a>Citas draudzes es esmu izmantojis, saņemdams no tām pabalstu, lai kalpotu jums.</span> <span class="verse"><a name="9">9</a>Un kad biju pie jums un cietu trūkumu, es nevienu neapgrūtināju, bet to, kas man trūka, aizpildīja brāļi, kas man atnāca no Maķedonijas; jums es visā kalpoju un kalpošu bez apgrūtināšanas.</span> <span class="verse"><a name="10">10</a>Kā Kristus patiesība manī ir, tā šo godu Ahajas apgabalā neviens man nevar atņemt.</span> <span class="verse"><a name="11">11</a>Kāpēc? Vai tāpēc, ka es jūs nemīlu? Dievs to zina!</span> <span class="verse"><a name="12">12</a>Bet ko es daru, to arī darīšu, lai nedotu iespēju tiem, kas meklē izdevību savai lielībai, līdzināties ar mums.</span> <span class="verse"><a name="13">13</a>Jo tādi viltus apustuļi ir viltīgi strādnieki, kas izliekas par Kristus apustuļiem.</span> <span class="verse"><a name="14">14</a>Nav arī brīnums, jo pats sātans izliekas par gaismas eņģeli!</span> <span class="verse"><a name="15">15</a>Tāpēc nav nekas sevišķs, ja viņa kalpi izliekas par taisnības kalpiem; bet kādi viņu darbi, tāds būs arī gals.</span> <span class="verse"><a name="16">16</a>Es atkal saku (lai neviens netur mani par neprātīgu; bet ja jau tā, tad pieņemiet mani kā neprātīgu, lai arī es varētu mazliet palielīties).</span> <span class="verse"><a name="17">17</a>Ko es saku šinī dižošanās lietā, to es nesaku pēc Dieva prāta, bet it kā neprātā.</span> <span class="verse"><a name="18">18</a>Bet ja daudzi lielās tanī, kas attiecas uz miesu, tad arī es lielīšos.</span> <span class="verse"><a name="19">19</a>Jo jūs, paši prātīgi būdami, labprāt ciešat neprātīgos.</span> <span class="verse"><a name="20">20</a>Jūs panesat, ja kāds jūs verdzina, ja kāds izmanto, ja kāds ko atņem, ja kāds lielās, ja kāds jūs sit sejā.</span> <span class="verse"><a name="21">21</a>Sev par kaunu es saku, ka šinī ziņā mēs bijām vāji. Bet ja kāds uzdrošinās lepoties (to saku neprātā), tad uzdrošinos arī es.</span> <span class="verse"><a name="22">22</a>Tie ir ebreji, arī es; tie ir izraēlieši, arī es; tie ir Ābrahama pēcnācēji, arī es.</span> <span class="verse"><a name="23">23</a>Tie ir Kristus kalpi (es runāju kā neprātīgais), vēl vairāk es tāds esmu: daudzos darbos, vairākkārt cietumos, bezmēra šaustīšanā, bieži nāves briesmās.</span> <span class="verse"><a name="24">24</a>No jūdiem piecas reizes saņēmu pa četrdesmit sitienu, atskaitot vienu.</span> <span class="verse"><a name="25">25</a>Trīs rezes tiku rīkstēm šaustīts, vienreiz akmeņiem mētāts, trīs reizes izcietu kuģa bojā eju, diennakti biju jūras dzelmē;</span> <span class="verse"><a name="26">26</a>Bieži biju ceļojumos, upju briesmās, laupītāju apdraudēts, briesmas man draudēja no savas tautas, briesmas no pagāniem, biju briesmās pilsētās, briesmās tuksnesī, briesmās uz jūras, briesmas draudēja no viltus brāļiem;</span> <span class="verse"><a name="27">27</a>Darbā un pūlēs, daudz negulētās naktīs, badā un slāpēs, daudzos gavēņos, saltumā un kailumā.</span> <span class="verse"><a name="28">28</a>Bez tam vēl viss pārējais, arī ikdienas drūzma ap mani un rūpes par visām draudzēm.</span> <span class="verse"><a name="29">29</a>Ja kāds ir nespēcīgs, vai es nekļūstu nespēcīgs? Ja kāds tiek ieļaunots, vai es neiedegos?</span> <span class="verse"><a name="30">30</a>Ja jau jādižojas, tad dižošos ar savu vājību.</span> <span class="verse"><a name="31">31</a>Dievs un mūsu Kunga Jēzus Kristus Tēvs zina, ka es nemeloju. Viņam gods mūžīgi!</span> <span class="verse"><a name="32">32</a>Damaskā ķēniņa Aretas zemes pārvaldnieks apsargāja pilsētu, lai mani notvertu;</span> <span class="verse"><a name="33">33</a>Bet caur logu grozā mani nolaida pāri mūrim, un tā es izglābos no viņu rokām.</span> </p></div</div></div></body></html>