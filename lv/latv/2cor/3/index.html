<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Vai mēs atkal sākam sevi ieteikt? Vai mums vajadzīgi ieteikšanas raksti pie jums vai no jums kā dažiem citiem?</span> <span class="verse"><a name="2">2</a>Jūs esat mūsu vēstule, kas ierakstīta mūsu sirdīs un ko pazīst un lasa visi cilvēki.</span> <span class="verse"><a name="3">3</a>Ir redzams, ka jūs esat Kristus vēstule, ko mēs esam sastādījuši un uzrakstījuši ne ar tinti, bet ar dzīvā Dieva Garu, ne uz akmens, bet uz miesīgām sirds plāksnēm.</span> <span class="verse"><a name="4">4</a>Bet tāda paļāvība mums ir uz Dievu caur Kristu;</span> <span class="verse"><a name="5">5</a>Ne tāpēc, ka mēs būtu no sevis spējīgi domāt it kā no sevis, bet mūsu spējas ir no Dieva.</span> <span class="verse"><a name="6">6</a>Viņš arī mums devis spējas kalpot Jaunajai derībai, ne burtam, bet garam, jo burts nokauj, bet gars atdzīvina.</span> <span class="verse"><a name="7">7</a>Bet ja kalpošanai nāvei, kas burtiem bija iekalta akmenī, bija tāda godība, ka Izraēļa bērni nevarēja skatīties Mozus sejā viņa vaiga spožuma dēļ, kas bija pārejošs,</span> <span class="verse"><a name="8">8</a>Vai tad gara kalpošanai nebūs daudz lielāka godība?</span> <span class="verse"><a name="9">9</a>Ja jau pazudināšanas kalpošanai ir sava godība, tad daudz vairāk šī godība pārpilnībā ir taisnības kalpošanai.</span> <span class="verse"><a name="10">10</a>Toreizējā godība vairs nav godība šīs pārlieku lielās godības dēļ.</span> <span class="verse"><a name="11">11</a>Ja jau iznīcīgajam ir sava godība, tad jo vairāk godība ir tam, kas paliek.</span> <span class="verse"><a name="12">12</a>Tā kā mums ir tāda cerība, mēs rīkojamies lielā paļāvībā</span> <span class="verse"><a name="13">13</a>Un ne kā Mozus, kas apsedza savu vaigu, lai Izraēļa bērni neredzētu viņa sejā to, kam jāizzūd.</span> <span class="verse"><a name="14">14</a>Bet viņu prāts ir nocietināts. Jo līdz pat šai dienai, lasot Veco Derību, tas pats aizsegs paliek neatsegts (jo ar Kristu tas izzūd).</span> <span class="verse"><a name="15">15</a>Bet līdz šai dienai, kad lasa Mozu, sega paliek pārklāta pār viņu sirdīm.</span> <span class="verse"><a name="16">16</a>Bet tikko kāds atgriežas pie Kunga, sega tiek noņemta.</span> <span class="verse"><a name="17">17</a>Kungs ir Gars; bet kur Kunga Gars, tur brīvība.</span> <span class="verse"><a name="18">18</a>Un mēs visi, kad atklātām sejām skatāmies Kunga godībā, it kā no Kunga Gara tiekam pārveidoti tanī pat attēlā no spožuma spožumā.</span> </p></div</div></div></body></html>