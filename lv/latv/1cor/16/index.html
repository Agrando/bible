<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Bet ziedojumu vākšanu, kas notiek svēto labā, izdariet tāpat, kā es to noteicu Galatijas draudzēm.</span> <span class="verse"><a name="2">2</a>Lai ikviens no jums pirmajā nedēļas dienā atliek un uzglabā, kas kuram labpatiks, lai nevajadzētu vākt ziedojumus tad, kad es atnākšu.</span> <span class="verse"><a name="3">3</a>Bet kad es būšu pie jums, tad es sūtīšu tos, kurus jūs rakstiski atzīsiet par piemērotiem, uz Jeruzalemi, lai aiznes jūsu dāvanas.</span> <span class="verse"><a name="4">4</a>Bet ja izrādīsies, ka ir vēlams, lai arī es ietu, tad viņi ies reizē ar mani.</span> <span class="verse"><a name="5">5</a>Tomēr es nākšu pie jums tad, kad būšu pārstaigājis Maķedoniju, jo caur Maķedoniju es iešu.</span> <span class="verse"><a name="6">6</a>Bet pie jums es varbūt uzkavēšos, vai pat pārziemošu, lai jūs mani aizvadītu turp, kur iešu.</span> <span class="verse"><a name="7">7</a>Jo es negribu tikai garām ejot jūs redzēt, bet ceru, ja Kungs atļaus, kādu laiku palikt pie jums.</span> <span class="verse"><a name="8">8</a>Efezā es palikšu līdz Vasarsvētkiem;</span> <span class="verse"><a name="9">9</a>Jo durvis man atvērušās lielas un plašas, bet arī pretinieku daudz.</span> <span class="verse"><a name="10">10</a>Bet kad atnāks Timotejs, lūkojiet, ka viņš justos pie jums drošībā, jo viņš strādā Kunga darbu tāpat kā es.</span> <span class="verse"><a name="11">11</a>Neviens lai viņu nenievā, bet pavadiet viņu mierā, lai viņš nāk pie manis, jo es gaidu viņu kopā ar brāļiem.</span> <span class="verse"><a name="12">12</a>Un par brāli Apollu es jums ziņoju, ka es viņu ļoti lūdzu, lai viņš kopā ar brāļiem aiziet pie jums, bet viņam nebija prātā tagad iet, bet viņš aizies, tiklīdz viņam būs laiks.</span> <span class="verse"><a name="13">13</a>Esiet modri, pastāviet ticībā, darbojieties vīrišķīgi un esiet stipri!</span> <span class="verse"><a name="14">14</a>Visi jūsu darbi lai notiek mīlestībā!</span> <span class="verse"><a name="15">15</a>Bet es jūs, brāļi, lūdzu: jūs pazīstat Stefanas namu; viņi ir Ahajas pirmkristītie un nodevušies kalpošanai svētajiem.</span> <span class="verse"><a name="16">16</a>Esiet arī jūs padevīgi viņiem un katram, kas darbojas līdz un strādā.</span> <span class="verse"><a name="17">17</a>Bet es priecājos par Stefanas un Fortunāta, un Ahaika klātbūtni, jo viņi aizvieto to, kas trūka no jūsu puses,</span> <span class="verse"><a name="18">18</a>Jo viņi atspirdzināja manu un jūsu garu. Tāpēc atzīstiet viņus par tādiem;</span> <span class="verse"><a name="19">19</a>Āzijas draudzes jūs sveicina. Akvila un Priskilla kopā ar savas mājas draudzi jūs daudzreiz sveicina Kungā. Pie viņiem es arī mājoju.</span> <span class="verse"><a name="20">20</a>Visi brāļi jūs sveicina. Sveiciniet viens otru ar svētu skūpstu!</span> <span class="verse"><a name="21">21</a>Sveiciens ar manu, Pāvila, roku.</span> <span class="verse"><a name="22">22</a>Ja kāds nemīl mūsu Kungu Jēzu Kristu, tas lai tiek pazudināts! Maran, ata.</span> <span class="verse"><a name="23">23</a>Mūsu Kunga Jēzus Kristus žēlastība lai ir ar jums!</span> <span class="verse"><a name="24">24</a>Mana mīlestība lai ir ar jums visiem Kristū Jēzū! Amen.</span> </p></div</div></div></body></html>