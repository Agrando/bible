<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Vai es neesmu brīvs? Vai es neesmu apustulis? Vai es neesmu mūsu Kungu Jēzu Kristu redzējis? Vai jūs neesat mans darbs Kungā?</span> <span class="verse"><a name="2">2</a>Ja es citiem neesmu apustulis, tad jums es esmu, jo jūs esat manas apustuļa sūtības zīmogs Kungā.</span> <span class="verse"><a name="3">3</a>Mana aizstāvēšanās pret tiem, kas mani apsūdz, ir sekojoša:</span> <span class="verse"><a name="4">4</a>Vai mums nav tiesības ēst un dzert?</span> <span class="verse"><a name="5">5</a>Vai mums nav tiesībās ņemt līdz sievieti - māsu tāpat kā pārējiem apustuļiem un Kunga brāļiem, un Kēfam?</span> <span class="verse"><a name="6">6</a>Vai man vienam un Barnabam nav tiesības tā darīt?</span> <span class="verse"><a name="7">7</a>Kas tad karo saviem līdzekļiem? Kas dēsta vīna dārzu un nebauda no tā augļiem? Kas gana ganāmpulku un neēd ganāmpulka pienu?</span> <span class="verse"><a name="8">8</a>Vai es to runāju kā cilvēks? Vai arī likums to nesaka?</span> <span class="verse"><a name="9">9</a>Jo Mozus likums saka: Neaizsien purnu kūlējam vērsim. (5.Moz.25,4) Vai Dievam rūp vērši?</span> <span class="verse"><a name="10">10</a>Vai to viņš nesaka mūsu dēļ? Jo mūsu dēļ ir rakstīts: arājam jāar cerībā un kulējam jākuļ cerībā saņemt ražu.</span> <span class="verse"><a name="11">11</a>Ja mēs esam jums sējuši garīgo, vai tad ir kas liels, ka mēs pļaujam jūsu laicīgo?</span> <span class="verse"><a name="12">12</a>Ja citi ir jūsu tiesību līdzdalībnieki, kāpēc jo vairāk ne mēs? Bet mēs neesam šīs tiesības izlietojuši, un mēs visu panesam, lai Kristus evaņģēlijam neradītu šķērsļus.</span> <span class="verse"><a name="13">13</a>Vai jūs nezināt, ka tie, kas svētnīcā strādā, no svētnīcas pārtiek, un kas altārim kalpo, no altāra saņem savu daļu?</span> <span class="verse"><a name="14">14</a>Tāpat arī Kungs noteicis evaņģēlija sludinātājiem pārtikt no evaņģēlija.</span> <span class="verse"><a name="15">15</a>Bet es nekā no tā neesmu izlietojis. Tomēr es nerakstu, lai to uz mani attiecinātu, jo man labāk mirt, nekā kāds manu godu laupītu.</span> <span class="verse"><a name="16">16</a>Jo kad es sludinu evaņģēliju, tas nav man par godu, bet tas man nepieciešami jādara. Bēdas man, ja es evaņģēliju nesludinātu!</span> <span class="verse"><a name="17">17</a>Jo ja es to labprāt daru, tad man ir alga, bet ja nelabprāt, tad tas man ir uzticēts amats.</span> <span class="verse"><a name="18">18</a>Kāda tad ir mana alga? Tā, ka es, evaņģēliju sludinādams, pasludinu to bez atlīdzības un neizmantoju tiesības, kādas man dod evaņģēlija sludināšana.</span> <span class="verse"><a name="19">19</a>Un es, starp visiem brīvs būdams, kļuvu visu kalps, lai iemantotu daudzus.</span> <span class="verse"><a name="20">20</a>Un jūdiem es kļuvu it kā jūds, lai iemantotu jūdus;</span> <span class="verse"><a name="21">21</a>Tiem, kas padoti bauslībai, it kā arī es būtu padots bauslībai, lai iemantotu tos, kas bija padoti bauslībai (lai gan es pats nebiju padots bauslībai); tiem, kas bija bez bauslības, it kā arī es būtu bez bauslības, lai iemantotu tos, kas bija bez bauslības (kaut es nebiju bez Dieva bauslības, bet biju padots Kristus bauslībai).</span> <span class="verse"><a name="22">22</a>Vājajiem es kļuvu vājš, lai iemantotu vājos. Visiem es kļuvu viss, lai visus izglābtu.</span> <span class="verse"><a name="23">23</a>Bet to visu es daru evaņģēlija dēļ, lai es būtu tā līdzdalībnieks.</span> <span class="verse"><a name="24">24</a>Vai nezināt, ka tie, kas stadionā skrien, visi gan skrien, bet viens saņem godalgu? Skrieniet tā, lai jūs to saņemtu!</span> <span class="verse"><a name="25">25</a>Katrs sacīkšu dalībnieks atturas no visa, un to viņi dara, lai iegūtu iznīcīgo kroni, bet mēs - neiznīcīgo.</span> <span class="verse"><a name="26">26</a>Tātad es neskrienu uz kaut ko nenoteiktu, tā es necīnos, it kā gaisu sizdams.</span> <span class="verse"><a name="27">27</a>Bet es šaustu savu miesu un lieku tai sev kalpot, lai kādreiz, citiem sludinot, pats netiktu atmests.</span> </p></div</div></div></body></html>