<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Tiecieties pēc mīlestības, pūlieties pēc garīgajām dāvanām, bet sevišķi, lai jums būtu praviešu dāvanas!</span> <span class="verse"><a name="2">2</a>Jo kas runā valodās, tas nerunā cilvēkiem, bet Dievam, jo neviens to nesaprot; bet garā viņš runā noslēpumus.</span> <span class="verse"><a name="3">3</a>Bet kas pravieto, tas runā cilvēku celšanai, paskubināšanai un iepriecināšanai.</span> <span class="verse"><a name="4">4</a>Kas runā valodās, tas paceļ pats sevi, bet kas pravieto, tas ceļ Dieva Baznīcu.</span> <span class="verse"><a name="5">5</a>Bet es vēlos, ka jūs visi runātu valodās, bet vēl vairāk, lai jūs pravietotu; jo lielāks ir tas, kas pravieto, nekā tas, kas runā valodās, ja viņš to nepaskaidro, lai draudze tiktu stiprināta.</span> <span class="verse"><a name="6">6</a>Bet, brāļi, ja es tagad nāktu pie jums un runātu valodās, ko tas jums līdzētu, ja es nesludinātu jums vai nu atklāsmi, vai zināšanas, vai pravietojumus, vai mācību?</span> <span class="verse"><a name="7">7</a>Tas tāpat kā ar nedzīviem priekšmetiem, kas rada skaņas, vai tā būtu stabule, vai kokle; ja tās neskanētu dažādi, kā tad būtu izšķirams, kā skan stabule un kā skan kokle?</span> <span class="verse"><a name="8">8</a>Un ja taure dos nenoteiktu skaņu, kas tad gatavosies karam?</span> <span class="verse"><a name="9">9</a>Tā arī jūs valodas ziņā. Ja jūs nerunāsiet skaidru valodu, kā lai saprot to, kas tiek runāts? Jūs runāsiet vējam.</span> <span class="verse"><a name="10">10</a>Šinī pasaulē ir tik daudz dažādu valodu, un bez skaņas nav nekā.</span> <span class="verse"><a name="11">11</a>Un ja es vārdu nozīmi nesaprotu, tad es esmu svešinieks tam, kam runāju, un tas, kas runā, ir man svešinieks.</span> <span class="verse"><a name="12">12</a>Tā arī jūs, cenzdamies pēc gara dāvanam, rūpējieties, lai jūs būtu bagāti ar tām draudzes celšanai!</span> <span class="verse"><a name="13">13</a>Tādēļ, kas runā valodās, lai lūdz Dievu, ka var to izskaidrot.</span> <span class="verse"><a name="14">14</a>Ja es kādā valodā lūdzu Dievu, tad mans gars gan pielūdz Dievu, bet mans prāts paliek bez augļiem.</span> <span class="verse"><a name="15">15</a>Kas tad iznāk? Es gribu lūgt Dievu garā, es gribu lūgt Dievu arī ar prātu; es gribu dziedāt garā, es gribu dziedāt arī ar prātu.</span> <span class="verse"><a name="16">16</a>Bez tam, ja tu garā godināsi Dievu, kā tad vienkāršais cilvēks varēs pateikt "amen" tavai Dieva godināšanai, ja viņš nesaprot to, ko tu saki?</span> <span class="verse"><a name="17">17</a>Jo tava pateicība ir gan laba, bet cits netiek ar to pacelts.</span> <span class="verse"><a name="18">18</a>Es pateicos savam Dievam, ka es runāju visās jūsu valodās.</span> <span class="verse"><a name="19">19</a>Bet draudzē es labāk gribu pateikt piecus vārdus ar savu saprašanu, lai arī citus pamācītu, nekā desmit tūkstošu vārdu valodās.</span> <span class="verse"><a name="20">20</a>Brāļi, netopiet bērni saprašanā, bet ļaunuma ziņā esiet bērni! Saprašanā esiet pilnīgi!</span> <span class="verse"><a name="21">21</a>Likumā ir rakstīts: Svešās valodās un svešām lūpām es runāšu šai tautai, un arī tad viņa mani neklausīs, saka Kungs. (Is.28,11)</span> <span class="verse"><a name="22">22</a>Tāpēc valodas ir zīme nevis ticīgajiem, bet neticīgajiem, bet pravietojumi nav neticīgajiem, bet ticīgajiem.</span> <span class="verse"><a name="23">23</a>Ja visa Baznīca sanāktu kopā, un visi runātu valodās, bet ienāktu arī nepratēji vai neticīgie, vai tad tie nepateiks, ka jūs esat ārprātīgi?</span> <span class="verse"><a name="24">24</a>Bet ja, visiem pravietojot, ienāktu neticīgais vai nepratējs, un visi viņu pārliecinātu, visi viņu pārbaudītu,</span> <span class="verse"><a name="25">25</a>Viņa sirds noslēpumi tiktu atklāti, tad viņš, uz sava vaiga nokritis, pielūgs Dievu un pasludinās, ka jūsos patiesi ir Dievs.</span> <span class="verse"><a name="26">26</a>Ko tad darīt, brāļi? Kad jūs sapulcējaties, tad katram no jums ir psalms vai mācība, vai izskaidrojumi, tas viss lai notiek pacelšanai!</span> <span class="verse"><a name="27">27</a>Ja kāds runā valodās, divi vai, lielākais, trīs un pēc kārtas, tad viens lai izskaidro;</span> <span class="verse"><a name="28">28</a>Bet ja izskaidrotāja nav, tad lai viņš draudzē klusē un lai runā tikai sev un Dievam!</span> <span class="verse"><a name="29">29</a>Arī pravieši lai runā divi vai trīs, bet citi lai apspriež!</span> <span class="verse"><a name="30">30</a>Bet ja citam, kas tur sēž, rodas atklāsme, tad lai pirmais klusē!</span> <span class="verse"><a name="31">31</a>Jo jūs visi pēc kārtas varat pravietot, lai visiem būtu pamācība un visiem - pamudinājums.</span> <span class="verse"><a name="32">32</a>Arī praviešu gari praviešiem pakļauti,</span> <span class="verse"><a name="33">33</a>Jo Dievs nav nevienprātības, bet miera Dievs, kā arī es visās svēto draudzēs mācu.</span> <span class="verse"><a name="34">34</a>Sievietes lai sanāksmēs klusē, jo viņām nav atļauts runāt, bet tām jābūt paklausīgām, kā arī likums to nosaka.</span> <span class="verse"><a name="35">35</a>Bet ja tās grib ko uzzināt, tad lai mājās jautā saviem vīriem, jo sievietei nepieklājas runāt sanāksmē.</span> <span class="verse"><a name="36">36</a>Vai tad Dieva vārds no jums cēlies, vai tas pie jums vieniem nācis?</span> <span class="verse"><a name="37">37</a>Ja kādam šķiet, ka viņš ir pravietis vai gara cilvēks, tad viņam jāzina, ka tas, ko jums rakstu, ir Kunga pavēle.</span> <span class="verse"><a name="38">38</a>Bet ja kads to neatzīst, tad arī viņš netiks atzīts.</span> <span class="verse"><a name="39">39</a>Tātad, brāļi, centieties pravietot un neliedziet runāt valodās!</span> <span class="verse"><a name="40">40</a>Bet visam jānotiek pieklājīgi un kārtīgi.</span> </p></div</div></div></body></html>