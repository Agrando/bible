<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Brāļi, es atgādinu jums evaņģēliju, ko es jums pasludināju, ko jūs pieņēmāt un kurā jūs arī stāvat,</span> <span class="verse"><a name="2">2</a>Caur ko jūs arī esat pestīti, ja jūs to paturat tādā veidā, kā es jums to pasludināju; citādi jūsu ticība ir veltīga.</span> <span class="verse"><a name="3">3</a>Jo vispirms es jums mācīju to, ko arī pats saņēmu, ka saskaņā ar Rakstiem Kristus ir miris par mūsu grēkiem,</span> <span class="verse"><a name="4">4</a>Un ka Viņš ticis apbedīts, un ka Viņš saskaņā ar Rakstiem trešajā dienā augšāmcēlies,</span> <span class="verse"><a name="5">5</a>Un ka Viņš parādījies Kēfam un pēc tam tiem vienpadsmit.</span> <span class="verse"><a name="6">6</a>Vēlāk Viņš parādījās vairāk kā pieci simti brāļiem kopā esot, no kuriem daudzi vēl dzīvo līdz šim, bet daži jau aizmiguši.</span> <span class="verse"><a name="7">7</a>Pēc tam Viņš parādījies Jēkabam, tad visiem apustuļiem;</span> <span class="verse"><a name="8">8</a>Bet pēdīgi pēc visiem Viņš parādījās arī man, it kā kādam nelaikā dzimušajam.</span> <span class="verse"><a name="9">9</a>Jo es esmu mazākais starp apustuļiem un es neesmu cienīgs, ka mani sauc par apustuli, tādēļ ka es vajāju Dieva Baznīcu.</span> <span class="verse"><a name="10">10</a>Bet, pateicoties Dieva žēlastībai, es esmu tas, kas es esmu, un Viņa žēlastība manī nebija nesekmīga, un es strādāju vairāk par viņiem visiem, tomēr ne es, bet Dieva žēlastība kopā ar mani.</span> <span class="verse"><a name="11">11</a>Vai tas es, vai viņi, tā mēs sludinām, un tā jūs kļuvāt ticīgi.</span> <span class="verse"><a name="12">12</a>Ja tad par Kristu sludina, ka Viņš no miroņiem augšāmcēlies, kā tad daži no jums saka, ka augšāmcēlšanās no miroņiem neesot?</span> <span class="verse"><a name="13">13</a>Bet ja augšāmcelšanās no miroņiem nav, tad arī Kristus nav augšāmcēlies.</span> <span class="verse"><a name="14">14</a>Un ja Kristus nav augšāmcēlies, tad veltīga ir mūsu sludināšana, veltīga ir arī jūsu ticība.</span> <span class="verse"><a name="15">15</a>Ja nav mirušo augšāmcelšanās, tad mēs esam arī Dieva viltus liecinieki, jo mēs būtu liecinājuši pret Dievu, ka Viņš Kristu uzmodinājis, bet Viņš to nebūtu uzmodinājis.</span> <span class="verse"><a name="16">16</a>Jo ja mirušie augšām neceļas, tad arī Kristus nav augšāmcēlies.</span> <span class="verse"><a name="17">17</a>Un ja Kristus nav augšāmcēlies, tad veltīga ir jūsu ticība, jo jūs vēl esat savos grēkos.</span> <span class="verse"><a name="18">18</a>Tad arī tie, kas aizmiguši Kristū, ir pazuduši.</span> <span class="verse"><a name="19">19</a>Ja mēs uz Kristu ceram tikai šinī dzīvē, tad mēs esam tie nožēlojamākie starp visiem cilvēkiem.</span> <span class="verse"><a name="20">20</a>Bet tagad Kristus ir no miroņiem augšāmcēlies kā pirmais starp mirušajiem,</span> <span class="verse"><a name="21">21</a>Jo kā caur cilvēku nāve, tā arī caur cilvēku mirušo augšāmcēlšanās.</span> <span class="verse"><a name="22">22</a>Un kā Ādamā visi mirst, tā arī Kristū tiks visi atdzīvināti,</span> <span class="verse"><a name="23">23</a>Bet katrs pēc savas kārtas: Kristus kā pirmais, pēc tam tie, kas Kristum pieder, kas ticējuši uz Viņa atnākšanu.</span> <span class="verse"><a name="24">24</a>Kad Viņš būs nodevis valstību Dievam un Tēvam, kad būs iznīcinājis katru valdību un varu, un spēku, pēc tam būs gals.</span> <span class="verse"><a name="25">25</a>Bet Viņam jāvalda, kamēr Viņš noliks visus ienaidniekus zem Viņa kājām.</span> <span class="verse"><a name="26">26</a>Un kā pēdējais ienaidnieks tiks iznīcināta nāve, jo Viņš visu ir pakļāvis zem Tā kājām. Bet ja Viņš saka,</span> <span class="verse"><a name="27">27</a>Ka viss Viņam pakļauts, tad, bez šaubām, izņemot To, kas Viņam visu pakļāvis.</span> <span class="verse"><a name="28">28</a>Bet kad Viņam viss būs pakļauts, tad arī Dēls pats pakļausies Viņam, kas Tam visu pakļāva, lai visā viss būtu Dievs.</span> <span class="verse"><a name="29">29</a>Bez tam, ko darīs tie, kas liekas kristīties par mirušajiem? Ja vispār mirušie augšām necelsies, kāpēc tad kristīties par viņiem?</span> <span class="verse"><a name="30">30</a>Kāpēc arī mēs ik brīdi pastāvam briesmās?</span> <span class="verse"><a name="31">31</a>Es mirstu ik dienas, tik tiešām, brāļi, kā jūs esat mans gods Kristū Jēzū, mūsu Kungā!</span> <span class="verse"><a name="32">32</a>Ja es (kā cilvēks) Efezā cīnījos ar plēsīgajiem zvēriem, kāds man no tā labums, ja mirušie neceļas augšām? Ēdīsim un dzersim, jo rīt mēs mirsim!</span> <span class="verse"><a name="33">33</a>Nepievilieties! Ļaunas valodas bojā labus tikumus.</span> <span class="verse"><a name="34">34</a>Esiet modri jūs, taisnīgie, un negrēkojiet, ja daži Dievu nepazīst; to es saku jums par kaunu.</span> <span class="verse"><a name="35">35</a>Bet ja kāds sacītu: Kā mirušie uzcelsies, kādā miesā tie atnāks?</span> <span class="verse"><a name="36">36</a>Tu neprātīgais! Ko tu sēji, tas netop dzīvs, ja pirmāk nenomirst.</span> <span class="verse"><a name="37">37</a>Un ko tu sēji, tā nav miesa, kas vēl taps, bet tu sēji kailu graudu, vai tas būtu kviešu, vai no kā cita.</span> <span class="verse"><a name="38">38</a>Bet Dievs tam dod miesu, kā vēlēdamies, un ikkatrai sēklai dod savu īpatu miesu.</span> <span class="verse"><a name="39">39</a>Ne ikkatra miesa ir tā pati miesa, jo citāda tā ir cilvēkiem, citāda dzīvniekiem, citāda putniem un citāda zivīm.</span> <span class="verse"><a name="40">40</a>Ir arī debesu ķermeņi un zemes ķermeņi; bet citāds ir debesu un citāds zemes ķermeņu krāšņums.</span> <span class="verse"><a name="41">41</a>Citāds spožums ir saulei, citāds spožums mēnesim un citāds spožums zvaigznēm; pat zvaigzne no zvaigznes atšķiras spožumā.</span> <span class="verse"><a name="42">42</a>Tā arī augšāmcelšanās no miroņiem. Sēts tiek iznīcībā, augšāmcelsies neiznīcībā.</span> <span class="verse"><a name="43">43</a>Sēts tiek negodā, augšāmcelsies godībā; sēts top nespēkā, augšāmcelsies spēkā.</span> <span class="verse"><a name="44">44</a>Sēta top dabīga miesa, augšāmcelsies garīga miesa. Ja ir dabīga miesa, tad ir arī garīga, kā tas rakstīts:</span> <span class="verse"><a name="45">45</a>Pirmais cilvēks Ādams kļuva dzīva dvēsele, pēdējais Ādams - atdzīvinātājs Gars.</span> <span class="verse"><a name="46">46</a>Bet pirms nekā garīgais, ir dabīgais, pēc tam garīgais.</span> <span class="verse"><a name="47">47</a>Pirmais cilvēks no zemes - laicīgs; otrs Cilvēks no debesīm - debesu.</span> <span class="verse"><a name="48">48</a>Kāds tas, kas no zemes, tādi arī laicīgie, un kāds Tas, kas no debesīm, tādi arī tie, kas no debesīm.</span> <span class="verse"><a name="49">49</a>Tātad, kā mēs bijām tā attēls, kas no zemes, tā lai esam arī Tā attēls, kas no debesīm.</span> <span class="verse"><a name="50">50</a>Brāļi, bet to es saku: miesa un asinis nevar iemantot Dieva valstību, nedz iznīcība iemantos neiznīcību.</span> <span class="verse"><a name="51">51</a>Lūk, es jums saku noslēpumu: Mēs visi celsimies augšām, bet ne visi tiksim pārveidoti,</span> <span class="verse"><a name="52">52</a>Piepeši, acumirklī, pēdējai bazūnei atskanot; jo bazūne atskanēs, un mirušie celsies augšām neiznīcībā, un mēs tapsim pārveidoti.</span> <span class="verse"><a name="53">53</a>Jo šim iznīcīgajam jātērpjas neiznīcībā, un šeit mirstīgajam jātērpjas nemirstībā.</span> <span class="verse"><a name="54">54</a>Bet kad šeit mirstīgais būs tērpies nemirstībā, tad piepildīsies vārdi, kas rakstīti: Nāve ir aprīta uzvarā.</span> <span class="verse"><a name="55">55</a>Nāve, kur ir tava uzvara? Nāve, kur ir tavs dzelonis?</span> <span class="verse"><a name="56">56</a>Bet nāves dzelonis ir grēks, un grēka spēks ir likums.</span> <span class="verse"><a name="57">57</a>Bet pateicība Dievam, kas mums devis uzvaru caur mūsu Kungu Jēzu Kristu!</span> <span class="verse"><a name="58">58</a>Tāpēc, mani mīļie brāļi, esiet pastāvīgi un nesatricināmi, vienmēr centīgi Kunga darbā, zinādami, ka jūsu darbs nav veltīgs Kungā!</span> </p></div</div></div></body></html>