<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Esiet sekotāji man kā es Kristum!</span> <span class="verse"><a name="2">2</a>Brāļi, par to es jūs cildinu, ka jūs visur mani pieminat un pildāt manas pavēles tā, kā es jums tās esmu devis.</span> <span class="verse"><a name="3">3</a>Bet es gribu, lai jūs zinātu, ka katra vīra galva ir Kristus, bet sievas galva ir vīrs, un Kristus galva ir Dievs.</span> <span class="verse"><a name="4">4</a>Katrs vīrietis, kas, apsedzis galvu, lūdz Dievu vai pravieto, dara negodu savai galvai.</span> <span class="verse"><a name="5">5</a>Bet katra sieviete, kas lūdz Dievu vai pravieto ar neapsegtu galvu, dara negodu savai gadvai, jo tā ir tāpat kā apcirpta.</span> <span class="verse"><a name="6">6</a>Ja sieviete neaizsedzas, tad lai viņai nocērp matus! Tā kā sievietei ir kauns būt apcirptai vai noskūtai, tad lai apsedz galvu!</span> <span class="verse"><a name="7">7</a>Vīrietim nevajag galvu apsegt, jo viņš ir Dieva attēls un godība, bet sieviete ir vīra gods.</span> <span class="verse"><a name="8">8</a>Jo vīrietis nav no sievietes, bet sieviete no vīrieša; (1.Moz.2,21-22)</span> <span class="verse"><a name="9">9</a>Arī vīrietis nav radīts sievietes dēļ, bet sieviete - vīrieša dēļ. (1.Moz.2,18 u.c.)</span> <span class="verse"><a name="10">10</a>Tāpēc sievietei galvā jānēsā varas zīme eņģeļu dēļ.</span> <span class="verse"><a name="11">11</a>Tomēr Kungā nav vīrietis bez sievietes, nedz sieviete bez vīrieša;</span> <span class="verse"><a name="12">12</a>Jo kā sieviete no vīrieša, tā arī vīrietis no sievietes, bet viss no Dieva.</span> <span class="verse"><a name="13">13</a>Spriediet jūs paši: vai pieklājas sievietei neaizsegtai Dievu lūgt?</span> <span class="verse"><a name="14">14</a>Vai pati daba nemāca: ja kāds vīrietis audzē matus, tas viņam ir negods;</span> <span class="verse"><a name="15">15</a>Bet ja sieviete audzē matus, tas viņai ir gods, jo mati viņai doti par aizsegu.</span> <span class="verse"><a name="16">16</a>Bet ja kāds gribētu ķildoties, tad ne pie mums, ne Dieva Baznīcā tāda ieraduma nav.</span> <span class="verse"><a name="17">17</a>Bet šo es aizrādu ne cildinādams, jo jūsu sanāksmes nenāk jums par labu, bet par ļaunu.</span> <span class="verse"><a name="18">18</a>Vispirms es dzirdu, ka jūsu draudzes sanāksmēs notiekot šķelšanās, un daļēji es tam ticu;</span> <span class="verse"><a name="19">19</a>Jo šķelšanām gan jābūt, lai kļūtu redzami tie, kas starp jums ir uzticami.</span> <span class="verse"><a name="20">20</a>Kad jūs sanākat kopā, tad tas vairs nav Kunga vakarēdiena baudīšanai;</span> <span class="verse"><a name="21">21</a>Jo katrs steidzas paņemt ēšanai savu ēdienu, un tā dažs paliek izsalcis, bet dažs piedzeras.</span> <span class="verse"><a name="22">22</a>Vai jums nav māju, kur ēst un dzert? Vai jūs nicināt Dieva Baznīcu un apkaunojat tos, kam nekā nav? Ko lai jums saku? Vai lai cildinu? Šai ziņā es jūs necildinu.</span> <span class="verse"><a name="23">23</a>Jo no Kunga es saņēmu, ko arī jums atstāju, ka Kungs Jēzus tanī naktī, kad Viņš tika nodots, paņēma maizi,</span> <span class="verse"><a name="24">24</a>Un pateikdamies lauza un sacīja: Ņemiet un ēdiet, šī ir mana Miesa, kas par jums tiks atdota; to dariet manai piemiņai!</span> <span class="verse"><a name="25">25</a>Tāpat arī biķeri pēc vakarēdiena, sacīdams: Šis biķeris ir Jaunā derība manās Asinīs; to dariet, cikkārt jūs to dzerat, manai piemiņai!</span> <span class="verse"><a name="26">26</a>Un cikkārt šo maizi ēdīsiet un biķeri dzersiet, jūs pasludināsiet Kunga nāvi, iekams Viņš nāks.</span> <span class="verse"><a name="27">27</a>Tātad, kas necienīgi šo maizi ēdīs vai dzers Kunga biķeri, tas noziegsies pret Kunga Miesu un Asinīm.</span> <span class="verse"><a name="28">28</a>Bet lai cilvēks pats sevi pārbauda, un tā lai ēd no šīs maizes un dzer no šī biķera!</span> <span class="verse"><a name="29">29</a>Jo kas ēd un dzer necienīgi, tas, neizšķirdams Kunga miesu, ēd un dzer sev tiesu.</span> <span class="verse"><a name="30">30</a>Tādēļ starp jums ir daudz neveselu un vāju, un daudzi aizmiguši.</span> <span class="verse"><a name="31">31</a>Ja mēs paši sevi tiesātu, tad mēs netiktu tiesāti.</span> <span class="verse"><a name="32">32</a>Bet tiesādams Kungs mūs pārmāca, lai mēs reizē ar šo pasauli netiekam pazudināti.</span> <span class="verse"><a name="33">33</a>Tātad, mani brāļi, kad jūs sapulcējaties mielastam, tad pagaidiet cits citu!</span> <span class="verse"><a name="34">34</a>Ja kāds ir izsalcis, lai paēd mājās, ka jūs nesapulcētos tiesai. Kad ieradīšos, noteikšu pārējo.</span> </p></div</div></div></body></html>