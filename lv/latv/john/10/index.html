<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 10</strong></div><p><span class="verse"><a name="1">1</a>Patiesi, patiesi es jums saku: kas neieiet avju kūtī pa durvīm, bet iekāpj pa citurieni, tas ir zaglis un laupītājs.</span> <span class="verse"><a name="2">2</a>Bet kas ieiet pa durvīm, tas ir avju gans.</span> <span class="verse"><a name="3">3</a>Viņam durvju sargs atver, un avis klausa viņa balsi, un viņš sauc savas avis vārdā un izved tās.</span> <span class="verse"><a name="4">4</a>Un viņš, izlaidis savas avis, iet tām pa priekšu; un avis seko viņam, jo pazīst tā balsi.</span> <span class="verse"><a name="5">5</a>Svešam tās neseko, bet bēg no tā, tāpēc ka nepazīst svešinieka balsi.</span> <span class="verse"><a name="6">6</a>Šo līdzību Jēzus tiem sacīja, bet viņi nesaprata, ko Viņš tiem runāja.</span> <span class="verse"><a name="7">7</a>Tad Jēzus atkal viņiem sacīja: Patiesi, patiesi es jums saku: Es esmu durvis avīm.</span> <span class="verse"><a name="8">8</a>Visi, kas bija nākuši, bija zagļi un laupītāji; un avis viņus neklausīja.</span> <span class="verse"><a name="9">9</a>Es esmu durvis. Ja kāds caur mani ieiet, tas tiks pestīts; un viņš ieies un izies, un atradīs ganības.</span> <span class="verse"><a name="10">10</a>Zaglis nāk, lai zagtu, slepkavotu un iznīcinātu. Es esmu nācis, lai tiem būtu dzīvība un lai tā būtu pārpilnībā.</span> <span class="verse"><a name="11">11</a>Es esmu labais gans. Labais gans atdod savu dzīvību par savām avīm.</span> <span class="verse"><a name="12">12</a>Bet algādzis, kas nav gans, kam avis nepieder, redzēdams vilku nākam, atstāj avis un bēg; un vilks tās nolaupa un izklīdina.</span> <span class="verse"><a name="13">13</a>Bet algādzis bēg tāpēc, ka viņš ir algādzis, un avis viņam nerūp.</span> <span class="verse"><a name="14">14</a>Es esmu labais gans; es pazīstu savas, un manas pazīst mani.</span> <span class="verse"><a name="15">15</a>Kā Tēvs mani pazīst, tā es pazīstu Tēvu; un es lieku savu dzīvību par savām avīm.</span> <span class="verse"><a name="16">16</a>Man vēl ir citas avis, kas nav no šīs kūts; arī tās man jāatved; un tās dzirdēs manu balsi, un būs viens ganāmpulks un viens gans.</span> <span class="verse"><a name="17">17</a>Tāpēc Tēvs mīl mani, ka es atdodu savu dzīvību, lai atkal to atgūtu.</span> <span class="verse"><a name="18">18</a>Neviens neatņem to no manis, bet es to atdodu pats no sevis. Un man ir vara to atdot un ir vara to atkal ņemt. Šo bausli es saņēmu no sava Tēva.</span> <span class="verse"><a name="19">19</a>Tad atkal to vārdu dēļ jūdos izcēlās domstarpības.</span> <span class="verse"><a name="20">20</a>Daudzi no tiem sacīja: Viņš ļaunā gara apsēsts un prātu zaudējis. Ko jūs Viņā klausāties?</span> <span class="verse"><a name="21">21</a>Citi sacīja: Tā nav ļaunā gara apsēstā runa. Vai tad ļaunais gars var atvērt aklo acis?</span> <span class="verse"><a name="22">22</a>Tad bija svētnīcas iesvētīšanas svētki Jeruzalemē, un bija ziema.</span> <span class="verse"><a name="23">23</a>Un Jēzus staigāja svētnīcā, Salomona priekštelpā.</span> <span class="verse"><a name="24">24</a>Tad jūdi ielenca Viņu un sacīja Viņam: Cik ilgi Tu turēsi mūs neziņā? Ja Tu esi Kristus, saki mums atklāti!</span> <span class="verse"><a name="25">25</a>Jēzus atbildēja viņiem: Es jums saku, bet jūs neticat. Darbi, ko es daru sava Tēva vārdā, tie liecina par mani.</span> <span class="verse"><a name="26">26</a>Bet jūs neticat, jo nepiederat pie manām avīm.</span> <span class="verse"><a name="27">27</a>Manas avis klausa manu balsi, un es tās pazīstu, un viņas man seko</span> <span class="verse"><a name="28">28</a>Un es tām dodu mūžīgo dzīvi, un viņas ne mūžam bojā neies, un neviens tās no manas rokas neizraus.</span> <span class="verse"><a name="29">29</a>Mans Tēvs, kas man deva tās, ir lielāks par visiem; un neviens nespēj izraut tās no mana Tēva rokas.</span> <span class="verse"><a name="30">30</a>Es un Tēvs esam viens.</span> <span class="verse"><a name="31">31</a>Tad jūdi pacēla akmeņus, lai nomētātu Viņu.</span> <span class="verse"><a name="32">32</a>Jēzus atbildēja tiem: Daudz labu darbu no sava Tēva es jums esmu rādījis. Kura darba dēļ jūs mani gribat nomētāt akmeņiem?</span> <span class="verse"><a name="33">33</a>Jūdi atbildēja Viņam: Laba darba dēļ mēs Tevi nenomētājam, bet Dieva zaimošanas dēļ, jo Tu, cilvēks būdams, dari sevi par Dievu.</span> <span class="verse"><a name="34">34</a>Jēzus viņiem atbildēja: Vai nav rakstīts jūsu bauslībā: Es sacīju, jūs esat dievi? (Ps.81,6)</span> <span class="verse"><a name="35">35</a>Ja tos nosauc par dieviem, kuriem Dievs runājis, un Raksti nevar tikt atcelti,</span> <span class="verse"><a name="36">36</a>Kā tad jūs sakāt Tam, ko Tēvs svētījis un pasaulē sūtījis: Tu zaimo Dievu! Tāpēc, ka es sacīju: Es esmu Dieva Dēls?</span> <span class="verse"><a name="37">37</a>Ja es sava Tēva darbus nedaru, neticiet man!</span> <span class="verse"><a name="38">38</a>Bet ja es daru un ja jūs man negribat ticēt, tad ticiet darbiem, lai jūs atzītu un ticētu, ka Tēvs ir manī un es Tēvā.</span> <span class="verse"><a name="39">39</a>Tad tie taisījās Viņu saņemt, bet Viņš izgāja no to rokām.</span> <span class="verse"><a name="40">40</a>Un Viņš atkal aizgāja pāri Jordānai uz to vietu, kur Jānis vispirms bija kristījis, un tur palika.</span> <span class="verse"><a name="41">41</a>Un daudzi nāca pie Viņa un sacīja, ka Jānis taču nevienu brīnumu nav darījis.</span> <span class="verse"><a name="42">42</a>Bet viss, ko Jānis par Viņu sacījis, bija patiesība. Un daudzi ticēja Viņam.</span> </p></div</div></div></body></html>