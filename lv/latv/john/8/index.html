<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 8</strong></div><p><span class="verse"><a name="1">1</a>Bet Jēzus aizgāja uz Olīvkalnu.</span> <span class="verse"><a name="2">2</a>Un agri rītā Viņš atkal atnāca svētnīcā, un visa tauta sanāca pie Viņa. Un Viņš apsēdās un mācīja tos.</span> <span class="verse"><a name="3">3</a>Te rakstu mācītāji un farizeji atveda sievieti, pieķertu laulības pārkāpšanā, un to vidū nostādījuši,</span> <span class="verse"><a name="4">4</a>Sacīja Viņam: Mācītāj, šī sieviete tikko pieķerta laulības pārkāpšanā.</span> <span class="verse"><a name="5">5</a>Bet Mozus bauslībā mums pavēlējis tādu sievieti nomētāt akmeņiem. Ko Tu saki? (3.Moz.20,10).</span> <span class="verse"><a name="6">6</a>To tie sacīja, Viņu kārdinādami, lai varētu Viņu apsūdzēt. Bet Jēzus, uz priekšu noliecies, ar pirkstu rakstīja smiltīs.</span> <span class="verse"><a name="7">7</a>Kad nu tie turpināja Viņam jautāt, Viņš piecēlies sacīja tiem: Kas no jums bez grēka, lai pirmais met akmeni uz viņu! (5.Moz.17,7).</span> <span class="verse"><a name="8">8</a>Un Viņš, atkal noliecies, rakstīja zemē.</span> <span class="verse"><a name="9">9</a>Bet tie, to dzirdējuši, sākot ar vecākajiem, cits pēc cita aizgāja. Palika Jēzus viens un sieviete, vidū stāvot.</span> <span class="verse"><a name="10">10</a>Tad Jēzus piecēlies sacīja viņai: Sieviet, kur ir tie, kas tevi apsūdzēja? Vai neviens tevi nepazudināja?</span> <span class="verse"><a name="11">11</a>Viņa sacīja: Neviens, Kungs! Tad Jēzus teica tai: Arī es tevi nepazudināšu. Ej un negrēko vairs!</span> <span class="verse"><a name="12">12</a>Tad Jēzus atkal runāja un sacīja tiem: Es esmu pasaules gaisma; kas man seko, tas nestaigā tumsā, bet iegūs dzīvības gaismu.</span> <span class="verse"><a name="13">13</a>Bet farizeji sacīja Viņam: Tu liecini pats par sevi; tava liecība nav patiesa.</span> <span class="verse"><a name="14">14</a>Jēzus atbildēja viņiem, sacīdams: Un ja es liecinu pats par sevi, tad mana liecība ir pareiza, jo es zinu, no kurienes nāku un kur eju; bet jūs nezināt, no kurienes es nāku un kur eju.</span> <span class="verse"><a name="15">15</a>Jūs tiesājat miesīgi; es netiesāju nevienu.</span> <span class="verse"><a name="16">16</a>Un ja es tiesāju, mans lēmums ir pareizs, jo es neesmu viens, bet es un Tēvs, kas mani sūtījis.</span> <span class="verse"><a name="17">17</a>Un jūsu bauslībā rakstīts, ka divu cilvēku liecība ir pareiza (5.Moz.17,6; 19,15).</span> <span class="verse"><a name="18">18</a>Es esmu, kas liecību dod pats par sevi, un par mani liecina Tēvs, kas mani sūtījis.</span> <span class="verse"><a name="19">19</a>Tad tie sacīja Viņam: Kur ir tavs Tēvs? Jēzus atbildēja: Ne jūs mani pazīstat, ne manu Tēvu. Ja jūs mani pazītu, tad pazītu arī manu Tēvu.</span> <span class="verse"><a name="20">20</a>Šos vārdus Jēzus, mācīdams svētnīcā, teica pie upura lādes; un neviens Viņu neapcietināja, jo Viņa stunda vēl nebija pienākusi.</span> <span class="verse"><a name="21">21</a>Tad Jēzus atkal viņiem sacīja: Es aizeju, un jūs meklēsiet mani un savā grēkā nomirsiet. Kur es eju, tur jūs nevarat nākt.</span> <span class="verse"><a name="22">22</a>Tad jūdi teica: Vai Viņš sevi nonāvēs, ka Viņš sacīja: Kur es eju, tur jūs nevarat nākt?</span> <span class="verse"><a name="23">23</a>Un Viņš tiem sacīja: Jūs esat no šīs zemes, es esmu no augšienes. Jūs esat no šīs pasaules, es neesmu no šīs pasaules.</span> <span class="verse"><a name="24">24</a>Tāpēc es jums sacīju, ka jūs nomirsiet savos grēkos; jo ja jūs neticēsiet, ka es tas esmu, jūs nomirsiet savos grēkos.</span> <span class="verse"><a name="25">25</a>Tad tie sacīja Viņam: Kas Tu esi? Jēzus viņiem atbildēja: Sākums, kas arī ar jums runā.</span> <span class="verse"><a name="26">26</a>Daudz man par jums jārunā un jātiesā, bet Tas, kas mani sūtījis, ir patiess; un es runāju pasaulei to, ko esmu no Viņa dzirdējis.</span> <span class="verse"><a name="27">27</a>Un tie nesaprata, ka Viņš Dievu sauca par savu Tēvu.</span> <span class="verse"><a name="28">28</a>Tad Jēzus sacīja viņiem: Kad jūs paaugstināsiet Cilvēka Dēlu, tad jūs atzīsiet, ka es tas esmu; un es pats no sevis nekā nedaru un runāju tikai to, ko Tēvs man mācījis.</span> <span class="verse"><a name="29">29</a>Un Tas, kas mani sūtījis, ir ar mani; un Viņš nav atstājis mani vienu, jo es vienmēr daru to, kas Viņam labpatīk.</span> <span class="verse"><a name="30">30</a>Kad Viņš tā runāja, daudzi ticēja Viņam.</span> <span class="verse"><a name="31">31</a>Tad Jēzus sacīja tiem jūdiem, kas Viņam ticēja: Ja jūs pastāvēsiet manā mācībā, tad patiesi jūs būsiet mani mācekļi.</span> <span class="verse"><a name="32">32</a>Un jūs atzīsiet patiesību, un patiesība darīs jūs brīvus.</span> <span class="verse"><a name="33">33</a>Tie Viņam atbildēja: Mēs esam Ābrahama pēcnācēji un nekad nevienam neesam vergojuši, kā tad Tu saki: jūs būsiet brīvi?</span> <span class="verse"><a name="34">34</a>Jēzus atbildēja viņiem: Patiesi, patiesi es jums saku: ikviens, kas grēku dara, ir grēka vergs.</span> <span class="verse"><a name="35">35</a>Vergs nepaliek mājās mūžīgi, bet dēls paliek mūžīgi.</span> <span class="verse"><a name="36">36</a>Ja tad Dēls jūs atbrīvos, jūs patiesi būsiet brīvi.</span> <span class="verse"><a name="37">37</a>Zinu, ka jūs esat Ābrahama Dēli, bet jūs meklējat mani nonāvēt, tāpēc ka jūs manus vārdus neaptverat.</span> <span class="verse"><a name="38">38</a>Es runāju to, ko esmu redzējis pie sava Tēva; un jūs darāt to, ko redzējāt pie sava tēva.</span> <span class="verse"><a name="39">39</a>Tie atbildēja Viņam, sacīdami: Mūsu tēvs ir Ābrahams. Jēzus viņiem sacīja: Ja jūs esat Ābrahama bērni, tad dariet Ābrahama darbus!</span> <span class="verse"><a name="40">40</a>Bet jūs tagad tiecaties nonāvēt mani, Cilvēku, kas jums teicu patiesību, ko dzirdēju no Dieva. To Ābrahams nedarīja.</span> <span class="verse"><a name="41">41</a>Jūs darāt savu tēvu darbus. Tad tie sacīja Viņam: Mēs neesam netiklībā dzimuši, mums ir viens Tēvs, Dievs!</span> <span class="verse"><a name="42">42</a>Jēzus viņiem sacīja: Ja Dievs būtu jūsu tēvs, tad jūs mani mīlētu, jo es esmu izgājis un nāku no Dieva. Jo es neesmu nācis no sevis, bet Viņš mani ir sūtījis.</span> <span class="verse"><a name="43">43</a>Kāpēc jūs nesaprotat manu runu? Tāpēc, ka jūs neesat spējīgi klausīties manos vārdos.</span> <span class="verse"><a name="44">44</a>Jūsu tēvs ir velns; un jūs gribat darīt sava tēva kārības. Tas sākumā ir bijis slepkava un nepastāv patiesībā, jo viņā patiesības nav. Melus runādams, viņš runā savu, jo viņš ir melis un meļu tēvs.</span> <span class="verse"><a name="45">45</a>Bet kad runāju patiesību, jūs neticat man.</span> <span class="verse"><a name="46">46</a>Kas no jums man var pārmest grēku? Ja es jums runāju patiesību, kāpēc jūs neticat man?</span> <span class="verse"><a name="47">47</a>Kas ir no Dieva, tas Dieva vārdus dzird. Jūs tāpēc nedzirdat, ka neesat no Dieva.</span> <span class="verse"><a name="48">48</a>Tad jūdi Viņam atbildēja, sacīdami: Vai mēs labi nesakām, ka Tu esi samarietis un ka Tevī ir ļaunais gars?</span> <span class="verse"><a name="49">49</a>Jēzus atbildēja: Manī ļaunā gara nav, bet es godinu savu Tēvu, bet jūs man darāt negodu.</span> <span class="verse"><a name="50">50</a>Bet es savu godu nemeklēju; ir Kas meklē un tiesā.</span> <span class="verse"><a name="51">51</a>Patiesi, patiesi es jums saku: Ja kas manus vārdus izpildīs, tas nāves mūžam neredzēs.</span> <span class="verse"><a name="52">52</a>Tad jūdi sacīja: Tagad mēs zinām, ka Tevī ir ļaunais gars. Ābrahams un pravieši nomira, bet Tu saki: kas manus vārdus pildīs, tas nāvi mūžam nebaudīs.</span> <span class="verse"><a name="53">53</a>Vai Tu esi lielāks nekā mūsu tēvs Ābrahams, kas miris? Arī pravieši miruši. Par ko Tu sevi turi?</span> <span class="verse"><a name="54">54</a>Jēzus atbildēja: Ja es sevi godinu, mans gods nav nekas. Tas ir mans Tēvs, kas mani godina, par ko jūs sakāt, ka Viņš ir jūsu Dievs.</span> <span class="verse"><a name="55">55</a>Un jūs Viņu nepazīstat, bet es Viņu zinu. Un ja es sacītu, ka es Viņu nezinu, tad es būtu jums līdzīgs melis. Bet es Viņu pazīstu un pildu Viņa vārdu.</span> <span class="verse"><a name="56">56</a>Jūsu Tēvs Ābrahams priecājās, ka viņš redzēs manu dienu. Viņš redzēja un gavilēja (1.Moz.18,18; 22,18).</span> <span class="verse"><a name="57">57</a>Tad jūdi sacīja Viņam, Tev vēl nav piecdesmit gadu, un Tu esi Ābrahamu redzējis?</span> <span class="verse"><a name="58">58</a>Jēzus viņiem sacīja: Patiesi, patiesi es jums saku: pirms nekā Ābrahams bija, es esmu.</span> <span class="verse"><a name="59">59</a>Tad viņi pacēla akmeņus, lai mestu Viņam, bet Jēzus paslēpās un izgāja no svētnīcas.</span> </p></div</div></div></body></html>