<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 16</strong></div><p><span class="verse"><a name="1">1</a>To es jums sacīju, lai jūs nekristu apgrēcībā.</span> <span class="verse"><a name="2">2</a>Viņi jūs izslēgs no sinagogām, bet nāks stunda, kad ikviens, kas jūs nonāvēs, domās, ka ar to kalpo Dievam.</span> <span class="verse"><a name="3">3</a>Bet viņi jums to darīs tāpēc, ka nav atzinuši ne Tēvu, ne mani.</span> <span class="verse"><a name="4">4</a>Bet to es jums sacīju, lai jūs, kad pienāks viņu stunda, atcerētos, ka es jums to teicu.</span> <span class="verse"><a name="5">5</a>No sākuma es jums to neteicu, tāpēc ka biju pie jums. Bet tagad es eju pie tā, kas mani sūtījis; un neviens no jums nejautā man: kur tu ej?</span> <span class="verse"><a name="6">6</a>Bet tāpēc, ka es jums to pateicu, skumjas piepildīja jūsu sirdis.</span> <span class="verse"><a name="7">7</a>Bet es jums saku patiesību: tas jums par labu, ka es aizeju, jo, ja es neaizietu, Iepriecinātājs nenāktu pie jums; bet ja aiziešu, es sūtīšu Viņu pie jums.</span> <span class="verse"><a name="8">8</a>Un Viņš atnācis pārliecinās pasauli par grēku, taisnību un sodu.</span> <span class="verse"><a name="9">9</a>Par grēku, jo tie neticēja man.</span> <span class="verse"><a name="10">10</a>Par taisnību, jo es eju pie Tēva, un jūs mani vairs neredzēsiet.</span> <span class="verse"><a name="11">11</a>Bet par tiesu, jo šīs pasaules valdnieks jau notiesāts.</span> <span class="verse"><a name="12">12</a>Man vēl daudz kas jums sakāms, bet to jūs tagad nespējat aptvert.</span> <span class="verse"><a name="13">13</a>Bet kad atnāks Viņš, Patiesības Gars, tad jums mācīs visu patiesību, jo Viņš nerunās no sevis, bet runās to, ko dzirdēs, vēstījot jums nākotni.</span> <span class="verse"><a name="14">14</a>Viņš mani pagodinās, jo no manis ņems un jums pasludinās.</span> <span class="verse"><a name="15">15</a>Viss, kas Tēvam pieder, ir mans. Tāpēc es sacīju, ka no manis ņems un jums pasludinās.</span> <span class="verse"><a name="16">16</a>Vēl neilgi, un jūs mani vairs neredzēsiet; un atkal neilgu brīdi, un jūs mani redzēsiet, jo es eju pie Tēva.</span> <span class="verse"><a name="17">17</a>Tad daži Viņa mācekļi sacīja viens otram: Kas tas ir, ko Viņš mums saka: vēl neilgi, un jūs mani vairs neredzēsiet; un atkal - neilgu brīdi, un jūs mani redzēsiet, jo es eju pie Tēva?</span> <span class="verse"><a name="18">18</a>Tad viņi sacīja: Kas tas ir, ko Viņš saka: vēl neilgu brīdi? Mēs nezinām, ko Viņš runā.</span> <span class="verse"><a name="19">19</a>Tad Jēzus saprata, ka tie vēlējās Viņam jautāt, un sacīja tiem: Vai jūs par to jautājat viens otram, ka es jums sacīju: vēl neilgi, un jūs mani vairs neredzēsiet; un atkal - neilgu brīdi, un jūs mani redzēsiet?</span> <span class="verse"><a name="20">20</a>Patiesi, patiesi es jums saku: jūs raudāsiet un vaimanāsiet, bet pasaule priecāsies; jūs skumsiet, bet jūsu skumjas pārvērtīsies priekā.</span> <span class="verse"><a name="21">21</a>Kad sieviete dzemdē, tā skumst, ka viņas stunda pienākusi, bet, kad tā dzemdējusi bērnu, tad vairs neatceras bēdas prieka dēļ, jo cilvēks dzimis pasaulē.</span> <span class="verse"><a name="22">22</a>Arī jums tagad ir skumjas. Bet es jūs atkal redzēšu, un jūsu sirds priecāsies, un jūsu prieku neviens jums neatņems.</span> <span class="verse"><a name="23">23</a>Un tanī dienā jūs man vairs neko nejautāsiet. Patiesi, patiesi es jums saku: ja jūs ko lūgsiet no Tēva manā vārdā, to Viņš jums dos.</span> <span class="verse"><a name="24">24</a>Līdz šim jūs neko neesat lūguši manā vārdā; lūdziet un jūs saņemsiet, lai jūsu prieks būtu pilnīgs.</span> <span class="verse"><a name="25">25</a>To es jums runāju līdzībās. Nāk stunda, kad es vairs līdzībās jums nerunāšu, bet atklāti pasludināšu jums par Tēvu.</span> <span class="verse"><a name="26">26</a>Tanī dienā jūs lūgsiet manā vārdā, un es nesaku jums, ka es lūgšu Tēvu par jums,</span> <span class="verse"><a name="27">27</a>Jo Tēvs pats jūs mīl, tāpēc ka jūs mani esat mīlējuši un ticējuši, ka es esmu no Tēva nācis.</span> <span class="verse"><a name="28">28</a>Es izgāju no Tēva un atnācu pasaulē; es atkal atstāju pasauli un eju pie Tēva.</span> <span class="verse"><a name="29">29</a>Viņa mācekļi sacīja Viņam: Lūk, tagad Tu atklāti runā un nesaki nekādas līdzības.</span> <span class="verse"><a name="30">30</a>Tagad mēs zinām, ka Tu visu zini, un Tev nav vajadzīgs, lai Tev kāds jautātu. Tāpēc mēs ticam, ka Tu esi no Dieva izgājis.</span> <span class="verse"><a name="31">31</a>Jēzus atbildēja viņiem: Tagad jūs ticat?</span> <span class="verse"><a name="32">32</a>Lūk, nāk stunda un jau atnākusi, kad jūs izklīdīsiet katrs uz savu pusi un atstāsiet mani vienu. Bet es neesmu viens, Tēvs ir ar mani.</span> <span class="verse"><a name="33">33</a>To es jums sacīju, lai jums būtu miers manī. Pasaulē jums būs apspiešana, bet stiprinieties: es uzvarēju pasauli.</span> </p></div</div></div></body></html>