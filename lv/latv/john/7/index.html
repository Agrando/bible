<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 7</strong></div><p><span class="verse"><a name="1">1</a>Pēc tam Jēzus staigāja pa Galileju, jo Viņš negribēja apmeklēt Jūdeju, tāpēc ka jūdi meklēja Viņu nonāvēt.</span> <span class="verse"><a name="2">2</a>Bet jūdu būdiņu svētki (Scenopegia) bija ļoti tuvu.</span> <span class="verse"><a name="3">3</a>Tad Tā brāļi sacīja Viņam: Aizej no šejienes un dodies uz Jūdeju, lai arī Tavi mācekļi redz Tavus darbus, ko Tu dari.</span> <span class="verse"><a name="4">4</a>Neviens taču neko nedara slepenībā, bet katrs grib būt ievērojams. Ja Tu to dari, tad atklāj sevi pasaulei.</span> <span class="verse"><a name="5">5</a>Jo pat Viņa brāļi neticēja Viņam.</span> <span class="verse"><a name="6">6</a>Tad uz to Jēzus sacīja viņiem: mans laiks vēl nav pienācis, bet jūsu laiks vienmēr ir klāt.</span> <span class="verse"><a name="7">7</a>Pasaule nevar jūs ienīst, bet mani nīst, jo es liecinu par to, ka tās darbi ir ļauni.</span> <span class="verse"><a name="8">8</a>Jūs ejiet šajos svētkos, bet es vēl neeju šajos svētkos, jo mans laiks vēl nav piepildījies.</span> <span class="verse"><a name="9">9</a>To pateicis, Viņš palika Galilejā.</span> <span class="verse"><a name="10">10</a>Bet, kad Viņa brāļi bija aizgājuši, tad arī Viņš aizgāja svētkos ne atklāti, bet it kā slepeni.</span> <span class="verse"><a name="11">11</a>Bet jūdi meklēja Viņu svētkos un sacīja: Kur Viņš ir?</span> <span class="verse"><a name="12">12</a>Un daudz kurnēšanas bija ļaudīs par Viņu; jo vieni sacīja: Viņš ir labs, bet citi teica: Nē, Viņš maldina ļaudis.</span> <span class="verse"><a name="13">13</a>Tomēr neviens, bīdamies jūdu, nerunāja par Viņu atklāti.</span> <span class="verse"><a name="14">14</a>Bet kad svētki bija jau pusē, Jēzus iegāja svētnīcā un mācīja.</span> <span class="verse"><a name="15">15</a>Bet jūdi brīnījās un sacīja: Kā Viņš, nemācīts būdams, zina Rakstus?</span> <span class="verse"><a name="16">16</a>Jēzus viņiem atbildēja, sacīdams: Mana mācība nav mana, bet Tā, kas mani sūtījis.</span> <span class="verse"><a name="17">17</a>Ja kāds vēlas Viņa gribu pildīt, tas no mācības sapratīs, vai tā no Dieva, vai es runāju pats no sevis.</span> <span class="verse"><a name="18">18</a>Kas runā pats no sevis, tas meklē sev godu; bet kas meklē Tā godu, kas mani sūtījis, tas ir patiess un netaisnības viņā nav.</span> <span class="verse"><a name="19">19</a>Vai Mozus nedeva jums bauslību? Bet neviens no jums nepilda bauslību.</span> <span class="verse"><a name="20">20</a>Kāpēc jūs meklējat mani nonāvēt? Ļaudis atbildēja, sacīdami: Ļaunais gars Tevi apsēdis: kas meklē Tevi nogalināt?</span> <span class="verse"><a name="21">21</a>Jēzus atbildēja un sacīja viņiem: Vienu darbu es padarīju, un jūs visi brīnāties.</span> <span class="verse"><a name="22">22</a>Tāpēc Mozus deva jums apgraizīšanu, lai gan tā nav no Mozus, bet no tēviem; un jūs sabatā apgraizāt cilvēku.</span> <span class="verse"><a name="23">23</a>Ja cilvēks sabatā saņem apgraizīšanu un Mozus bauslība netiek pārkāpta, ko tad jūs dusmojaties uz mani, ka es sabatā izdziedināju visu cilvēku?</span> <span class="verse"><a name="24">24</a>Netiesājiet pēc ārienes, bet spriediet taisnīgu tiesu!</span> <span class="verse"><a name="25">25</a>Tad daži no jeruzlemiešiem sacīja: Vai šis nav Tas, ko meklē nonāvēt?</span> <span class="verse"><a name="26">26</a>Un, lūk, Viņš runā atklāti, un tie Viņam nekā nesaka. Vai priekšnieki tiešām pārliecinājušies, ka Viņš ir Kristus?</span> <span class="verse"><a name="27">27</a>Un mēs zinām Viņu, no kurienes Viņš; bet kad nāks Kristus, neviens nezinās, no kurienes Viņš.</span> <span class="verse"><a name="28">28</a>Tad Jēzus sauca, svētnīcā mācīdams, un sacīja: Jūs pazīstat mani un zināt, no kurienes es esmu nācis. Ir viens Patiesīgais, kas mani sūtījis, kuru jūs nepazīstat.</span> <span class="verse"><a name="29">29</a>Es Viņu pazīstu, jo es esmu no Viņa, un Viņš mani sūtīja.</span> <span class="verse"><a name="30">30</a>Tad tie meklēja Viņu satvert, bet neviens Viņam rokas nepielika, jo vēl Viņa stunda nebija pienākusi.</span> <span class="verse"><a name="31">31</a>Bet daudzi no ļaudīm ticēja Viņam un sacīja: Kad atnāks Kristus, vai Viņš padarīs vairāk brīnumu, nekā Šis dara?</span> <span class="verse"><a name="32">32</a>Farizeji dzirdēja ļaudis tā par Viņu runājam; un priekšnieki un farizeji sūtīja kalpus, lai Viņu aizturētu.</span> <span class="verse"><a name="33">33</a>Tad Jēzus sacīja viņiem: Vēl neilgi man ar jums būt, un tad aiziešu pie Tā, kas mani sūtījis.</span> <span class="verse"><a name="34">34</a>Jūs mani meklēsiet, bet neatradīsiet, jo kur es esmu, tur jūs nevarat nākt.</span> <span class="verse"><a name="35">35</a>Tad jūdi savstarpēji sarunājās: Kur Viņš grib iet, ka mēs Viņu neatradīsim? Vai Viņš ies pie izklīdušajiem starp pagāniem un mācīs pagānus?</span> <span class="verse"><a name="36">36</a>Kas tā par runu, ko Viņš teica: jūs mani meklēsiet un neatradīsiet, un kur es esmu, tur jūs nevarat nākt?</span> <span class="verse"><a name="37">37</a>Bet beidzamajā lielajā svētku dienā Jēzus stāvēja un sauca, sacīdams: Kam slāpst, lai nāk pie manis un dzer!</span> <span class="verse"><a name="38">38</a>Kas uz mani tic, no tā iekšienes, kā sacīts Rakstos, plūdīs dzīvā ūdens straumes (Is.12,3).</span> <span class="verse"><a name="39">39</a>Bet to Viņš sacīja par Garu, ko saņems tie, kas uz Viņu tic, jo Gars vēl nebija dots, tāpēc ka Jēzus vēl nebija pagodināts.</span> <span class="verse"><a name="40">40</a>Kad daži no ļaudīm dzirdēja Viņa runu, tie sacīja: Patiesi Viņš ir pravietis.</span> <span class="verse"><a name="41">41</a>Citi sacīja: Viņš ir Kristus. Bet citi teica: Vai Kristus nāk no Galilejas?</span> <span class="verse"><a name="42">42</a>Vai Rakstos nav sacīts, ka Kristus nāk no Dāvida cilts un no Betlēmes miesta, kur bija Dāvids?</span> <span class="verse"><a name="43">43</a>Tā ļaudīs izcēlās šķelšanās Viņa dēļ.</span> <span class="verse"><a name="44">44</a>Un daži no tiem gribēja Viņu apcietināt, bet rokas neviens Viņam nepielika.</span> <span class="verse"><a name="45">45</a>Tad kalpi atgriezās pie augstajiem priesteriem un farizejiem; un tie sacīja viņiem: Kāpēc jūs Viņu neatvedāt?</span> <span class="verse"><a name="46">46</a>Kalpotāji atbildēja: Nekad cilvēks nav tā runājis, kā šis Cilvēks.</span> <span class="verse"><a name="47">47</a>Tad farizeji atbildēja viņiem: Vai arī jūs esat apmāti?</span> <span class="verse"><a name="48">48</a>Vai tad kāds no priekšniekiem un farizejiem tic uz Viņu?</span> <span class="verse"><a name="49">49</a>Bet šis pūlis, kas nezina bauslību, lai ir nolādēts!</span> <span class="verse"><a name="50">50</a>Nikodēms, kas bija viens no tiem, kas naktī bija nācis pie Viņa, sacīja tiem:</span> <span class="verse"><a name="51">51</a>Vai mūsu likums tiesā cilvēku, ja iepriekš neuzklausa viņu pašu un neuzzina, ko viņš darījis?</span> <span class="verse"><a name="52">52</a>Tie atbildēja viņam, sacīdami: Vai arī tu esi galilejietis? Izpēti Rakstus un redzēsi, ka no Galilejas nenāk pravietis.</span> <span class="verse"><a name="53">53</a>Un tie atgriezās katrs savās mājās.</span> </p></div</div></div></body></html>