<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 9</strong></div><p><span class="verse"><a name="1">1</a>Un Jēzus, garām iedams, ieraudzīja cilvēku, kas no dzimšanas bija neredzīgs.</span> <span class="verse"><a name="2">2</a>Un mācekļi jautāja Viņam: Rabbi, kas ir grēkojis: viņš pats vai viņa vecāki, ka tas neredzīgs piedzimis?</span> <span class="verse"><a name="3">3</a>Jēzus atbildēja: Ne viņš grēkojis, ne viņa vecāki, bet Dieva darbiem jāparādās viņā.</span> <span class="verse"><a name="4">4</a>Kamēr ir diena, man jāstrādā Tā darbus, kas mani sūtījis. Nāk nakts, kad neviens nevar strādāt.</span> <span class="verse"><a name="5">5</a>Kamēr es esmu pasaulē, es esmu pasaules gaisma.</span> <span class="verse"><a name="6">6</a>To teicis, Viņš spļāva zemē un taisīja javu no siekalām, un zieda javu uz viņa acīm,</span> <span class="verse"><a name="7">7</a>Un sacīja viņam: Ej, mazgājies Siloe (t.i. tulkojumā “sūtītais”) dīķī! Viņš aizgāja, nomazgājās un atnāca redzīgs.</span> <span class="verse"><a name="8">8</a>Tad kaimiņi un tie, kas redzēja viņu iepriekš ubagojam, sacīja: Vai šis nav tas, kas sēdēja un ubagoja? Daži teica: Šis ir tas.</span> <span class="verse"><a name="9">9</a>Bet citi: Nē, tas līdzīgs viņam. Viņš pats sacīja: Es tas esmu.</span> <span class="verse"><a name="10">10</a>Tad tie viņam sacīja: Kā tavas acis tika atvērtas?</span> <span class="verse"><a name="11">11</a>Viņš atbildēja: Tas Cilvēks, kuru sauc Jēzus, iztaisīja javu un nozieda manas acis, un sacīja man: ej pie Siloe dīķa un nomazgājies. Es aizgāju, nomazgājos un redzu.</span> <span class="verse"><a name="12">12</a>Un tad tie sacīja viņam: Kur Viņš ir? Viņš teica: Nezinu.</span> <span class="verse"><a name="13">13</a>Tad viņi aizveda to, kas bija neredzīgs, pie farizejiem.</span> <span class="verse"><a name="14">14</a>Bet bija sabats, kad Jēzus iztaisīja javu un atvēra viņa acis.</span> <span class="verse"><a name="15">15</a>Tad farizeji viņam atkal jautāja, kā viņš kļuvis redzīgs. Bet tas tiem sacīja: Viņš uzlika uz manām acīm javu, es nomazgājos un redzu.</span> <span class="verse"><a name="16">16</a>Tad daži no farizejiem sacīja: Šis cilvēks, kas sabatu neievēro, nav no Dieva. Bet citi teica: Kā var grēcīgs cilvēks darīt tādus brīnumus? Un starp viņiem izcēlās šķelšanās.</span> <span class="verse"><a name="17">17</a>Tad viņi atkal sacīja neredzīgajam: Ko tu saki par To, kas atvēra tavas acis? Un tas sacīja: Viņš ir pravietis.</span> <span class="verse"><a name="18">18</a>Bet tad jūdi neticēja tam, ka viņš bijis neredzīgs un kļuvis redzīgs, iekams neatsauca redzi atguvušā vecākus.</span> <span class="verse"><a name="19">19</a>Un jautāja tiem, sacīdami: Vai šis ir jūsu dēls, par kuru jūs sakāt, ka viņš akls dzimis? Kā tad viņš tagad redz?</span> <span class="verse"><a name="20">20</a>Viņa vecāki atbildēja tiem, sacīdami: Mēs zinām, ka šis ir mūsu dēls un ka viņš neredzīgs piedzima;</span> <span class="verse"><a name="21">21</a>Bet kā viņš tagad redz, mēs nezinām, un kas atvēra viņa acis, arī nezinām. Jautājiet viņam pašam, viņš ir pilngadīgs, lai saka pats par sevi!</span> <span class="verse"><a name="22">22</a>Tā viņa vecāki runāja tāpēc, ka baidījās no jūdiem, jo jūdi jau bija sazvērējušies, lai to, kas atzītu Viņu par Kristu, izslēgtu no sinagogas.</span> <span class="verse"><a name="23">23</a>Tāpēc viņa vecāki sacīja: viņš pilngadīgs, jautājiet viņam pašam!</span> <span class="verse"><a name="24">24</a>Tad viņi atkal atsauca cilvēku, kas bija bijis neredzīgs, un sacīja viņam: Dod Dievam godu! Mēs zinām, ka šis Cilvēks ir grēcinieks!</span> <span class="verse"><a name="25">25</a>Tad viņš tiem teica: Vai Viņš ir grēcinieks, to es nezinu. Vienu zinu, ka es biju akls un tagad redzu.</span> <span class="verse"><a name="26">26</a>Tie viņam sacīja: Ko Viņš tev darīja? Kā Viņš atvēra tavas acis?</span> <span class="verse"><a name="27">27</a>Viņš tiem atbildēja: Es jums jau sacīju, un jūs dzirdējāt. Kāpēc jūs to vēlreiz gribat dzirdēt? Vai arī jūs gribat kļūt Viņa mācekļi?</span> <span class="verse"><a name="28">28</a>Tad tie lādēja viņu un sacīja: Tu esi Viņa māceklis, bet mēs esam Mozus mācekļi.</span> <span class="verse"><a name="29">29</a>Mēs zinām, ka Dievs ar Mozu runāja, bet no kurienes Šis, to mēs nezinām.</span> <span class="verse"><a name="30">30</a>Tas cilvēks atbildēja viņiem, sacīdams: Par to jābrīnās, ka jūs nezināt, no kurienes Viņš, bet Viņš atvēra man acis.</span> <span class="verse"><a name="31">31</a>Bet mēs zinām, ka Dievs grēciniekus neuzklausa. Bet kas godā Dievu un Viņa gribu pilda, to klausa.</span> <span class="verse"><a name="32">32</a>Ne mūžam nav dzirdēts, ka būtu kāds atvēris acis no dzimšanas aklajam.</span> <span class="verse"><a name="33">33</a>Ja Viņš nebūtu no Dieva, tad Viņš neko nevarētu darīt.</span> <span class="verse"><a name="34">34</a>Tie viņam atbildēja, sacīdami: Tu viss esi grēkos dzimis un tu mūs mācīsi? Un tie izdzina viņu ārā.</span> <span class="verse"><a name="35">35</a>Jēzus, izdzirdis, ka tie viņu izraidījuši ārā, un, atradis to, sacīja viņam: Vai tu tici uz Dieva Dēlu?</span> <span class="verse"><a name="36">36</a>Viņš atbildēja sacīdams: Kas Viņš ir, Kungs, lai es uz Viņu ticētu?</span> <span class="verse"><a name="37">37</a>Un Jēzus sacīja viņam: Tu Viņu redzēji; un kas ar tevi runā, tas ir Viņš.</span> <span class="verse"><a name="38">38</a>Un viņš teica: Es ticu, Kungs! Un, nokritis ceļos, pielūdza Viņu.</span> <span class="verse"><a name="39">39</a>Un Jēzus sacīja: Es atnācu šinī pasaulē uz tiesu, lai neredzīgie redzētu, bet redzīgie kļūtu akli.</span> <span class="verse"><a name="40">40</a>To dzirdēdami, daži no farizejiem, kas ar Viņu bija, sacīja Viņam: Vai arī mēs esam akli?</span> <span class="verse"><a name="41">41</a>Jēzus tiem sacīja: Ja jūs būtu akli, jums nebūtu grēka, bet tagad jūs sakāt: Mēs redzam; tāpēc jūsu grēks paliek.</span> </p></div</div></div></body></html>