<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 4</strong></div><p><span class="verse"><a name="1">1</a>Kad Jēzus uzzināja, ka farizeji bija dzirdējuši, ka Jēzus kristī un iegūst vairāk mācekļu nekā Jānis,</span> <span class="verse"><a name="2">2</a>(Lai gan Jēzus nekristīja, bet Viņa mācekļi),</span> <span class="verse"><a name="3">3</a>Tad Viņš atstāja Jūdeju un aizgāja atkal uz Galileju.</span> <span class="verse"><a name="4">4</a>Bet Viņam bija jāiet caur Samariju.</span> <span class="verse"><a name="5">5</a>Tad Viņš nonāca Samarijas pilsētā, kas saucās Sihāra, netālu no tīruma, ko Jēkabs bija devis savam dēlam Jāzepam.</span> <span class="verse"><a name="6">6</a>Tur bija Jēkaba aka. Tad Jēzus, noguris ceļā, apsēdās pie akas. Bija apmēram sestā stunda.</span> <span class="verse"><a name="7">7</a>No Samarijas atnāca sieviete smelt ūdeni. Jēzus sacīja viņai: Dod man dzert!</span> <span class="verse"><a name="8">8</a>(Jo Viņa mācekļi bija aizgājuši uz pilsētu, lai iepirktu pārtiku.)</span> <span class="verse"><a name="9">9</a>Tad šī samariešu sieviete sacīja Viņam: Kā Tu, būdams jūds, prasi no manis, samarietes, dzert? Jo jūdi nesaietas ar samariešiem.</span> <span class="verse"><a name="10">10</a>Jēzus atbildēja viņai, sacīdams: Ja tu pazītu Dieva dāvanu un kas ir Tas, kas tev saka: dod man dzert, tad tu gan no Viņa lūgtu; un Viņš tev dotu dzīvo ūdeni.</span> <span class="verse"><a name="11">11</a>Sieviete sacīja Viņam: Kungs Tev nav ar ko smelt, bet aka dziļa; no kurienes tad Tev dzīvais ūdens?</span> <span class="verse"><a name="12">12</a>Vai Tu esi lielāks par mūsu tēvu Jēkabu, kas mums šo aku devis, un pats viņš no tās dzēra un viņa bērni, un viņa dzīvnieki?</span> <span class="verse"><a name="13">13</a>Jēzus atbildēja viņai un sacīja: Ikvienam, kas šo ūdeni dzer, atkal slāpst, bet kas dzers to ūdeni, ko es viņam došu, tam ne mūžam vairs neslāps.</span> <span class="verse"><a name="14">14</a>Bet ūdens, ko es tam došu, kļūs par ūdens avotu, kas verd mūžīgai dzīvei.</span> <span class="verse"><a name="15">15</a>Sieviete sacīja Viņam: Kungs, Dod man šo ūdeni, lai man neslāpst un nav jānāk šurp smelt!</span> <span class="verse"><a name="16">16</a>Jēzus sacīja viņai: Ej, pasauc savu vīru un nāc šurp!</span> <span class="verse"><a name="17">17</a>Sieviete atbildēja un sacīja: Man nav vīra. Jēzus sacīja viņai: Tu pareizi pateici: man nav vīra.</span> <span class="verse"><a name="18">18</a>Jo pieci vīri tev bijuši, bet, kas tev tagad ir, tas nav tavs vīrs. To tu pareizi teici.</span> <span class="verse"><a name="19">19</a>Sieviete Viņam sacīja: Kungs! Redzu, ka Tu esi pravietis.</span> <span class="verse"><a name="20">20</a>Mūsu tēvi lūdza Dievu šinī kalnā, bet jūs sakāt, ka Jeruzaleme ir tā vieta, kur Dievu vajag pielūgt.</span> <span class="verse"><a name="21">21</a>Jēzus sacīja viņai: Sieviet, tici man, ka nāk stunda, kad jūs Tēvu nepielūgsiet ne šinī kalnā, ne Jeruzalemē!</span> <span class="verse"><a name="22">22</a>Jūs pielūdzat, ko nezināt; mēs pielūdzam, ko zinām, jo pestīšana nāk no jūdiem.</span> <span class="verse"><a name="23">23</a>Nāk stunda, un tagad tā ir, kad īstie dievlūdzēji pielūgs Tēvu garā un patiesībā, jo arī Tēvs meklē tādus, kas Viņu pielūdz.</span> <span class="verse"><a name="24">24</a>Dievs ir Gars; un kas Viņu pielūdz, tiem Viņš ir jāpielūdz garā un patiesībā.</span> <span class="verse"><a name="25">25</a>Sieviete sacīja Viņam: Es zinu, ka nāk Mesija (ko sauc Kristus). Kad Viņš atnāks, tad visu mums pasludinās.</span> <span class="verse"><a name="26">26</a>Jēzus sacīja viņai: Es tas esmu, kas ar tevi runā.</span> <span class="verse"><a name="27">27</a>Un tūdaļ atnāca Viņa mācekļi un brīnījās, ka Viņš sarunājas ar sievieti. Tomēr neviens neteica: Ko vēlies? vai: Ko runā ar viņu?</span> <span class="verse"><a name="28">28</a>Tad sieviete atstāja savu ūdenstrauku, aizgāja uz pilsētu un sacīja turienes ļaudīm:</span> <span class="verse"><a name="29">29</a>Nāciet un skatieties cilvēku, kas man visu pateica, ko esmu darījusi! Vai Viņš nav Kristus?</span> <span class="verse"><a name="30">30</a>Tad tie aizgāja no pilsētas un nogāja pie Viņa.</span> <span class="verse"><a name="31">31</a>Tanī laikā mācekļi lūdza Viņu, sacīdami: Rabbi, ēd!</span> <span class="verse"><a name="32">32</a>Bet Viņš tiem sacīja: Man ir barība, ko ēst, ko jūs nepazīstat.</span> <span class="verse"><a name="33">33</a>Tad mācekļi runāja savā starpā: Vai kāds Viņam atnesis ēst?</span> <span class="verse"><a name="34">34</a>Jēzus sacīja viņiem: Mana barība ir izpildīt Tā gribu, kas mani sūtījis, lai es pabeigtu Viņa darbu.</span> <span class="verse"><a name="35">35</a>Vai jūs nesakāt: Vēl četri mēneši, tad nāk pļauja. Lūk, es saku jums: paceliet savas acis un skatiet druvas, jo tās jau baltas pļaujai!</span> <span class="verse"><a name="36">36</a>Un pļāvējs saņem algu un savāc augļus mūžīgai dzīvei, lai kopīgi priecātos sējējs un pļāvējs.</span> <span class="verse"><a name="37">37</a>Jo še piepildās vārds, ka cits ir, kas sēj, un cits, kas pļauj.</span> <span class="verse"><a name="38">38</a>Es jūs sūtīju pļaut to, ko jūs neesat iestrādājuši. Citi strādāja, bet jūs iegājāt viņu darbā.</span> <span class="verse"><a name="39">39</a>Bet daudzi šās pilsētas samarieši ticēja Viņam sievietes vārdu dēļ, kas deva liecību: Viņš man visu pateica, ko biju darījusi.</span> <span class="verse"><a name="40">40</a>Kad samarieši atnāca pie Viņa, tie lūdza Viņu palikt pie tiem, un Viņš palika tur divas dienas.</span> <span class="verse"><a name="41">41</a>Un vēl lielāks vairums uz Viņu ticēja Viņa vārdu dēļ.</span> <span class="verse"><a name="42">42</a>Un viņi sacīja sievietei: Ne jau tavas runas dēļ mēs ticam, jo paši mēs dzirdējām un uzzinājām, ka Viņš ir patiesi pasaules Pestītājs.</span> <span class="verse"><a name="43">43</a>Bet pēc divām dienām Viņš aizgāja no turienes un devās uz Galileju;</span> <span class="verse"><a name="44">44</a>Jo pats Jēzus apliecināja, ka pravietis savā tēvijā netiek cienīts.</span> <span class="verse"><a name="45">45</a>Kad Viņš nonāca Galilejā, tad galilejieši uzņēma Viņu, jo tie visu bija redzējuši, ko Viņš svētkos darīja Jeruzalemē, jo paši bija svētkos.</span> <span class="verse"><a name="46">46</a>Tad Viņš atkal nonāca Galilejas Kānā, kur Viņš ūdeni bija pārvērtis vīnā. Un Kafarnaumā bija kāds galminieks, kura dēls slimoja.</span> <span class="verse"><a name="47">47</a>Šis, izdzirdis, ka Jēzus no Jūdejas atnācis Galilejā, aizgāja pie Viņa un lūdza Viņu atnākt un izdziedināt tā dēlu, jo tas bija pie miršanas.</span> <span class="verse"><a name="48">48</a>Tad Jēzus sacīja viņam: Ja jūs zīmes un brīnumus neredzat, jūs neticat.</span> <span class="verse"><a name="49">49</a>Galminieks sacīja Viņam: Kungs, nāc, iekams mans dēls nav miris!</span> <span class="verse"><a name="50">50</a>Jēzus sacīja viņam: Ej, tavs dēls dzīvo! Cilvēks ticēja vārdiem, ko Jēzus viņam teica, un aizgāja.</span> <span class="verse"><a name="51">51</a>Bet, viņam jau ejot, kalpi atsteidzās tam pretim un ziņoja, sacīdami, ka viņa dēls dzīvo.</span> <span class="verse"><a name="52">52</a>Tad viņš jautāja tiem par stundu, kad tam palicis labāk. Un tie sacīja viņam: Vakar ap septīto stundu drudzis viņu atstāja.</span> <span class="verse"><a name="53">53</a>Tad tēvs noprata, ka tā bija tā stunda, kad Jēzus sacīja viņam: Tavs dēls dzīvo. Un viņš ticēja pats un viss viņa nams.</span> <span class="verse"><a name="54">54</a>Šis bija jau otrs brīnums, ko Jēzus padarīja, atnācis no Jūdejas Galilejā.</span> </p></div</div></div></body></html>