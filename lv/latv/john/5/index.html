<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 5</strong></div><p><span class="verse"><a name="1">1</a>Pēc tam bija jūdu svētki; un Jēzus aizgāja uz Jeruzalemi.</span> <span class="verse"><a name="2">2</a>Bet Jeruzalemē bija ar piecām pajumtēm Avju dīķis, kas ebrejiski saucas Betsata.</span> <span class="verse"><a name="3">3</a>Tanīs gulēja liels daudzums slimnieku, aklo, klibo un izkaltušo, kas gaidīja ūdens sakustēšanos.</span> <span class="verse"><a name="4">4</a>Bet Kunga eņģelis savulaik nolaidās dīķī; un kas pirmais pēc ūdens sakustēšanās iekāpa dīķī, tas izveseļojās, lai ar kādu slimību viņš neslimotu.</span> <span class="verse"><a name="5">5</a>Bet tur bija kāds cilvēks, kas slimoja trīsdesmit astoņus gadus.</span> <span class="verse"><a name="6">6</a>Jēzus, redzēdams viņu guļam un zinādams, ka tas jau ilgu laiku slimo, sacīja viņam: Vai gribi būt vesels?</span> <span class="verse"><a name="7">7</a>Slimais atbildēja Viņam: Kungs, man nav cilvēka, kas mani ievestu dīķī, kad ūdens sakustas, jo, kamēr es aizeju, cits ieiet pirmais.</span> <span class="verse"><a name="8">8</a>Jēzus sacīja viņam: Celies, ņem savu gultu un staigā.</span> <span class="verse"><a name="9">9</a>Un tūdaļ šis cilvēks izveseļojās, ņēma savu gultu un staigāja. Bet bija sabata diena.</span> <span class="verse"><a name="10">10</a>Tad jūdi sacīja izdziedinātajam: Ir sabats! Tev nav brīv nest savu gultu!</span> <span class="verse"><a name="11">11</a>Viņš tiem atbildēja: Kas mani izdziedināja, tas teica man: ņem savu gultu un staigā!</span> <span class="verse"><a name="12">12</a>Tad tie jautāja viņam: Kas ir tas cilvēks, kas tev sacīja: ņem savu gultu un staigā?</span> <span class="verse"><a name="13">13</a>Bet izdziedinātais nezināja, kas Tas bija, jo Jēzus aizgāja no ļaudīm, kas atradās tanī vietā.</span> <span class="verse"><a name="14">14</a>Vēlāk Jēzus atrada viņu svētnīcā un sacīja tam: Lūk, tu esi izdziedināts; negrēko vairs, lai tev kas ļaunāks nenotiek.</span> <span class="verse"><a name="15">15</a>Tas cilvēks aizgāja un paziņoja jūdiem, ka Jēzus ir tas, kas viņu izdziedināja.</span> <span class="verse"><a name="16">16</a>Tāpēc jūdi vajāja Jēzu, ka Viņš to darīja sabatā.</span> <span class="verse"><a name="17">17</a>Bet Jēzus atbildēja viņiem: Mans Tēvs aizvien darbojas, un es arī darbojos.</span> <span class="verse"><a name="18">18</a>Tāpēc jūdi vēl vairāk meklēja Viņu nonāvēt, ka Viņš ne tikai neievēroja sabatu, bet sauca Dievu par savu Tēvu, pielīdzinādams sevi Dievam. Tad Jēzus atbildēja un sacīja viņiem:</span> <span class="verse"><a name="19">19</a>Patiesi, patiesi es jums saku: Dēls no sevis neko nevar darīt, ja neredzēs Tēvu darām; jo, ko Viņš dara, to tāpat dara arī Dēls.</span> <span class="verse"><a name="20">20</a>Jo Tēvs mīl Dēlu un rāda Viņam visu, ko pats dara, un rādīs Viņam vēl lielākus darbus nekā šos, lai jūs brīnītos.</span> <span class="verse"><a name="21">21</a>Jo kā Tēvs uzmodina miroņus un atdzīvina, tā arī Dēls atdzīvina, kurus vēlas.</span> <span class="verse"><a name="22">22</a>Jo Tēvs netiesā nevienu, bet visu tiesu nodevis Dēlam,</span> <span class="verse"><a name="23">23</a>Lai visi tāpat godātu Dēlu, kā godā Tēvu. Kas Dēlu negodina, tas negodina Tēvu, kas Viņu sūtījis.</span> <span class="verse"><a name="24">24</a>Patiesi, patiesi es jums saku: Kas manus vārdus klausa un tic uz To, kas mani sūtījis, tam ir mūžīgā dzīvība; un viņš tiesā nenāk, bet no nāves pāriet dzīvībā.</span> <span class="verse"><a name="25">25</a>Patiesi, patiesi es jums saku, ka nāk stunda, un tā tagad ir, kad miroņi dzirdēs Dieva Dēla balsi, un tie, kas dzirdēs, dzīvos.</span> <span class="verse"><a name="26">26</a>Jo kā Tēvam ir dzīvība pašam sevī, tā Viņš arī Dēlam devis, lai Viņam būtu dzīvība pašam sevī.</span> <span class="verse"><a name="27">27</a>Un deva Viņam varu tiesāt, jo Viņš ir Cilvēka Dēls.</span> <span class="verse"><a name="28">28</a>Nebrīnieties par to, jo nāk stunda, kurā visi, kas atrodas kapos, dzirdēs Dieva balsi,</span> <span class="verse"><a name="29">29</a>Un izies tie, kas labu darījuši, uz augšāmcelšanos dzīvībai, bet tie, kas ļaunu darījuši, uz augšāmcelšanos tiesai.</span> <span class="verse"><a name="30">30</a>Es pats no sevis nekā nevaru darīt. Kā es dzirdu, tā es tiesāju; un mana tiesa ir taisnīga, jo es nemeklēju savu gribu, bet tā, kas mani sūtījis.</span> <span class="verse"><a name="31">31</a>Ja es pats dodu liecību par sevi, mana liecība nav patiesa.</span> <span class="verse"><a name="32">32</a>Ir Cits, kas liecina par mani; un es zinu, ka liecība, kādu Viņš par mani dod, ir patiesa.</span> <span class="verse"><a name="33">33</a>Jūs sūtījāt pie Jāņa; un viņš deva liecību patiesībai.</span> <span class="verse"><a name="34">34</a>Tomēr es nepieņemu liecību no cilvēka, bet saku šo, lai jūs tiktu pestīti.</span> <span class="verse"><a name="35">35</a>Viņš bija spīdeklis, kas deg un spīd, bet jūs gribējāt īsu laiku līksmoties viņa gaismā.</span> <span class="verse"><a name="36">36</a>Bet man ir lielāka liecība nekā Jāņa: jo darbi, ko Tēvs man deva, lai tos pabeidzu, šie paši darbi, ko es daru, dod liecību par mani, ka Tēvs mani sūtījis.</span> <span class="verse"><a name="37">37</a>Un Tēvs, kas mani sūtījis, pats deva liecību par mani. Bet jūs nekad Viņa balsi neesat dzirdējuši, nedz Viņa seju redzējuši.</span> <span class="verse"><a name="38">38</a>Un Viņa vārds jūsos nav palicējs, jo jūs neticat tam, ko Viņš sūtījis.</span> <span class="verse"><a name="39">39</a>Jūs pētāt Rakstus, jo jūs domājat, ka tajos ir mūžīgā dzīvība; un tie ir, kas liecina par mani.</span> <span class="verse"><a name="40">40</a>Bet jūs negribat nākt pie manis, lai iegūtu dzīvību.</span> <span class="verse"><a name="41">41</a>No cilvēkiem es godu nepieņemu.</span> <span class="verse"><a name="42">42</a>Bet es jūs pazīstu, ka Dieva mīlestības jūsos nav.</span> <span class="verse"><a name="43">43</a>Es atnācu sava Tēva vārdā, un jūs mani nepieņēmāt; ja atnāks cits savā vārdā, to jūs pieņemsiet.</span> <span class="verse"><a name="44">44</a>Kā jūs varat ticēt, cits no cita godu pieņemdami, bet nemeklējat godu, kas nāk no vienīgā Dieva.</span> <span class="verse"><a name="45">45</a>Nedomājiet, ka es jūs apsūdzēšu Tēvam. Ir kas jūs apsūdz - Mozus, uz ko jūs cerat.</span> <span class="verse"><a name="46">46</a>Jo, ja jūs ticētu Mozum, tad jūs ticētu arī man, jo par mani viņš rakstījis (1.Moz.3,15; 22,18; 5.Moz.18,15),</span> <span class="verse"><a name="47">47</a>Bet ja jūs neticat viņa rakstiem, kā jūs ticēsiet maniem vārdiem?</span> </p></div</div></div></body></html>