<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 15</strong></div><p><span class="verse"><a name="1">1</a>Es esmu īstais vīna koks, un mans Tēvs ir kopējs.</span> <span class="verse"><a name="2">2</a>Viņš nocērt no manis ikkatru zaru, kas nenes augļus, un ikkatru, kas nes augļus, tīra, lai tas vēl vairāk nestu augļus.</span> <span class="verse"><a name="3">3</a>Jūs jau esat tīri to vārdu dēļ, ko jums teicu.</span> <span class="verse"><a name="4">4</a>Palieciet manī, un es jūsos. Kā zars nevar nest augļus no sevis, ja nepaliek pie vīna koka, tā arī jūs ne, ja jūs nepaliksiet manī.</span> <span class="verse"><a name="5">5</a>Es esmu vīna koks, bet jūs zari. Kas paliek manī, un es viņā, tas nes daudz augļu, jo bez manis jūs nekā nespējat darīt.</span> <span class="verse"><a name="6">6</a>Ja kas manī nepaliek, to kā zaru izmet ārā; un tas sakalst, un to paņem un iemet ugunī, un tas sadeg.</span> <span class="verse"><a name="7">7</a>Ja jūs paliksiet manī, un mani vārdi paliks jūsos, tad, ko vien jūs vēlēsieties un lūgsiet, tas jums notiks.</span> <span class="verse"><a name="8">8</a>Ar to mans Tēvs tiek pagodināts, ja jūs nesat daudz augļu un kļūstat mani mācekļi.</span> <span class="verse"><a name="9">9</a>Kā Tēvs mani mīlējis, tā es jūs mīlu. Palieciet manā mīlestībā!</span> <span class="verse"><a name="10">10</a>Ja jūs manus baušļus pildīsiet, jūs paliksiet manā mīlestibā, tāpat kā es sava Tēva baušļus pildīju un palieku Viņa mīlestībā.</span> <span class="verse"><a name="11">11</a>To es jums sacīju, lai mans prieks paliktu jūsos un jūsu prieks būtu pilnīgs.</span> <span class="verse"><a name="12">12</a>Tas ir mans bauslis, lai jūs viens otru mīlētu, kā es jūs mīlēju.</span> <span class="verse"><a name="13">13</a>Nav nevienam lielākas mīlestības par to, ja kāds atdod savu dzīvību par saviem draugiem.</span> <span class="verse"><a name="14">14</a>Jūs esat mani draugi, ja jūs darīsiet to, ko es jums pavēlu.</span> <span class="verse"><a name="15">15</a>Es jūs vairs nesaucu par kalpiem, jo kalps nezina, ko viņa kungs dara; bet es jūs saucu par draugiem, jo visu, ko dzirdēju no sava Tēva, es jums pasludināju.</span> <span class="verse"><a name="16">16</a>Ne jūs mani izredzējāt, bet es jūs izredzēju un liku, lai jūs ietu un nestu augļus un lai jūsu augļi paliktu, jo visu, ko jūs no Tēva lūgsiet manā vārdā, to Viņš jums dos.</span> <span class="verse"><a name="17">17</a>Šo es jums pavēlu, lai jūs cits citu mīlētu.</span> <span class="verse"><a name="18">18</a>Ja pasaule jūs ienīst, ziniet, ka tā pirms jums mani ienīda.</span> <span class="verse"><a name="19">19</a>Ja jūs būtu no pasaules, pasaule savējos mīlētu. Bet tā kā jūs neesat no pasaules, bet es jūs no pasaules izredzēju, tad pasaule jūs ienīst.</span> <span class="verse"><a name="20">20</a>Atcerieties manus vārdus, ko es jums teicu: kalps nav lielāks par savu kungu. Ja viņi mani vajāja, tie vajās arī jūs. Ja viņi manus vārdus ievērojuši, tie pildīs arī jūsējos.</span> <span class="verse"><a name="21">21</a>Bet to visu viņi jums darīs mana vārda dēļ, tāpēc ka tie nepazīst to, kas mani sūtījis.</span> <span class="verse"><a name="22">22</a>Ja es nebūtu atnācis un viņiem to sacījis, tiem nebūtu grēka; bet tagad viņiem nav sava grēka attaisnojuma.</span> <span class="verse"><a name="23">23</a>Kas mani ienīst, ienīst arī manu Tēvu.</span> <span class="verse"><a name="24">24</a>Ja es viņiem nebūtu darījis darbus, kādus neviens cits nav darījis, tiem nebūtu grēka; bet tagad viņi tos redzēja un ienīda mani un manu Tēvu.</span> <span class="verse"><a name="25">25</a>Bet vārdiem jāizpildās, kas rakstīti viņu bauslībā: Viņi mani veltīgi ienīda.</span> <span class="verse"><a name="26">26</a>Bet kad atnāks Iepriecinātājs, ko es sūtīšu no Tēva, patiesības Gars, kas no Tēva iziet, Viņš dos jums liecību par mani.</span> <span class="verse"><a name="27">27</a>Un jūs dosiet liecību, tāpēc ka no sākuma esat pie manis.</span> </p></div</div></div></body></html>