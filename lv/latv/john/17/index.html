<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/john">John</a> &gt <strong>Chapter 17</strong></div><p><span class="verse"><a name="1">1</a>Tā runāja Jēzus un, acis pret debesīm pacēlis, sacīja: Tēvs, stunda ir pienākusi, pagodini savu Dēlu, lai Dēls pagodina Tevi!</span> <span class="verse"><a name="2">2</a>Tā kā Tu esi devis Viņam varu pār ikkatru miesu, lai visiem, ko Tu Viņam esi devis, dotu mūžīgo dzīvību.</span> <span class="verse"><a name="3">3</a>Bet šī ir mūžīgā dzīvība, lai viņi atzīst Tevi, vienīgo un patieso Dievu un Jēzu Kristu, ko Tu esi sūtījis.</span> <span class="verse"><a name="4">4</a>Es Tevi pagodināju virs zemes, pabeidzu darbu, ko Tu man uzdevi darīt.</span> <span class="verse"><a name="5">5</a>Bet tagad Tu, Tēvs, pagodini mani pie sevis paša ar to godu, kāds man bija pie Tevis, pirms pasaule kļuva.</span> <span class="verse"><a name="6">6</a>Es Tavu vārdu atklāju cilvēkiem, ko Tu man no pasaules devi. Viņi bija Tavi, un Tu devi tos man, un viņi turēja Tavus vārdus.</span> <span class="verse"><a name="7">7</a>Tagad viņi atzina, ka viss, ko Tu man devi, no Tevis ir,</span> <span class="verse"><a name="8">8</a>Jo vārdus, ko Tu man devi, es devu viņiem; un viņi tos pieņēma un patiesi atzina, ka es esmu izgājis no Tevis, un ticēja, ka Tu mani esi sūtījis.</span> <span class="verse"><a name="9">9</a>Es lūdzu par viņiem. Es nelūdzu par pasauli, bet par tiem, ko Tu man devi, jo viņi ir Tavi.</span> <span class="verse"><a name="10">10</a>Un viss mans ir Tavs, un Tavs ir mans, un es pagodinājos viņos.</span> <span class="verse"><a name="11">11</a>Es vairs neesmu pasaulē, bet viņi ir pasaulē, un es eju pie Tevis. Svētais Tēvs, pasargi savā vārdā viņus, kurus Tu man devi, lai viņi būtu vienoti kā mēs!</span> <span class="verse"><a name="12">12</a>Kad es biju ar viņiem, es tos sargāju tavā vārdā. Es sargāju tos, ko Tu man devi; un neviens no viņiem nepazuda, kā vien pazušanas dēls, lai Raksti piepildītos. (Ps.108)</span> <span class="verse"><a name="13">13</a>Bet tagad es eju pie Tevis un šo runāju pasaulē, lai viņos mans prieks būtu pilnīgs.</span> <span class="verse"><a name="14">14</a>Es viņiem devu Tavus vārdus; un pasaule tos ienīda, jo tie nav no pasaules, tāpat kā arī es neesmu no pasaules.</span> <span class="verse"><a name="15">15</a>Es nelūdzu, lai Tu viņus paņemtu no pasaules, bet lai Tu tos pasargātu no ļauna.</span> <span class="verse"><a name="16">16</a>Viņi nav no pasaules, tāpat kā es neesmu no pasaules.</span> <span class="verse"><a name="17">17</a>Svētī viņus patiesībā! Tavi vārdi ir patiesība.</span> <span class="verse"><a name="18">18</a>Kā Tu mani sūtīji pasaulē, tā arī es viņus sūtīju pasaulē.</span> <span class="verse"><a name="19">19</a>Viņu dēļ es uzupurēju sevi, lai arī viņi patiesībā būtu svētīti.</span> <span class="verse"><a name="20">20</a>Bet ne tikai par viņiem vien es lūdzu, bet arī par tiem, kas caur viņu vārdiem ticēs man.</span> <span class="verse"><a name="21">21</a>Lai visi būtu vienoti, kā Tu, Tēvs, manī un es Tevī; un lai viņi būtu mūsos vienoti; lai pasaule ticētu, ka Tu mani esi sūtījis.</span> <span class="verse"><a name="22">22</a>Un godību, ko Tu man devi, es devu viņiem, lai viņi būtu vienoti, kā arī mēs esam viens.</span> <span class="verse"><a name="23">23</a>Es viņos, un Tu manī; lai viņi būtu pilnīgi vienībā; un lai pasaule atzīst, ka Tu esi mani sūtījis un mīlējis tos, tāpat kā Tu mani esi mīlējis.</span> <span class="verse"><a name="24">24</a>Tēvs, es vēlos, lai arī tie, kurus Tu man devi, būtu ar mani tur, kur es, lai viņi redzētu manu godību, kādu Tu man devi, tāpēc ka mani mīlēji pirms pasaules radīšanas.</span> <span class="verse"><a name="25">25</a>Taisnīgais Tēvs, pasaule Tevi neatzina, bet es Tevi atzinu, un šie atzina, ka Tu mani esi sūtījis.</span> <span class="verse"><a name="26">26</a>Un es viņiem atklāju Tavu vārdu un atklāšu, lai mīlestība, ar kādu Tu mani mīlēji, būtu viņos, un es viņos.</span> </p></div</div></div></body></html>