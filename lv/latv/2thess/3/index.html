<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>Beidzot, brāļi, lūdziet Dievu par mums, lai Dieva vārds izplatītos un tiktu pagodināts, tāpat kā pie jums,</span> <span class="verse"><a name="2">2</a>Un lai mēs tiktu pasargāti no nekrietnajiem un ļaunajiem cilvēkiem, jo ne jau visi ir ticīgi!</span> <span class="verse"><a name="3">3</a>Bet Dievs ir uzticams. Viņš mūs stiprinās un sargās no ļauna.</span> <span class="verse"><a name="4">4</a>Kungā mēs paļaujamies uz jums, ka jūs darāt un darīsiet to, ko mēs pavēlam.</span> <span class="verse"><a name="5">5</a>Bet Kungs lai vada jūsu sirdis uz Dieva mīlestību un Kristus pacietību!</span> <span class="verse"><a name="6">6</a>Mēs jums, brāļi, aizrādām mūsu Kunga Jēzus Kristus vārdā, lai jūs norobežotos no katra brāļa, kas nekārtīgi dzīvo un neievēro mācību, ko tie no mums saņēmuši.</span> <span class="verse"><a name="7">7</a>Jo jūs paši zināt, kā jums jāseko mums, jo mēs, būdami pie jums, nebijām nekārtīgi!</span> <span class="verse"><a name="8">8</a>Un neviena maizi par velti neēdām, bet dienām un naktīm pūlējāmies un strādājām savu darbu, lai nevienu no jums neapgrūtinātu,</span> <span class="verse"><a name="9">9</a>Ne tāpēc, ka mums nebūtu tiesības uz to, bet lai mēs rādītu jums priekšzīmi, kurai jums jāseko.</span> <span class="verse"><a name="10">10</a>Jo arī tad, kad bijām pie jums, mēs jums aizrādījām, ka, ja kāds negrib strādāt, tas lai neēd.</span> <span class="verse"><a name="11">11</a>Jo mēs dzirdējām, ka daži starp jums dzīvo nekārtīgi, neko nestrādā, bet nododas nedarbiem.</span> <span class="verse"><a name="12">12</a>Bet tiem, kas tādi ir, mēs Kunga Jēzus Kristus vārdā pavēlam un pamudinām tos, lai viņi, mierīgi strādādami, ēstu savu maizi.</span> <span class="verse"><a name="13">13</a>Bet jūs, brāļi, nepiekūstiet, labu darīdami.</span> <span class="verse"><a name="14">14</a>Ja kāds mūsu rakstītam vārdam neklausa, to ievērojiet un nesaejieties ar viņu, lai tas tiktu apkaunots.</span> <span class="verse"><a name="15">15</a>Tomēr neuzskatiet to par ienaidnieku, bet pamāciet kā brāli!</span> <span class="verse"><a name="16">16</a>Pats miera Kungs lai dod jums mieru vienmēr un visur! Kungs lai ir ar jums visiem!</span> <span class="verse"><a name="17">17</a>Sveiciens ar manu, Pāvila, roku! Tāda zīme ir katrā vēstulē; tā es rakstu.</span> <span class="verse"><a name="18">18</a>Mūsu Kunga Jēzus Kristus žēlastība lai ir ar jums visiem! Amen.</span> </p></div</div></div></body></html>