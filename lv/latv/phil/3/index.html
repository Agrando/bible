<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/phil/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/phil">Philippians</a> &gt <strong>Chapter 3</strong></div><p><span class="verse"><a name="1">1</a>Bez tam, mani brāļi, priecājieties Kungā! To pašu jums rakstīt man nav apgrūtinājums, bet jums nepieciešams.</span> <span class="verse"><a name="2">2</a>Sargieties no suņiem, sargieties no ļaunajiem strādniekiem, sargieties no sagraizīšanas!</span> <span class="verse"><a name="3">3</a>Jo apgraizīšana esam mēs, kas garā kalpojam Dievam un dižojamies Jēzū Kristū, un nepaļaujamies uz miesu,</span> <span class="verse"><a name="4">4</a>Lai gan es varētu uzticēties arī miesai, es to varētu vēl vairāk:</span> <span class="verse"><a name="5">5</a>Astotajā dienā esmu apgraizīts, esmu no Izraēļa tautas, no Benjamīna cilts, ebrejs no ebrejiem, pēc likuma farizejs,</span> <span class="verse"><a name="6">6</a>Savā tieksmē Dieva Baznīcas vajātājs un tās taisnības, kas balstās uz bauslību, nevainojams pildītājs.</span> <span class="verse"><a name="7">7</a>Bet kas man bija ieguvums, to es Kristus dēļ uzskatu par zaudējumu.</span> <span class="verse"><a name="8">8</a>Tiešām, es uzskatu par zaudējumu visu sava Kunga Jēzus Kristus pazīšanas dēļ, kas visu pārspēj; tās dēļ es visu esmu zaudējis un uzskatu par mēsliem, lai Kristu iegūtu</span> <span class="verse"><a name="9">9</a>Un atrastos Viņā ne savas taisnības dēļ, kas izriet no bauslības, bet tās dēļ, kas izriet no ticības uz Jēzu Kristu. Tā, taisnība, pamatota ticībā, nāk no Dieva.</span> <span class="verse"><a name="10">10</a>Lai atzītu Viņu un Viņa augšāmcelšanās spēku, un Viņa ciešanu sadraudzību, es gribu būt līdzīgs Viņam nāvē,</span> <span class="verse"><a name="11">11</a>Lai sasniegtu augšāmcelšanos no miroņiem;</span> <span class="verse"><a name="12">12</a>Ne tāpēc, ka es jau to būtu saņēmis vai būtu pilnīgs, bet es tiecos, lai to satvertu tā, kā arī mani satvēris Jēzus Kristus.</span> <span class="verse"><a name="13">13</a>Brāļi, es nedomāju, ka es to būtu satvēris, bet vienu gan: aizmirsdams to, kas aiz manis, es tiecos pēc tā, kas priekšā,</span> <span class="verse"><a name="14">14</a>Es steidzos pretim mērķim  Dieva augstā aicinājuma godalgai Kristū Jēzū.</span> <span class="verse"><a name="15">15</a>Visi, kas esam pilnīgi, domāsim tā, bet ja jūs būtu citādās domās, tad Dievs jums arī šo atklās.</span> <span class="verse"><a name="16">16</a>Tāpēc, ko esam sasnieguši, pie tā virziena turēsimies, lai mēs būtu vienprātīgi.</span> <span class="verse"><a name="17">17</a>Brāļi, sekojiet manai priekšzīmei un vērojiet tos, kas pēc mūsu parauga dzīvo!</span> <span class="verse"><a name="18">18</a>Jo daudzi, par kuriem es jums bieži sacīju (bet tagad saku raudādams), dzīvo tā kā Kristus krusta ienaidnieki.</span> <span class="verse"><a name="19">19</a>Viņu gals ir pazušana, to dievs ir viņu vēders, un kauns ir viņu gods; tie tiecas pēc pasaulīgā,</span> <span class="verse"><a name="20">20</a>Bet mēs dzīvojam debesīm, no kurienes arī gaidām Pestītāju, mūsu Kungu Jēzu Kristu.</span> <span class="verse"><a name="21">21</a>Viņš pārveidos mūsu pazemības miesu, pieskaņodams to savai godības miesai, ar spēku, kurā Viņš spēj pakārtot sev visu.</span> </p></div</div></div></body></html>