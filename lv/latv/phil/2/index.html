<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/phil">Philippians</a> &gt <strong>Chapter 2</strong></div><p><span class="verse"><a name="1">1</a>Ja ir kāds iepriecinājums Kristū, ja kāds mīlestības mierinājums, ja kāda gara sadraudzība, ja ir kāda sirsnīga līdzjūtība,</span> <span class="verse"><a name="2">2</a>Tad piepildiet manu prieku, būdami vienprātīgi, vienoti mīlestībā, vienoti domās un nodomos!</span> <span class="verse"><a name="3">3</a>Nedariet neko ķildas vai tukša goda dēļ, bet pazemībā viens otru uzskatiet augstāku par sevi!</span> <span class="verse"><a name="4">4</a>Nerūpējieties tikai par to, kas ir savs, bet arī par to, kas ir cita!</span> <span class="verse"><a name="5">5</a>Esiet tādā pārliecībā kā Jēzus Kristus,</span> <span class="verse"><a name="6">6</a>Kas, Dieva veidā būdams, neuzskatīja par laupījumu līdzināties Dievam.</span> <span class="verse"><a name="7">7</a>Bet Viņš atteicās no sevis, pieņemdams kalpa veidu. Kļūdams cilvēkiem līdzīgs, Viņš ārīgi izskatījās kā cilvēks.</span> <span class="verse"><a name="8">8</a>Viņš pazemojās, kļūdams paklausīgs līdz nāvei, līdz pat krusta nāvei.</span> <span class="verse"><a name="9">9</a>Tāpēc arī Dievs Viņu paaugstinājis un devis Viņam vārdu pār visiem vārdiem,</span> <span class="verse"><a name="10">10</a>Lai Jēzus vārdā ceļos kristu visi, kas debesīs, virs zemes un pazemē,</span> <span class="verse"><a name="11">11</a>Un lai katra mēle apliecinātu, ka Kungs Jēzus Kristus ir Dieva Tēva godībā.</span> <span class="verse"><a name="12">12</a>Tāpēc, mani vismīļie, (kā jūs vienmēr bijāt paklausīgi) strādājiet savas pestīšanas labā bailēs un drebēšanā ne tikai manā klātbūtnē, bet vēl vairāk manā prombūtnē!</span> <span class="verse"><a name="13">13</a>Jo Dievs ir Tas, kas jūsos rada gribu un izpildīšanu pēc savas labpatikas.</span> <span class="verse"><a name="14">14</a>Dariet visu bez kurnēšanas un bez kavēšanās.</span> <span class="verse"><a name="15">15</a>Lai jūs būtu bez pārmetumiem un patiesi Dieva bērni, nevainojami ļaunas un samaitātas tautas vidū; starp tiem mirdziet kā spīdekļi pasaulē!</span> <span class="verse"><a name="16">16</a>Turiet dzīvības vārdu manam godam Kristus dienā, jo ne velti es skrēju, ne velti strādāju.</span> <span class="verse"><a name="17">17</a>Bet ja es tieku upurēts upurim un jūsu ticības kalpošanai, tad es priecājos un priecāšos kopā ar jums visiem.</span> <span class="verse"><a name="18">18</a>Tāpat arī jūs priecājieties, priecādamies līdz ar mani!</span> <span class="verse"><a name="19">19</a>Bet Kungā Jēzū es ceru drīz sūtīt pie jums Timoteju, lai, uzzinājis, kā jums klājas, es būtu apmierināts.</span> <span class="verse"><a name="20">20</a>Jo man nav neviena tik vienprātīga, kas rūpētos sirsnīgā līdzdalībā par jums.</span> <span class="verse"><a name="21">21</a>Jo visi meklē savu, bet ne Jēzus Kristus labumu.</span> <span class="verse"><a name="22">22</a>Bet viņa uzticamību pazīstiet no tā, ka viņš kopā ar mani kalpojis evaņģēlijam kā dēls tēvam.</span> <span class="verse"><a name="23">23</a>Tāpēc es ceru sūtīt viņu pie jums, tiklīdz pārskatāms būs mans stāvoklis.</span> <span class="verse"><a name="24">24</a>Bet es paļaujos uz Kungu, ka arī pats drīz pie jums aiziešu.</span> <span class="verse"><a name="25">25</a>Tomēr man šķita nepieciešami sūtīt pie jums Epafrodītu, manu brāli un līdzstrādnieku, un cīņas biedru, bet jūsu sūtni un palīgu manā trūkumā,</span> <span class="verse"><a name="26">26</a>Tāpēc ka viņš ļoti ilgojās pēc jums visiem un bija nobēdājies par to, ka jūs dzirdējuši par viņa slimību.</span> <span class="verse"><a name="27">27</a>Viņš tiešām bija līdz nāvei slims; bet Dievs apžēloja viņu, un ne vien viņu, bet arī mani, lai man nebūtu bēdas uz bēdām.</span> <span class="verse"><a name="28">28</a>Tāpēc jo steidzīgāk es viņu sūtīju, lai jūs, viņu redzēdami, priecātos un man nebūtu rūpju.</span> <span class="verse"><a name="29">29</a>Tātad uzņemiet viņu visā priekā Kunga vārdā un turiet viņu godā,</span> <span class="verse"><a name="30">30</a>Jo Kristus darba dēļ viņš nonāca tuvu nāvei, likdams savu dzīvību ķīlā, lai aizpildītu to, kas iztrūka no jūsu puses kalpošanā manā labā.</span> </p></div</div></div></body></html>