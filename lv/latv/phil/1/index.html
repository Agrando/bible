<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/phil">Philippians</a> &gt <strong>Chapter 1</strong></div><p><span class="verse"><a name="1">1</a>Pāvils un Timotejs, Jēzus Kristus kalpi, visiem Jēzus Kristus svētajiem, kas dzīvo Filipos, arī bīskapiem un diakoniem.</span> <span class="verse"><a name="2">2</a>Lai jums žēlastība un miers no Dieva, mūsu Tēva, un Kunga Jēzus Kristus!</span> <span class="verse"><a name="3">3</a>Es pateicos savam Dievam, kad vien jūs pieminu,</span> <span class="verse"><a name="4">4</a>Vienmēr visās savās lūgšanās par jums visiem ar prieku aizlūgdams,</span> <span class="verse"><a name="5">5</a>Par jūsu līdzdalību Kristus evaņģēlijā no pirmās dienas līdz šim laikam.</span> <span class="verse"><a name="6">6</a>Es esmu stipri pārliecināts par to, ka Tas, kas jūsos labo darbu iesācis, to arī pabeigs līdz Jēzus Kristus dienai.</span> <span class="verse"><a name="7">7</a>Tas ir taisnīgi, ka es par jums visiem domāju, jo jūs esat līdzdalībnieki manā priekā, manās važās, evaņģēlija aizstāvēšanā un nostiprināšanā.</span> <span class="verse"><a name="8">8</a>Jo Dievs ir mans liecinieks, ka es ilgojos pēc jums visiem Jēzus Kristus mīlestībā.</span> <span class="verse"><a name="9">9</a>Un par to es lūdzu Dievu, lai jūsu mīlestība vairāk un vairāk pieaugtu zināšanā un visādā izpratnē,</span> <span class="verse"><a name="10">10</a>Lai jūs izšķirtos par labāko, ka jūs Kristus dienā būtu tīri un nevainojami,</span> <span class="verse"><a name="11">11</a>Caur Jēzu Kristu pilni taisnības augļu Dieva godam un slavai.</span> <span class="verse"><a name="12">12</a>Bet es gribu, brāļi, lai jūs zinātu, ka mani tagadējie apstākļi vairāk sekmējuši evaņģēliju,</span> <span class="verse"><a name="13">13</a>Jo manas važas Kristū ir kļuvušas zināmas visai sardzei un visiem citiem;</span> <span class="verse"><a name="14">14</a>Un daudzi brāļi Kungā, iedvesmoti no manām važām, arvien sekmīgāk uzdrošinās bezbailīgi sludināt Dieva vārdu.</span> <span class="verse"><a name="15">15</a>Daži gan sludina Kristu naida un strīda dēļ, bet citi no labas gribas;</span> <span class="verse"><a name="16">16</a>Daži aiz mīlestības, zinādami, ka esmu iecelts evaņģēlija aizstāvēšanai;</span> <span class="verse"><a name="17">17</a>Bet kas sludina Kristu ķildošanās un ne labā nolūkā, tiem prātā manām važām pievienot vēl bēdas.</span> <span class="verse"><a name="18">18</a>Bet kas par to? Vai ar izlikšanos, vai patiesībā, kad tik Kristus visādos veidos tiek sludināts! Par to es priecājos un arī turpmāk priecāšos.</span> <span class="verse"><a name="19">19</a>Jo es zinu, ka tas, pateicoties jūsu lūgšanai un Jēzus Kristus gara atbalstam, noderēs man pestīšanai.</span> <span class="verse"><a name="20">20</a>Es gaidu un ceru, ka es nekad kaunā nepalikšu, bet visā paļāvībā kā vienmēr, ta arī tagad Kristus tiks pagodināts manā miesā, vai nu man dzīvojot, vai mirstot.</span> <span class="verse"><a name="21">21</a>Jo Kristus ir mana dzīve, bet nāve ieguvums.</span> <span class="verse"><a name="22">22</a>Bet ja dzīvošana miesā nes manam darbam augļus, tad es nezinu, ko lai izvēlos?</span> <span class="verse"><a name="23">23</a>Es tieku bīdīts no divām pusēm; es kāroju atraisīties un būt kopā ar Kristu, tas būtu tas vislabākais,</span> <span class="verse"><a name="24">24</a>Bet jūsu dēļ nepieciešams palikt vēl miesā,</span> <span class="verse"><a name="25">25</a>Un to es visā paļāvībā zinu, ka es palikšu pie jums visiem jūsu ticības un prieka sekmēšanai,</span> <span class="verse"><a name="26">26</a>Lai jūsu līksmība Jēzus Kristus vārdā būtu jo lielāka manis dēļ, kad es atkal aiziešu pie jums.</span> <span class="verse"><a name="27">27</a>Tikai dzīvojiet Kristus evaņģēlija cienīgi, lai es, pie jums aizgājis, redzētu vai atkal prombūtnē dzirdētu par jums, ka jūs esat vienā garā un vienprātīgi strādājat evaņģēlija ticības labā. (Ef 4,1; Kol 1,10; 1 Tes 2,12)</span> <span class="verse"><a name="28">28</a>Un nekad nebīstieties no pretiniekiem, jo tas viņiem ir pazudināšanas, bet jums pestīšanas cēlonis, un tas no Dieva.</span> <span class="verse"><a name="29">29</a>Jo tas jums dots: nevien uz Kristu ticēt, bet arī par Viņu ciest.</span> <span class="verse"><a name="30">30</a>Tā pati cīņa, kādu pie manis redzējāt un tagad par mani dzirdat, arī jums jāizcīna.</span> </p></div</div></div></body></html>