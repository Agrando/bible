<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Bērni, klausiet saviem vecākiem Kunga vārdā, jo tas ir taisnīgi!</span> <span class="verse"><a name="2">2</a>Godā savu tēvu un savu māti, tas ir pirmais bauslis ar apsolījumu:</span> <span class="verse"><a name="3">3</a>Lai tev klātos un tu ilgi dzīvotu virs zemes.</span> <span class="verse"><a name="4">4</a>Arī jūs, tēvi, nekaitiniet savus bērnus, bet audziniet viņus Kunga kārtībā un mācībā!</span> <span class="verse"><a name="5">5</a>Kalpi, savā sirds vienkāršībā paklausiet laicīgajiem kungiem bijībā un bailēs, tāpat kā Kristum!</span> <span class="verse"><a name="6">6</a>Nekalpojiet tikai acu priekšā, it kā cilvēkiem izpatikdami, bet kā Kristus kalpi, kas no sirds izpilda Dieva prātu!</span> <span class="verse"><a name="7">7</a>Kalpojiet labprātīgi tā, kā Kungam, bet ne cilvēkiem,</span> <span class="verse"><a name="8">8</a>Zinādami, ka izkviens, kas ko labu darījis, to saņems no Kunga, vai viņš būtu vergs, vai brīvais.</span> <span class="verse"><a name="9">9</a>Arī jūs, kungi, dariet to pašu viņiem! Atmetiet draudus, zinādami, ka viņu un jūsu Kungs ir debesīs, un Viņš neievēro personu stāvokli.</span> <span class="verse"><a name="10">10</a>Beidzot, brāļi, esiet stipri Kungā un viņa varenības spēkā!</span> <span class="verse"><a name="11">11</a>Tērpieties Dieva bruņās, lai jūs varētu pretī stāties velna viltībām!</span> <span class="verse"><a name="12">12</a>Jo ne pret miesu un asinīm mums jācīnās, bet pret valdībām un varām, šīs tumsības pasaules valdniekiem, pret ļaunajiem gariem zem debess.</span> <span class="verse"><a name="13">13</a>Tāpēc tveriet Dieva bruņas, lai jūs ļaunajā dienā spētu pretoties un pastāvēt visā pilnībā!</span> <span class="verse"><a name="14">14</a>Tātad stāviet, apjozuši savus gurnus patiesībā, tērpušies taisnības bruņās,</span> <span class="verse"><a name="15">15</a>Un kājas apāvuši miera evaņģēlija sludināšanai!</span> <span class="verse"><a name="16">16</a>Pie visa tā tveriet ticības vairogu, ar kuru jūs spēsiet apdzēst visas ļaunā ugunīgās bultas!</span> <span class="verse"><a name="17">17</a>Ņemiet arī pestīšanas bruņu cepuri un gara zobenu (tas ir, Dieva vārdu)</span> <span class="verse"><a name="18">18</a>Un garā lūdziet Dievu katrā laikā, visādi Viņu pielūdzot un piesaucot! Bez tam esiet modri un visā neatlaidībā aizlūdziet par visiem svētajiem,</span> <span class="verse"><a name="19">19</a>Arī par mani, lai man tiktu doti vārdi, kad atdarīsies mana mute, un es drošsirdīgi sludinātu evaņģēlija noslēpumu!</span> <span class="verse"><a name="20">20</a>Tā labad es pildu savu sūtību važās, lai tanī rastu drosmi tā runāt, kā man tas pienākas.</span> <span class="verse"><a name="21">21</a>Bet lai arī jūs zinātu, kā man klājas un ko es daru, tad par to visu jums pastāstīs Tihiks, mīļais brālis un uzticamais kalps Kungā.</span> <span class="verse"><a name="22">22</a>Es tāpēc sūtīju viņu pie jums, lai jums būtu ziņas par mūsu stāvokli un lai iepriecinātu jūsu sirdis.</span> <span class="verse"><a name="23">23</a>Miers lai ir brāļiem un mīlestība līdz ar ticību no Dieva Tēva un Kunga Jēzus Kristus!</span> <span class="verse"><a name="24">24</a>Žēlastība ar visiem, kas mīl mūsu Kungu Jēzu Viņa neiznīcībā. Amen.</span> </p></div</div></div></body></html>