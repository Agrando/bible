<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Sekojiet Dievam kā mīļi bērni!</span> <span class="verse"><a name="2">2</a>Un dzīvojiet mīlestībā, kā arī Kristus mūs mīlējis un mūsu dēļ sevi atdevis Dievam par dāvanu un upuri jaukai smaržai.</span> <span class="verse"><a name="3">3</a>Bet netiklība un visāda veida nekrietnība vai mantkārība lai pat netiek pieminētas starp jums, kā tas pieklājas svētajiem!</span> <span class="verse"><a name="4">4</a>Arī bezkaunība, muļķīgas un tukšas runas, kas nepiedienas, bet vairāk pateicības.</span> <span class="verse"><a name="5">5</a>Jo tas jums jāzina un jāsaprot, ka nevienam izvirtulim vai nešķīstam, vai mantrausim, jo tā ir kalpošana elkiem, nav mantojuma Kristus un Dieva valstībā.</span> <span class="verse"><a name="6">6</a>Neviens lai jūs nepieviļ tukšiem vārdiem, jo to dēļ Dieva dusmas nāk pār netaisnības bērniem.</span> <span class="verse"><a name="7">7</a>Nekļūstiet par viņu līdzdalībniekiem!</span> <span class="verse"><a name="8">8</a>Jo reiz jūs bijāt tumsa, bet tagad gaisma Kungā. Dzīvojiet kā gaismas bērni!</span> <span class="verse"><a name="9">9</a>Gaismas augļi ir labums un taisnība, un patiesība.</span> <span class="verse"><a name="10">10</a>Pārbaudiet, kas Dievam patīk!</span> <span class="verse"><a name="11">11</a>Nepiedalieties neauglīgajos tumsības darbos, bet labāk nopeliet tos!</span> <span class="verse"><a name="12">12</a>Jo ko viņi slepenībā dara, par to pat kauns runāt.</span> <span class="verse"><a name="13">13</a>Visu, kas peļams, gaisma atklās, bet viss, kas gaismā celts, ir gaisma.</span> <span class="verse"><a name="14">14</a>Tāpēc tiek sacīts: Uzmosties, kas guli un celies augšām no miroņiem, un Kristus tevi apgaismos.</span> <span class="verse"><a name="15">15</a>Tāpēc, brāļi, pielūkojiet, ka jūs apdomīgi dzīvotu, - nevis kā negudri,</span> <span class="verse"><a name="16">16</a>Bet kā gudri! Izmantojiet laiku, jo šīs dienas ir ļaunas!</span> <span class="verse"><a name="17">17</a>Nekļūstiet neprātīgi, bet izprotiet Dieva gribu!</span> <span class="verse"><a name="18">18</a>Neapreibinieties ar vīnu, jo tanī slēpjas izvirtība, bet pildiet sevi ar Svēto Garu!</span> <span class="verse"><a name="19">19</a>Dziedādami un gavilēdami skandiniet savās sirdīs Kungam psalmus un slavas dziesmas, un garīgās dziesmas,</span> <span class="verse"><a name="20">20</a>Pateikdamies vienmēr par visu Dievam un Tēvam mūsu Kunga Jēzus Kristus vārdā!</span> <span class="verse"><a name="21">21</a>Kristus bijībā esiet viens otram padevīgi!</span> <span class="verse"><a name="22">22</a>Sievas lai ir paklausīgas saviem vīriem kā Kungam,</span> <span class="verse"><a name="23">23</a>Jo vīrs ir sievas galva, tāpat kā Kristus - Baznīcas galva, būdams savas miesas Pestītājs.</span> <span class="verse"><a name="24">24</a>Bet kā Baznīca Kristum, tā sievas visā padotas saviem vīriem.</span> <span class="verse"><a name="25">25</a>Vīri, mīliet savas sievas, tāpat kā arī Kristus mīlējis Baznīcu un sevi atdevis par viņu.</span> <span class="verse"><a name="26">26</a>Lai viņu darītu svētu, šķīstot to ūdens kristībā un dzīvības vārdiem.</span> <span class="verse"><a name="27">27</a>Sagatavodams sev krāšņu Baznīcu, kurai nav ne traipa, ne grumbas, ne cita kā tamlīdzīga, bet lai tā būtu svēta un bez vainas.</span> <span class="verse"><a name="28">28</a>Tā arī vīriem jāmīl savas sievas kā sava miesa. Kas savu sievu mīl, tas mīl pats sevi,</span> <span class="verse"><a name="29">29</a>Jo neviens vēl nekad nav ienīdis savu miesu, bet to kopj un saudzē tāpat kā Kristus - Baznīcu.</span> <span class="verse"><a name="30">30</a>Jo mēs esam Viņa miesas locekļi: no Viņa miesas un no Viņa kauliem.</span> <span class="verse"><a name="31">31</a>Tāpēc cilvēks atstās tēvu un savu māti un pievienosies savai sievai, un abi būs viena miesa.</span> <span class="verse"><a name="32">32</a>Šis noslēpums ir liels, bet es saku: Kristū un Baznīcā.</span> <span class="verse"><a name="33">33</a>Tiešām, arī katram no jums jāmīl sava sieva, tāpat kā mīl pats sevi, bet sieva lai jūt bijību pret savu vīru!</span> </p></div</div></div></body></html>