<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Arī jūs bijāt miruši savos noziegumos un grēkos,</span> <span class="verse"><a name="2">2</a>Kuros kādreiz dzīvojāt, pakļāvušies šīs pasaules laikmetam, pakļauti gaisa valsts valdniekam, garam, kas vēl tagad darbojas nepaklausības bērnos.</span> <span class="verse"><a name="3">3</a>Arī mēs visi kopā ar viņiem reiz dzīvojām savās miesas kārībās, izpildīdami miesas un iedomu iegribas. Savā dabā mēs bijām dusmības bērni, tāpat kā pārējie.</span> <span class="verse"><a name="4">4</a>Bet Dievs, bagāts būdams savā žēlastībā, savas lielās mīlestības dēļ, ar kuru Viņš mūs mīlējis.</span> <span class="verse"><a name="5">5</a>Kristū atdzīvināja mūs, kas bijām miruši savos grēkos. Viņš savā žēlastībā jūs glāba.</span> <span class="verse"><a name="6">6</a>Un Viņš mūs Jēzū Kristū līdzuzmodināja un līdznovietoja debesīs.</span> <span class="verse"><a name="7">7</a>Lai labsirdībā nākošajos laikos parādītu mums savas žēlastības pārpilno bagātību Kristū Jēzū.</span> <span class="verse"><a name="8">8</a>Jo žēlastībā jūs esat pestīti ticībā, un tas nav no jums, tā ir Dieva dāvana;</span> <span class="verse"><a name="9">9</a>Ne darbu dēļ, lai neviens nelielītos.</span> <span class="verse"><a name="10">10</a>Jo mēs esam Viņa radība, Kristū Jēzū radīti labajiem darbiem, ko Dievs sagatavojis, lai mēs tanīs dzīvotu.</span> <span class="verse"><a name="11">11</a>Tāpēc pieminiet, ka jūs, kas agrāk bijāt pēc miesas pagāni, tā saucamie rokām miesīgi apgraizītie sauca par neapgraizītajiem,</span> <span class="verse"><a name="12">12</a>Jo jūs tanī laikā bijāt bez Kristus, šķirti no Izraēļa kopības, sveši apsolījumu derībai, bez cerības un bez Dieva šinī pasaulē.</span> <span class="verse"><a name="13">13</a>Bet Kristū Jēzū jūs, kas citkārt bijāt tālu, tagad, pateicoties Kristus asinīm, kļuvāt tuvi.</span> <span class="verse"><a name="14">14</a>Jo mūsu miers ir Viņš, kas abus savienoja vienā, un ar savu miesu iznīcināja ienaidnieku, kas kā starpsiena mūs šķīra.</span> <span class="verse"><a name="15">15</a>Viņš nodibināja mieru, atceldams likumu ar saviem priekšrakstiem un nosacījumiem, pārveidodams sevī divus vienā jaunā cilvēkā.</span> <span class="verse"><a name="16">16</a>Viņš caur krustu abus vienā miesā izlīdzināja ar Dievu, nonāvēdams ienaidu pats sevī.</span> <span class="verse"><a name="17">17</a>Un Viņš atnācis pasludināja mieru jums, kas bijāt tālu, un mieru tiem, kas tuvu.</span> <span class="verse"><a name="18">18</a>Jo caur Viņu mums abiem dota pieeja pie Tēva vienā Garā.</span> <span class="verse"><a name="19">19</a>Tātad jūs vairs neesat svešinieki un ienācēji, bet esat svēto līdzpilsoņi un Dieva saimes locekļi,</span> <span class="verse"><a name="20">20</a>Kas uzcelti uz apustuļu un praviešu pamata, bet galvenais stūrakmens ir Kristus Jēzus.</span> <span class="verse"><a name="21">21</a>Katra uz Viņa celtā celtne izaug par svētu templi Kungā.</span> <span class="verse"><a name="22">22</a>Viņā arī jūs Garā tiekat uzcelti par Dieva mājokli.</span> </p></div</div></div></body></html>