<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Bet tu, mans dēls, stiprinies Kristus Jēzus žēlastībā!</span> <span class="verse"><a name="2">2</a>Un ko tu daudzu liecinieku klātbūtnē no manis dzirdēji, to nodod uzticamajiem cilvēkiem, kas būtu spējīgi arī citus mācīt!</span> <span class="verse"><a name="3">3</a>Strādā kā labs Jēzus Kristus kareivis!</span> <span class="verse"><a name="4">4</a>Neviens Dieva kareivis neiesaista sevi pasaulīgās darīšanās, lai izpatiktu tam, kam saistījies ar pienākumu.</span> <span class="verse"><a name="5">5</a>Un ja arī sacīkstēs cīnās, viņš laurus saņem tad, ja likumīgi cīnījies.</span> <span class="verse"><a name="6">6</a>Zemkopim, kas strādā, pirmajam jāsaņem sava daļa no augļiem.</span> <span class="verse"><a name="7">7</a>Saproti, ko es tev saku: Kungs dos tev saprašanu visās lietās.</span> <span class="verse"><a name="8">8</a>Atminies, ka Kungs Jēzus Kristus, kas cēlies no Dāvida cilts, ir uzcēlies no miroņiem saskaņā ar manu evaņģēliju;</span> <span class="verse"><a name="9">9</a>Tā labad es strādāju līdz pat važām it kā ļaundaris; bet Dieva vārds nav saistīts.</span> <span class="verse"><a name="10">10</a>Tāpēc es visu paciešu izredzēto dēļ, lai arī viņi sasniegtu pestīšanu, kas ir Kristū Jēzū, kopā ar debesu godību.</span> <span class="verse"><a name="11">11</a>Tie ir patiesi vārdi: Ja mēs kopā ar Viņu miruši, tad mēs kopā ar Viņu dzīvosim.</span> <span class="verse"><a name="12">12</a>Ja mēs pacietīsim, tad kopā ar Viņu valdīsim; ja noliegsim, tad arī Viņš mūs noliegs.</span> <span class="verse"><a name="13">13</a>Ja mēs neuzticīgi, Viņš paliek uzticīgs, jo Viņš nevar pats sevi noliegt.</span> <span class="verse"><a name="14">14</a>To atgādini, liecinādams Dieva priekšā! Neielaidies strīdos, jo tas nekalpo labumam, bet gan sabojā klausītājus!</span> <span class="verse"><a name="15">15</a>Rūpīgi centies parādīties Dievam, ka tu esi uzticams strādnieks, kam bailes ir svešas un kas pareizi māca patiesības vārdus!</span> <span class="verse"><a name="16">16</a>Bet izvairies no nederīgām un tukšām runām, jo tās daudz kalpo bezdievībai,</span> <span class="verse"><a name="17">17</a>Un viņu runa izplatās kā vēzis. Tādi ir Himenejs un Filēts,</span> <span class="verse"><a name="18">18</a>Kas atkrituši no patiesības, sacīdami, ka augšāmcelšanās jau esot notikusi, un tā sagrozot dažos ticību.</span> <span class="verse"><a name="19">19</a>Bet stiprais Dieva pamats pastāv, kam šāds zīmogs: Kungs pazīst savējos; un: ikkatrs, kas piesauc Kunga vārdu, lai atturas no netaisnības!</span> <span class="verse"><a name="20">20</a>Bet lielajā namā ir ne tikai zelta un sudraba trauki, bet arī koka un māla: daži godam, daži negodam.</span> <span class="verse"><a name="21">21</a>Un tātad, kas būs tīrs no viņiem, tas būs godam svētīts un Kungam derīgs trauks, sagatavots katram labam darbam.</span> <span class="verse"><a name="22">22</a>Bēdz no jaunekļu kārībām, bet centies pēc taisnības, ticības, cerības, mīlestības un miera ar tiem, kas Kungu piesauc skaidrā sirdī!</span> <span class="verse"><a name="23">23</a>Izvairies no neprātīgām un aplamām prātošanām, zinādams, ka tās izraisa strīdus.</span> <span class="verse"><a name="24">24</a>Bet Kunga kalpam nepieklājas strīdēties; viņam jābūt lēnprātīgam pret visiem, mācīt spējīgam, pacietīgam,</span> <span class="verse"><a name="25">25</a>Tādam, kas laipni pamāca tos, kas pretojas patiesībai; varbūt Dievs dos tiem atgriezties, lai pazītu patiesību,</span> <span class="verse"><a name="26">26</a>Lai atjēgtos no velna valgiem, kas tos pēc sava prāta turēja gūstā.</span> </p></div</div></div></body></html>