<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Pāvils, ar Dieva gribu Jēzus Kristus apustulis saskaņā ar dzīvības apsolījumu, kas ir Kristū Jēzū,</span> <span class="verse"><a name="2">2</a>Savam vismīļajam dēlam Timotejam: žēlastība, žēlsirdība un miers no Dieva Tēva un mūsu Kunga Kristus Jēzus!</span> <span class="verse"><a name="3">3</a>Es pateicos Dievam, kam, tāpat kā mani vectēvi, kalpoju skaidrā sirdsapziņā, ka es nemitīgi tevi pieminu savās lūgšanās dienu un nakti.</span> <span class="verse"><a name="4">4</a>Atminēdamies tavas asaras, es ilgojos tevi redzēt, lai es kļūtu pilns prieka.</span> <span class="verse"><a name="5">5</a>Es atceros tavu neliekuļoto ticību, kas agrāk piemita tavai vecmāmuļai Loidai un tavai mātei Eunikai, un es esmu pārliecināts, ka arī tev.</span> <span class="verse"><a name="6">6</a>Šī iemesla dēļ es tev atgādinu atdzīvināt Dieva žēlastību, kas ar manu roku uzlikšanu ir tevī.</span> <span class="verse"><a name="7">7</a>Jo Dievs mums nav devis bailīguma, bet gan spēka un mīlestības, un godprātības garu.</span> <span class="verse"><a name="8">8</a>Tāpēc nekautrējies no mūsu Kunga liecības, nedz no manis, Viņa gūstekņa, bet Dieva spēkā līdzdarbojies evaņģēlijā!</span> <span class="verse"><a name="9">9</a>Viņš mūs izglāba un ar svētu aicinājumu aicināja ne mūsu nopelnu dēļ, bet saskaņā ar savu nodomu un žēlastību, kas mums dota Kristū Jēzū pirms mūžīgiem laikiem,</span> <span class="verse"><a name="10">10</a>Bet tagad tā kļuvusi redzama, parādoties mūsu Pestītājam Jēzum Kristum, kas uzvarēja nāvi, bet evaņģēlijā apgaismoja dzīvību un neiznīcību.</span> <span class="verse"><a name="11">11</a>Tādēļ esmu iecelts sludinātājs, apustulis un tautu mācītājs.</span> <span class="verse"><a name="12">12</a>Šī iemesla dēļ es arī tā ciešu, bet es nekaunos, jo es zinu, uz ko esmu ticējis, un es esmu pārliecināts, ka Viņam ir vara man uzticēto uzglabāt līdz tai dienai.</span> <span class="verse"><a name="13">13</a>Veselīgās mācības paraugu, ko dzirdēji no manis, turi ticībā un mīlestībā Kristū Jēzū!</span> <span class="verse"><a name="14">14</a>Sargi tev uzticēto labo mantu Svētā Gara spēkā, kas mūsos mājo!</span> <span class="verse"><a name="15">15</a>Tu zini to, ka visi, kas dzīvo Āzijā, no manis ir novērsušies, starp tiem Figels un Hermogens.</span> <span class="verse"><a name="16">16</a>Kungs lai parāda žēlsirdību Onezifora namam, jo viņš bieži mani atspirdzināja un nekaunējās manu važu,</span> <span class="verse"><a name="17">17</a>Bet viņš, atnācis Romā, rūpīgi mani meklēja un arī atrada.</span> <span class="verse"><a name="18">18</a>Lai Kungs dod viņam atrast žēlastību no Kunga viņa dienā! Un cik daudz viņš man Efezā kalpoja, to tu labāk zini.</span> </p></div</div></div></body></html>