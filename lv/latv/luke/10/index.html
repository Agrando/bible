<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 10</strong></div><p><span class="verse"><a name="1">1</a>Pēc tam Kungs nozīmēja vēl citus septiņdesmit divus un sūtīja viņus pa diviem sava vaiga priekšā visās pilsētās un vietās, kur Viņš domāja iet.</span> <span class="verse"><a name="2">2</a>Un Viņš tiem sacīja: Pļaujamā daudz, bet strādnieku maz. Lūdziet tad pļaujas Kungu, lai Viņš sūta strādniekus savā pļaujā!</span> <span class="verse"><a name="3">3</a>Ejiet! Lūk, es jūs sūtu kā jērus vilku starpā.</span> <span class="verse"><a name="4">4</a>Nenesiet līdz nedz naudas maku, nedz somu, nedz kurpes un nevienu ceļā nesveiciniet!</span> <span class="verse"><a name="5">5</a>Un kur jūs kādā namā ieiesiet, vispirms sakiet: miers šim namam!</span> <span class="verse"><a name="6">6</a>Un ja tur būs miera bērns, jūsu miers mitēs pār viņu; bet ja nē, tad tas atgriezīsies jūsos.</span> <span class="verse"><a name="7">7</a>Bet tanī pat namā palieciet un ēdiet, un dzeriet, kas viņiem ir, jo strādnieks ir savas algas cienīgs! Nestaigājiet no vienas mājas otrā!</span> <span class="verse"><a name="8">8</a>Un ja jūs ieiesiet kādā pilsētā un jūs tur uzņems, ēdiet, ko jums liks priekšā!</span> <span class="verse"><a name="9">9</a>Un dziediniet slimos, kas tanī ir, un sakiet viņiem: Dieva valstība jums tuvu klāt!</span> <span class="verse"><a name="10">10</a>Bet ja jūs ieiesiet kādā pilsētā, un viņi jūs neuzņems, izgājuši tās gatvēs, sakiet:</span> <span class="verse"><a name="11">11</a>Pat putekļus, kas no jūsu pilsētas mums pielipuši, mēs nokratām uz jums; tomēr to ziniet, ka Dieva valstība ir tuvu!</span> <span class="verse"><a name="12">12</a>Es jums saku, ka Sodomai tai dienā būs vieglāk nekā šai pilsētai.</span> <span class="verse"><a name="13">13</a>Bēdas tev, Horacina! Bēdas tev Betsaida, jo, ja Tirā un Sidonā būtu notikuši tie brīnumi, kas notika jūsos, tad tās jau sen, rupjās drēbēs un pelnos sēdot, gandarītu par grēkiem.</span> <span class="verse"><a name="14">14</a>Tiešām Tirai un Sidonai tiesas dienā būs vieglāk nekā jums.</span> <span class="verse"><a name="15">15</a>Un tu, Kafarnauma, kas līdz debesīm esi paaugstināta, tiksi nogremdēta līdz pat ellei.</span> <span class="verse"><a name="16">16</a>Kas jūs klausa, tas mani klausa; un kas jūs nicina tas nicina mani; bet kas mani nicina tas nicina to, kas mani sūtījis.</span> <span class="verse"><a name="17">17</a>Bet tie septiņdesmit divi atgriezās un priecādamies sacīja: Kungs, pat ļaunie gari mums Tavā vārdā padodas.</span> <span class="verse"><a name="18">18</a>Un Viņš tiem sacīja: Es redzēju sātanu kā zibeni no debesīm krītam.</span> <span class="verse"><a name="19">19</a>Lūk, es jums devu varu pār katru ienaidnieka spēku un čūsku un skorpiju samīšanai, un nekas jums nekaitēs.</span> <span class="verse"><a name="20">20</a>Tomēr nepriecājieties par to, ka gari jums pakļauti, bet priecājieties, ka jūsu vārdi ierakstīti debesīs!</span> <span class="verse"><a name="21">21</a>Tanī pat brīdī Viņš gavilēja Svētajā Garā un sacīja: Es godāju Tevi, Tēvs, debess un zemes Kungs, ka Tu to apslēpi gudrajiem un mācītājiem, bet atklāji mazajiem! Tiešām, Tēvs, jo tas Tev tā labpaticis!</span> <span class="verse"><a name="22">22</a>Mans Tēvs visu man atdevis; un neviens nezina, kas ir Dēls, kā tikai Tēvs; un kas ir Tēvs, kā tikai Dēls un kam Dēls to vēlas atklāt.</span> <span class="verse"><a name="23">23</a>Un Viņš, griezdamies pie saviem mācekļiem, sacīja: Svētīgas tās acis, kas redz to, ko jūs redzat!</span> <span class="verse"><a name="24">24</a>Jo es jums saku, ka daudzi pravieši un ķēniņi vēlējās redzēt, ko jūs redzat, un nav redzējuši, un dzirdēt to, ko jūs dzirdat, un nav dzirdējuši.</span> <span class="verse"><a name="25">25</a>Un, lūk, kāds likumu pazinējs piecēlās, un, Viņu kārdinādams, sacīja: Mācītāj, ko man darīt, lai es iemantotu mūžīgo dzīvi?</span> <span class="verse"><a name="26">26</a>Bet Viņš tam sacīja: Kas bauslībā rakstīts? Kā tu lasi?</span> <span class="verse"><a name="27">27</a>Un tas atbildēja un sacīja: Mīli Kungu, savu Dievu, no visas savas sirds un no visas savas dvēseles, un ar visu savu spēku, un ar visu savu prātu, un savu tuvāko - kā sevi pašu.</span> <span class="verse"><a name="28">28</a>Un Viņš tam sacīja: Tu pareizi atbildēji; dari tā, un tu dzīvosi!</span> <span class="verse"><a name="29">29</a>Bet viņš, gribēdams sevi attaisnot, sacīja Jēzum: Un kas tad ir mans tuvākais?</span> <span class="verse"><a name="30">30</a>Tad Jēzus iesāka un sacīja: Kāds cilvēks, iedams no Jeruzalemes uz Jēriku, iekrita slepkavu rokās. Tie viņu aplaupīja un ievainoja, un, atstājuši pusdzīvu, aizgāja.</span> <span class="verse"><a name="31">31</a>Bet gadījās, ka kāds priesteris gāja pa to pašu ceļu un, viņu ieraudzījis, pagāja garām.</span> <span class="verse"><a name="32">32</a>Tāpat arī levīts, kad bija tanī vietā, viņu redzēdams, pagāja garām.</span> <span class="verse"><a name="33">33</a>Bet kāds samarietis, iedams savu ceļu, nonāca pie viņa un, to ieraudzījis, apžēlojās.</span> <span class="verse"><a name="34">34</a>Un tas, piegājis klāt, apsēja viņa brūces, ieliedams tanīs eļlu un vīnu, un, uzcēlis viņu savā lopā, aizveda to mājvietā un rūpējās par viņu.</span> <span class="verse"><a name="35">35</a>Bet otrā dienā viņš, izvilcis divus denārijus, deva tos mājas saimniekam, sacīdams: Gādā par viņu, un, ko tu vairāk izdosi, es, kad atgriezīšos, atdošu tev.</span> <span class="verse"><a name="36">36</a>Kā tev šķiet, kurš no šiem trim bija tuvākais tam, kas iekrita slepkavu rokās?</span> <span class="verse"><a name="37">37</a>Un viņš atbildēja: Tas, kas viņam parādīja žēlsirdību. Un Jēzus viņam sacīja: Ej, un tu dari tāpat!</span> <span class="verse"><a name="38">38</a>Bet notika, ka, tālāk iedami, viņi nonāca kādā miestā; un kāda sieviete, vārdā Marta, uzņēma Viņu savā namā.</span> <span class="verse"><a name="39">39</a>Un viņai bija māsa, vārdā Marija, kas, apsēdusies pie Kunga kājām, klausījās Viņa vārdos.</span> <span class="verse"><a name="40">40</a>Bet Marta, nopūlējusies, lai viņu labāk apkalpotu, pienāca un sacīja: Kungs, vai Tev nerūp, ka mana māsa atstājusi mani, lai es viena kalpotu? Saki jel viņai, lai viņa man palīdz!</span> <span class="verse"><a name="41">41</a>Un Kungs viņai atbildēja, sacīdams: Marta, Marta, tu rūpējies un pūlies par daudz lietām,</span> <span class="verse"><a name="42">42</a>Bet tikai viena ir nepieciešama. Marija izvēlējusies sev labāko daļu; tā viņai netiks atņemta.</span> </p></div</div></div></body></html>