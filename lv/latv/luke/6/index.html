<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 6</strong></div><p><span class="verse"><a name="1">1</a>Bet notika otrā sabatā, pirmajā, viņam caur druvu ejot, ka Viņa mācekļi plūca vārpas un tās, rokām izberzēdami, ēda.</span> <span class="verse"><a name="2">2</a>Bet kādi no farizejiem sacīja viņiem: Kāpēc jūs darāt to, kas sabatā aizliegts?</span> <span class="verse"><a name="3">3</a>Un Jēzus atbildēja viņiem, sacīdams: Arī to jūs neesat lasījuši, ko Dāvids un tie, kas ar viņu bija, darīja, kad bija izsalcis?</span> <span class="verse"><a name="4">4</a>Kā viņš iegāja dievnamā, un, paņēmis upura maizes, kuras nevienam nav brīv ēst, kā tikai priesteriem, ēda un deva tiem, kas ar viņu bija.</span> <span class="verse"><a name="5">5</a>Un Viņš tiem sacīja: Cilvēka Dēls ir Kungs arī pār sabatu.</span> <span class="verse"><a name="6">6</a>Bet atkal citā sabatā notika, ka Viņš iegāja sinagogā un mācīja. Un tur bija cilvēks, kam labā roka bija sausa.</span> <span class="verse"><a name="7">7</a>Bet rakstu mācītāji un farizeji novēroja, vai Viņš sabatā nedziedinās, lai rastu apsūdzību pret Viņu.</span> <span class="verse"><a name="8">8</a>Bet Viņš, zinādams to domas, sacīja cilvēkam, kam roka bija sausa: Celies un stājies šeit vidū! Un viņš piecēlās un nostājās,</span> <span class="verse"><a name="9">9</a>Bet Jēzus sacīja tiem: Es jums jautāju: vai sabatā nākas labu vai ļaunu darīt, dvēseli glābt vai pazudināt?</span> <span class="verse"><a name="10">10</a>Un Viņš, visapkārt visus uzlūkojis, sacīja cilvēkam: Izstiep savu roku! Un tas izstiepa, un viņa roka kļuva vesela.</span> <span class="verse"><a name="11">11</a>Bet tie, neprāta pārņemti, sarunājās savā starpā, ko darīt Jēzum.</span> <span class="verse"><a name="12">12</a>Bet tanīs dienās notika, ka Viņš uzgāja kalnā Dievu pielūgt; un Viņš visu nakti pavadīja, lūdzot Dievu.</span> <span class="verse"><a name="13">13</a>Un Viņš, dienai austot, sasauca savus mācekļus un izvēlējās no viņiem divpadsmit, kurus nosauca par apustuļiem:</span> <span class="verse"><a name="14">14</a>Sīmani, kuru Viņš nosauca par Pēteri, un Andreju, viņa brāli, Jēkabu un Jāni, Filipu un Bērtuli,</span> <span class="verse"><a name="15">15</a>Mateju un Tomu, Jēkabu, Alfeja dēlu, un Sīmani, kas saukts Centīgais,</span> <span class="verse"><a name="16">16</a>Un Jūdu, Jēkaba dēlu, un Jūdasu Iskariotu, kas kļuva nodevējs.</span> <span class="verse"><a name="17">17</a>Un viņš, nokāpis līdz ar tiem, apstājās līdzenā vietā, kur bija daudz viņa mācekļu un liels daudzums ļaužu no visas Jūdejas un Jeruzalemes, un jūrmalas, un Tiras, un Sidonas,</span> <span class="verse"><a name="18">18</a>Kas bija nākuši, lai Viņu klausītos un lai tiktu izdziedināti no savām kaitēm. Arī tie, kurus mocīja nešķīstie gari, tika izdziedināti,</span> <span class="verse"><a name="19">19</a>Un visi ļaudis tiecās Viņam pieskarties, jo spēks izgāja no Viņa; un Viņš visus izdziedināja.</span> <span class="verse"><a name="20">20</a>Un Viņš, pacēlis acis uz saviem mācekļiem, sacīja: Svētīgi nabadzīgie, jo Dieva valstība ir jūsu.</span> <span class="verse"><a name="21">21</a>Svētīgi, kas tagad ciešat izsalkumu, jo jūs tiksiet paēdināti. Svētīgi, kas tagad raudat, jo jūs smiesieties.</span> <span class="verse"><a name="22">22</a>Svētīgi jūs būsiet, ja cilvēki jūs ienīdīs un jūs izslēgs no sava vidus, jūs lamās un jūsu vārdu izmetīs it kā kādu ļaunumu Cilvēka Dēla dēļ.</span> <span class="verse"><a name="23">23</a>Priecājieties tanī dienā un līksmojiet, jo jūsu alga ir liela debesīs: to pašu viņu tēvi darījuši praviešiem.</span> <span class="verse"><a name="24">24</a>Turpretim bēdas jums, bagātajiem, jo jūs savu iepriecinājumu jau saņemat!</span> <span class="verse"><a name="25">25</a>Bēdas jums, kas esat paēduši, jo jūs cietīsiet izsalkumu! Bēdas jums, kas tagad smejaties, jo jūs skumsiet un raudāsiet!</span> <span class="verse"><a name="26">26</a>Bēdas jums, ja jūs ļaudis lielīs, jo to pašu viņu tēvi darīja viltus praviešiem!</span> <span class="verse"><a name="27">27</a>Bet es jums, kas mani klausaties, saku: mīliet savus ienaidniekus, labu dariet tiem, kas jūs ienīst!</span> <span class="verse"><a name="28">28</a>Svētījiet tos, kas jūs nolād, un lūdziet Dievu par tiem, kas jūs apvaino!</span> <span class="verse"><a name="29">29</a>Un kas tev sit pa vienu vaigu, tam pagriez arī otru! Un tam, kas ņem tavu mēteli, neliedz arī svārkus!</span> <span class="verse"><a name="30">30</a>Bet dodi katram, kas tevi lūdz, un neatprasi to, kas tavs, no tā, kas to atņem!</span> <span class="verse"><a name="31">31</a>Un kā jūs vēlaties, lai ļaudis jums dara, tāpat jūs dariet viņiem.</span> <span class="verse"><a name="32">32</a>Ja jūs mīlat tos, kas jūs mīl, kāda pateicība jums par to nākas? Jo arī grēcinieki mīl tos, kas viņus mīl.</span> <span class="verse"><a name="33">33</a>Un ja jūs labu darīsiet tiem, kas jums labu dara, kāda pateicība jums nākas? Arī grēcinieki tāpat to dara.</span> <span class="verse"><a name="34">34</a>Un ja jūs aizdosiet tiem, no kā cerat saņemt atpakaļ, kāda pateicība jums nākas? Jo arī grēcinieki aizdod grēciniekiem, lai tikpat saņemtu.</span> <span class="verse"><a name="35">35</a>Turpretim mīliet savus ienaidniekus, dariet labu un aizdodiet, nekā par to negaidīdami! Un jūsu alga būs liela, un jūs būsiet Visaugstākā bērni, jo Viņš ir laipns pret nepateicīgajiem un ļaundariem.</span> <span class="verse"><a name="36">36</a>Tāpēc esiet žēlsirdīgi, kā arī jūsu Tēvs ir žēlsirdīgs!</span> <span class="verse"><a name="37">37</a>Netiesājiet, tad arī jūs netiksiet tiesāti, nepazudiniet, tad arī jūs netiksiet pazudināti, piedodiet, tad arī jums tiks piedots!</span> <span class="verse"><a name="38">38</a>Dodiet, tad arī jums tiks dots: labu, saspaidītu sakratītu un pārpilnīgu mēru jums iedos jūsu klēpī. Jo ar to mēru, ar kādu jūs mērīsiet, jums atmērīs.</span> <span class="verse"><a name="39">39</a>Bet Viņš sacīja tiem arī līdzību: Vai akls var vadīt aklu? Vai abi neiekritīs bedrē?</span> <span class="verse"><a name="40">40</a>Māceklis nav augstāks par mācītāju, bet katrs būs pilnīgs, ja viņš būs kā tā mācītājs.</span> <span class="verse"><a name="41">41</a>Bet ko tu redzi skabargu sava brāļa acī, bet baļķi, kas tavā acī, nesaskati?</span> <span class="verse"><a name="42">42</a>Vai kā tu vari savam brālim teikt: ļauj, brāli, es izvilkšu skabargu no tavs acs, bet pats tu savā acī baļķi neredzi? Tu, liekuli, izmet vispirms baļķi no savas acs un tad lūko izvikt skabargu no sava brāļa acs!</span> <span class="verse"><a name="43">43</a>Jo tas koks nav labs, kas nes sliktus augļus; nedz koks slikts, ja tas nes labus augļus.</span> <span class="verse"><a name="44">44</a>Ikvienu koku pazīst no tā augļiem. Jo no ērkšķiem nesalasa vīģes, un no dadžiem neievāc vīnogas.</span> <span class="verse"><a name="45">45</a>Labs cilvēks no savas sirds labajiem krājumiem sniedz labu; bet ļauns cilvēks no ļaunajiem krājumiem sniedz ļaunu, jo no sirds pārpilnības mute runā.</span> <span class="verse"><a name="46">46</a>Un ko jūs mani saucat: Kungs, Kungs, bet nedarāt, ko es saku?</span> <span class="verse"><a name="47">47</a>Es jums rādīšu ikkatru, kas pie manis nāk un manus vārdus klausa, un tos izpilda, kam viņš līdzīgs.</span> <span class="verse"><a name="48">48</a>Viņš līdzīgs cilvēkam, kas, ēku celdams, raka dziļi un pamatus lika uz klints. Un straume ūdensplūdiem uznākot, gāzās pret šo māju un nevarēja to sakustināt, jo tās pamati bija uz klints.</span> <span class="verse"><a name="49">49</a>Bet kas dzird un nedara, tas līdzīgs cilvēkam, kas savu namu ceļ uz zemes bez pamatiem; pret to gāzās straume, un tūdaļ tā sagruva; un šī nama sabrukšana bija liela.</span> </p></div</div></div></body></html>