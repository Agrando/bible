<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 20</strong></div><p><span class="verse"><a name="1">1</a>Un notika, kad Viņš kādā dienā svētnīcā mācīja tautu un sludināja tai evaņģēliju, ka augstie priesteri un rakstu mācītāji kopā ar vecākajiem sapulcējās</span> <span class="verse"><a name="2">2</a>Un jautāja Viņam, sacīdami: Saki mums, kā varā Tu to dari, vai kas ir, kas Tev šo varu devis?</span> <span class="verse"><a name="3">3</a>Bet Jēzus atbildēja un sacīja viņiem: Arī es jums jautāšu vienu vārdu. Atbildiet man:</span> <span class="verse"><a name="4">4</a>Vai Jāņa kristība bija no debesīm, vai no cilvēkiem?</span> <span class="verse"><a name="5">5</a>Bet viņi sevī domāja, sacīdami: Ja mēs teiksim: no debesīm, Viņš mums sacīs: Kāpēc tad jūs neticējāt viņam?</span> <span class="verse"><a name="6">6</a>Bet ja mēs teiksim: no cilvēkiem, tad visa tauta mūs nomētās akmeņiem, jo viņa pārliecināta, ka Jānis ir pravietis.</span> <span class="verse"><a name="7">7</a>Un viņi atbildēja: Mēs nezinām, no kurienes.</span> <span class="verse"><a name="8">8</a>Un Jēzus sacīja viņiem: Arī es jums nesaku, kā varā es to daru.</span> <span class="verse"><a name="9">9</a>Bet Viņš sāka stāstīt tautai šādu līdzību: Kāds cilvēks iestādīja vīna dārzu un iznomāja to vīnkopjiem, bet pats palika tālumā ilgāku laiku.</span> <span class="verse"><a name="10">10</a>Savā laikā viņš aizsūtīja savu kalpu pie strādniekiem, lai tie dotu viņam no vīna dārza augļiem. Bet tie sita viņu un aizsūtīja tukšā.</span> <span class="verse"><a name="11">11</a>Un viņš aizsūtīja vēl otru kalpu. Bet tie arī šo sita, apsmēja un aizsūtīja tukšā.</span> <span class="verse"><a name="12">12</a>Un viņš aizsūtīja vēl trešo, bet arī šo tie ievainoja un izmeta ārā.</span> <span class="verse"><a name="13">13</a>Tad vīna dārza kungs sacīja: Ko man darīt? Es sūtīšu savu mīļo dēlu; varbūt, redzēdami to, tie viņu ievēros.</span> <span class="verse"><a name="14">14</a>Kad strādnieki ieraudzīja viņu, tie sevī domāja un sacīja: Šis ir mantinieks; nogalināsim viņu, un mantojums būs mūsu!</span> <span class="verse"><a name="15">15</a>Un tie, izmetuši viņu no vīna dārza ārā, nonāvēja to. Ko nu gan darīs tiem vīna dārza kungs?</span> <span class="verse"><a name="16">16</a>Viņš atnāks un iznīcinās šos dārzniekus un vīna dārzu atdos citiem. To dzirdēdami, tie sacīja Viņam: Tas nedrīkst notikt!</span> <span class="verse"><a name="17">17</a>Bet Viņš, tos uzlūkodams, sacīja: ko tad tas nozīmē, kas rakstīts: akmens, ko atmeta namdari, kļuva par stūrakmeni?</span> <span class="verse"><a name="18">18</a>Katrs, kas uz šo akmeni kritīs, sašķīdīs, bet uz ko tas kritīs, to sadragās. (Ps.117,22; Is.28,16; Mt.21,42; Apd.4,11; Rom.9,33; 1.Pēt.2,7)</span> <span class="verse"><a name="19">19</a>Un augstie priesteri un rakstu mācītāji, saprazdami, ka Viņš par tiem runā šo līdzību, tanī pat stundā meklēja pielikt pie Viņa rokas, bet baidījās tautas.</span> <span class="verse"><a name="20">20</a>Un tie, novērodami Viņu, sūtīja spiegus, kas izlikās taisnīgi, lai notvertu Viņu vārdos un nodotu Viņu priekšniecībai un zemes soģa varai.</span> <span class="verse"><a name="21">21</a>Un tie jautāja Viņam, sacīdami: Mācītāj, mēs zinām, ka tu pareizi runā un māci, un neskaties uz personu, bet patiesībā māci Dieva ceļu;</span> <span class="verse"><a name="22">22</a>Vai mums atļauts maksāt nodokļus ķeizaram, vai nē?</span> <span class="verse"><a name="23">23</a>Bet Viņš, izpratis to viltību, sacīja viņiem: Kāpēc jūs mani kārdināt?</span> <span class="verse"><a name="24">24</a>Parādiet man denāriju! Kā attēls un virsraksts uz tā? Tie atbildēja Viņam, sacīdami: Ķeizara!</span> <span class="verse"><a name="25">25</a>Un Viņš tiem sacīja: Tad atdodiet ķeizaram, kas ir ķeizara, un Dievam, kas ir Dieva!</span> <span class="verse"><a name="26">26</a>Un tie nespēja notvert Viņu vārdos tautas priekšā un, izbrīnījušies par Viņa atbildi, apklusa.</span> <span class="verse"><a name="27">27</a>Bet tad pienāca daži no saducejiem, kas noliedz augšāmcelšanos, un jautāja Viņam,</span> <span class="verse"><a name="28">28</a>Sacīdami: Mācītāj, Mozus mums rakstījis: ja kam nomirst brālis, kam sieva, bet nav bērnu, tad lai viņa brālis apprecē tā sievu un rada savam brālim pēcnācējus!</span> <span class="verse"><a name="29">29</a>Bija septiņi brāļi. Pirmais apprecēja sievu un, būdams bez bērniem, nomira.</span> <span class="verse"><a name="30">30</a>Un nākošais apprecēja viņu un nomira, būdams arī bez bērniem.</span> <span class="verse"><a name="31">31</a>Un trešais apprecēja viņu; tāpat visi septiņi, neatstādami bērnus, nomira.</span> <span class="verse"><a name="32">32</a>Beigās pēc visiem nomira sieva.</span> <span class="verse"><a name="33">33</a>Kā sieva viņa būs augšāmcelšanās brīdī, jo septiņiem viņa bijusi sieva?</span> <span class="verse"><a name="34">34</a>Un Jēzus viņiem sacīja: Šīs pasaules bērni precējas un tiek precēti.</span> <span class="verse"><a name="35">35</a>Bet tie, kas tiks atzīti augšāmcelšanās un tās dzīves cienīgi, ne precēsies, ne sievas ņems.</span> <span class="verse"><a name="36">36</a>Un arī mirt viņi vairs nevarēs, jo tie līdzīgi eņģeļiem; un viņi ir Dieva bērni, jo tie ir augšāmcelšanās bērni.</span> <span class="verse"><a name="37">37</a>Bet ka miroņi celsies augšām, uz to norādīja arī Mozus pie ērkšķu krūma, kur viņš sacīja: Kungs ir Ābrahama Dievs un Īzāka Dievs, un Jēkaba Dievs.</span> <span class="verse"><a name="38">38</a>Bet Viņš nav mirušo, bet dzīvo Dievs, jo Viņam visi dzīvo.</span> <span class="verse"><a name="39">39</a>Bet daži rakstu mācītāji atbildēja Viņam, sacīdami: Mācītāj, Tu labi pateici.</span> <span class="verse"><a name="40">40</a>Un tie neuzdrošinājās vairs neko Viņam jautāt.</span> <span class="verse"><a name="41">41</a>Bet Viņš tiem sacīja: Kā tad saka, ka Kristus ir Dāvida Dēls?</span> <span class="verse"><a name="42">42</a>Un pats Dāvids psalmu grāmatā saka: Kungs sacīja manam Kungam: sēdies pie manas labās rokas,</span> <span class="verse"><a name="43">43</a>Iekams es Tavus ienaidniekus lieku par pakāju Tavām kājām. (Ps.109,1)</span> <span class="verse"><a name="44">44</a>Tātad Dāvids sauc Viņu par Kungu; un kā tad Viņš tā dēls?</span> <span class="verse"><a name="45">45</a>Bet Viņš, visai tautai dzirdot, sacīja saviem mācekļiem:</span> <span class="verse"><a name="46">46</a>Sargieties no rakstu mācītājiem, kas vēlas staigāt garajos svārkos un mīl sveicienus laukumos, un pirmos sēdekļus sinagogās, un ieņemt goda vietas mielastos,</span> <span class="verse"><a name="47">47</a>Kas, izlikdamies garas lūgšanas skaitām, aprij atraitņu mājas! Šie saņems lielāku sodu.</span> </p></div</div></div></body></html>