<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 9</strong></div><p><span class="verse"><a name="1">1</a>Bet Viņš, saaicinājis divpadsmit apustuļus, deva tiem spēku un varu pār visiem ļaunajiem gariem un slimību ārstēšanai.</span> <span class="verse"><a name="2">2</a>Un Viņš sūtīja tos sludināt Dieva valstību un dziedināt slimos.</span> <span class="verse"><a name="3">3</a>Un Viņš tiem sacīja: Neņemiet nekā līdz ceļā: ne spieķi, ne somu, ne maizi, ne naudu, arī divus svārkus neņemiet līdz!</span> <span class="verse"><a name="4">4</a>Un kādā mājā jūs ieiesiet, tur palieciet un no turienes neizejiet!</span> <span class="verse"><a name="5">5</a>Un ja kāds jūs neuzņem, tad, iziedami no tās pilsētas, nokratiet putekļus no savām kājām par liecību pret viņiem!</span> <span class="verse"><a name="6">6</a>Un izgājuši viņi apstaigāja miestus, visur sludinādami evaņģēliju un dziedinādami.</span> <span class="verse"><a name="7">7</a>Bet tetrarhs Herods, dzirdēdams par visu, ko Viņš darīja, uztraucās, jo daži runāja,</span> <span class="verse"><a name="8">8</a>Ka Jānis esot uzcēlies no miroņiem; bet citi, ka Elijs parādījies; bet vēl citi, ka kāds no senajiem praviešiem augšāmcēlies.</span> <span class="verse"><a name="9">9</a>Un Herods sacīja: Jānim es nocirtu galvu; bet kas šis ir, par ko es dzirdu tādas lietas, un meklēja Viņu redzēt.</span> <span class="verse"><a name="10">10</a>Un apustuļi atgriezušies stāstīja Viņam, ko visu viņi darījuši; un Viņš, ņēmis tos līdz, aizgāja savrup tuksnešainā vietā, kas atradās pie Betsaidas.</span> <span class="verse"><a name="11">11</a>Daudzi ļaudis, to uzzinājuši, sekoja Viņam; un Viņš, pieņēmis tos, runāja viņiem Dieva valstību, un tos, kam vajadzēja dziedināšanas, izdziedināja.</span> <span class="verse"><a name="12">12</a>Bet diena sāka iet uz beigām; un tie divpadsmit, piegājuši Viņam, sacīja: Atlaid ļaudis, lai viņi iet miestos un apkārtējos ciemos meklēt naktsmājas un pārtiku, jo mēs šeit esam tuksnešainā vietā.</span> <span class="verse"><a name="13">13</a>Bet Viņš tiem sacīja: Dodiet jūs viņiem ēst! Bet tie atbildēja: Mums nav vairāk kā piecas maizes un divas zivis; vai atkal: Mēs iesim un nopirksim pārtiku visiem šiem ļaudīm.</span> <span class="verse"><a name="14">14</a>Bet bija viņu ap pieci tūkstoši vīriešu. Un Viņš sacīja saviem mācekļiem: Lieciet viņiem apsēsties grupās pa piecdesmit!</span> <span class="verse"><a name="15">15</a>Un viņi tā darīja un novietoja visus.</span> <span class="verse"><a name="16">16</a>Bet Viņš, paņēmis piecas maizes un divas zivis un paskatījies uz debesīm, svētīja tās un lauza, un deva saviem mācekļiem, lai celtu ļaudīm priekšā.</span> <span class="verse"><a name="17">17</a>Un visi ēda un paēda; un ar pārpalikušajām druskām viņi pielasīja divpadsmit grozus.</span> <span class="verse"><a name="18">18</a>Un notika, ka Viņš viens pats lūdza Dievu; arī mācekļi bija pie Viņa; un Viņš tiem jautāja, sacīdams: Par ko ļaudis mani uzskata?</span> <span class="verse"><a name="19">19</a>Viņi atbildēja un sacīja: Par Jāni Kristītāju, bet citi par Eliju, bet vēl citi, ka uzcēlies viens no senajiem praviešiem.</span> <span class="verse"><a name="20">20</a>Un Viņš tiem sacīja: Bet par ko jūs mani turat? Sīmanis Pēteris atbildēja, sacīdams: Par Dieva Svaidīto.</span> <span class="verse"><a name="21">21</a>Un Viņš tiem noliedza un pavēlēja nevienam par to neteikt,</span> <span class="verse"><a name="22">22</a>Sacīdams: Cilvēka Dēlam vajadzēs daudz ciest, un vecākie, un augstie priesteri, un rakstu mācītāji Viņu atmetīs un nogalinās, bet trešajā dienā Viņš celsies augšām.</span> <span class="verse"><a name="23">23</a>Bet Viņš runāja visiem: Ja kāds grib man sekot, tas lai aizliedz sevi un ik dienas ņem savu krustu, un seko man!</span> <span class="verse"><a name="24">24</a>Jo kas gribēs savu dvēseli glābt, tas to pazaudēs, bet kas savu dvēseli pazaudēs manis dēļ, tas to izglābs.</span> <span class="verse"><a name="25">25</a>Jo ko tas cilvēkam līdz, ja viņš iemantos visu pasauli, bet pats sevi pazudinās un sev darīs zaudējumus?</span> <span class="verse"><a name="26">26</a>Jo kas kaunēsies manis un manas mācības dēļ, tā Cilvēka Dēls kaunēsies, kad Viņš nāks savā un Tēva, un svēto eņģeļu godībā.</span> <span class="verse"><a name="27">27</a>Patiesi es jums saku: daži no šeit stāvošiem nāvi nebaudīs, iekams nebūs skatījuši Dieva valstību.</span> <span class="verse"><a name="28">28</a>Un notika, ka pēc šīs runas pagāja apmēram astoņas dienas; un Viņš ņēma līdz Pēteri un Jēkabu, un Jāni un uzkāpa kalnā, lai lūgtu Dievu.</span> <span class="verse"><a name="29">29</a>Un kad Viņš lūdza Dievu, Viņa sejas izskats kļuva citāds, un Viņa apģērbs tapa balts un staroja.</span> <span class="verse"><a name="30">30</a>Un, lūk, divi vīri sarunājās ar Viņu; tie bija Mozus un Elijs.</span> <span class="verse"><a name="31">31</a>Viņi parādījās godībā; un tie runāja par Viņa gala norisi, ko Viņš piepildīs Jeruzalemē.</span> <span class="verse"><a name="32">32</a>Bet Pēteris un tie, kas atradās pie Viņa, bija miega nomākti; un uzmodušies tie redzēja Viņa godību un divus vīrus, stāvot pie Viņa.</span> <span class="verse"><a name="33">33</a>Un notika, kad tie gāja no Viņa, ka Pēteris, pats nezinādams, ko runā, sacīja Jēzum: Mācītāj, mums labi šeit; mēs taisīsim trīs teltis: Tev vienu un Mozum vienu, un Elijam vienu.</span> <span class="verse"><a name="34">34</a>Viņam tā runājot, parādījās mākonis un apēnoja viņus; un tie izbijās, kad mākonis viņus apklāja.</span> <span class="verse"><a name="35">35</a>Un balss atskanēja padebesī, sacīdama: Šis ir mans mīļais Dēls, Viņu klausiet!</span> <span class="verse"><a name="36">36</a>Un kad balss atskanēja, Jēzus tur atradās viens pats. Un viņi klusēja un nevienam tanīs dienās nesacīja nekā par to, ko bija redzējuši.</span> <span class="verse"><a name="37">37</a>Bet notika nākošajā dienā, kad viņi nokāpa no kalna, ka daudz ļaužu satika viņus.</span> <span class="verse"><a name="38">38</a>Un, lūk, kāds vīrs ļaudīs kliedza, sacīdams: Mācītāj, lūdzu Tevi, uzlūko manu dēlu, jo viņš man ir vienīgais!</span> <span class="verse"><a name="39">39</a>Jo, lūk, gars viņu satver; un viņš piepeši kliedz, un tas viņu plosa un grūsta līdz putām, un novārdzinātu vēl negrib atstāt.</span> <span class="verse"><a name="40">40</a>Un es lūdzu Tavus mācekļus izdzīt to, bet viņi nevarēja.</span> <span class="verse"><a name="41">41</a>Bet Jēzus atbildēja un sacīja: Ak neticīgā un izvirtusī cilts, cik ilgi es vēl būšu pie jums un cik cietīšu? Ved savu dēlu šurp!</span> <span class="verse"><a name="42">42</a>Un kad viņš nāca, ļaunais gars svaidīja viņu un grūstīja.</span> <span class="verse"><a name="43">43</a>Bet Jēzus norāja nešķīsto garu un izdziedināja jaunekli, un atdeva viņu tēvam.</span> <span class="verse"><a name="44">44</a>Un visi brīnījās par Dieva varenību. Bet Viņš, kad visi vēl brīnījās par visu, ko Viņš darīja, sacīja saviem mācekļiem: Lieciet šos vārdus savās sirdīs: Cilvēka Dēls tiks nodots cilvēku rokās.</span> <span class="verse"><a name="45">45</a>Bet viņi nesaprata šos vārdus, un tie palika apslēpti viņiem, lai viņi tos izprastu, un tie baidījās jautāt Viņam par šiem vārdiem.</span> <span class="verse"><a name="46">46</a>Bet viņos radās domas, kurš no viņiem ir tas lielākais?</span> <span class="verse"><a name="47">47</a>Un Jēzus, redzēdams viņu sirds domas, paņēmis bērnu, novietoja to sev blakus,</span> <span class="verse"><a name="48">48</a>Un Viņš tiem sacīja: Kas šo bērnu uzņem manā vārdā, tas mani uzņem; un kas uzņem mani, tas uzņem to, kas mani sūtījis; jo kas mazāks starp jums visiem, tas būs lielākais.</span> <span class="verse"><a name="49">49</a>Bet Jānis runāja, sacīdams: Mācītāj, mēs redzējām kādu Tavā vārdā izdzenam ļaunos garus; un mēs viņam to noliedzām, jo viņš neseko mums līdz.</span> <span class="verse"><a name="50">50</a>Un Jēzus sacīja viņam: Neliedziet, jo kas nav pret jums, tas ir ar jums.</span> <span class="verse"><a name="51">51</a>Bet notika, kad izpildījās Viņa uzņemšanas diena, viņš vērsa savu seju, lai ietu uz Jeruzalemi.</span> <span class="verse"><a name="52">52</a>Un Viņš sūtīja pirms sevis vēstnešus; un tie gāja un iegāja kādā samariešu pilsētā, lai sagatavotu Viņam (vietu).</span> <span class="verse"><a name="53">53</a>Un tie Viņu neuzņēma, jo Viņa seja bija vērsta, lai ietu uz Jeruzalemi.</span> <span class="verse"><a name="54">54</a>Bet, to redzot, viņa mācekļi Jēkabs un Jānis sacīja: Kungs, ja tu vēlies, mēs teiksim, lai uguns nāk no debesīm un iznīcina viņus.</span> <span class="verse"><a name="55">55</a>Un Viņš pagriezies norāja tos, sacīdams: Jūs nezināt, kāda gara jūs esat.</span> <span class="verse"><a name="56">56</a>Cilvēka Dēls nenāca dvēseles pazudināt, bet pestīt. Un viņi aizgāja uz citu pilsētu.</span> <span class="verse"><a name="57">57</a>Bet notika, ka tiem ejot pa ceļu, kāds sacīja Viņam: Es sekošu Tev, kurp vien Tu iesi.</span> <span class="verse"><a name="58">58</a>Jēzus sacīja viņam: Lapsām ir alas, debess putniem  ligzdas, bet Cilvēka Dēlam nav kur nolikt galvu.</span> <span class="verse"><a name="59">59</a>Bet otram viņš sacīja: Seko man! Bet tas atbildēja: Kungs, atļauj man vispirms noiet un apbedīt savu tēvu!</span> <span class="verse"><a name="60">60</a>Un Jēzus viņam sacīja: Ļauj mirušajiem aprakt savus miroņus, bet tu nāc un sludini Dieva valstību!</span> <span class="verse"><a name="61">61</a>Un cits sacīja: Es sekošu Tev, Kungs, bet atļauj man vispirms atvadīties no tiem, kas mājās!</span> <span class="verse"><a name="62">62</a>Jēzus viņam sacīja: Neviens, kas savu roku pielicis arklam un skatās atpakaļ, nav derīgs Dieva valstībai.</span> </p></div</div></div></body></html>