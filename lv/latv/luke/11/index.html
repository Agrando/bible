<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 11</strong></div><p><span class="verse"><a name="1">1</a>Un notika, ka Viņš kādā vietā lūdza Dievu; un kad beidza, viens no Viņa mācekļiem sacīja Viņam: Kungs, māci mūs Dievu lūgt, tāpat kā Jānis arī savus mācekļus mācīja!</span> <span class="verse"><a name="2">2</a>Un Viņš tiem sacīja: Kad jūs lūdzat Dievu, sakiet: Tēvs, svētīts lai top Tavs vārds! Lai atnāk Tava valstība!</span> <span class="verse"><a name="3">3</a>Mūsu dienišķo maizi dod mums šodien!</span> <span class="verse"><a name="4">4</a>Un piedod mums mūsu grēkus, kā arī mēs paši piedodam visiem saviem parādniekiem! Un neieved mūs kārdināšanā!</span> <span class="verse"><a name="5">5</a>Un viņš tiem sacīja: Ja kādam jums ir draugs un viņš aizies pie tā nakts vidū un sacīs viņam: Draugs, aizdod man trīs maizes,</span> <span class="verse"><a name="6">6</a>Jo mans draugs no ceļa ienāca pie manis, un man nav ko viņam celt priekšā.</span> <span class="verse"><a name="7">7</a>Bet tas atbildēs, sacīdams: Neapgrūtini mani, jo durvis jau aizslēgtas, un mani bērni ir pie manis guļamistabā; es nevaru celties un tev dot.</span> <span class="verse"><a name="8">8</a>Un ja viņš turpinās klaudzināt, ja viņš necelsies un nedos viņam draudzības dēļ, es jums saku, ka tā neatlaidības dēļ viņš celsies un dos tam, cik tam vajag.</span> <span class="verse"><a name="9">9</a>Arī es jums saku: lūdziet, un jums tiks dots, meklējiet, tad jūs atradīsiet, klaudziniet, un jums tiks atvērts!</span> <span class="verse"><a name="10">10</a>Jo katrs, kas lūdz, saņem; un kas meklē, atrod; un kas klaudzina, tam atver.</span> <span class="verse"><a name="11">11</a>Bet ja kāds no jums lūdz no tēva maizi, vai tad tas viņam pasniegs akmeni? Vai atkal zivi, un tas viņam zivs vietā pasniegs čūsku?</span> <span class="verse"><a name="12">12</a>Vai atkal, viņš dos skorpiju, ja tas lūgs olu?</span> <span class="verse"><a name="13">13</a>Ja nu jūs, būdami ļauni, protiet dot saviem bērniem labas dāvanas, cik daudz vairāk jūsu Tēvs no debesīm dos labu garu tiem, kas Viņu lūdz!</span> <span class="verse"><a name="14">14</a>Un Viņš izdzina ļauno garu; un tas bija mēms. Un kad ļaunais gars bija izdzīts, mēmais sāka runāt, un ļaudis brīnījās.</span> <span class="verse"><a name="15">15</a>Bet daži no tiem sacīja: Viņš izdzen velnus ar Belcebula, velnu virsnieka, spēku.</span> <span class="verse"><a name="16">16</a>Un citi, kārdinādami Viņu, prasīja Viņam zīmi no debesīm.</span> <span class="verse"><a name="17">17</a>Bet Viņš, redzēdams to domas, sacīja tiem: Ikviena valsts, kas savā iekšienē sašķēlusies, sabrūk, un nams gāžas pāri namam.</span> <span class="verse"><a name="18">18</a>Bet ja sātanam vairs nav vienības sevī, kā tad pastāvēs viņa valsts? Jo jūs sakāt, ka es izdzenu ļaunos garus ar Belcebulu.</span> <span class="verse"><a name="19">19</a>Bet ja es izdzenu ļaunos garus ar Belcebulu, ar ko tos izdzen jūsu bērni? Tāpēc viņi būs jūsu tiesātāji.</span> <span class="verse"><a name="20">20</a>Bet ja es ļaunos garus izdzenu ar Dieva pirkstu, tad tiešām pie jums ir atnākusi Dieva valstība.</span> <span class="verse"><a name="21">21</a>Ja stiprais apbruņojies sargā savu māju, tad viss, kas viņam ir, paliek drošībā.</span> <span class="verse"><a name="22">22</a>Bet ja stiprāks par viņu atnāk un uzvar to, tad tas paņem visas viņa bruņas, uz kurām tas paļāvās, un izdala savu laupījumu.</span> <span class="verse"><a name="23">23</a>Kas nav ar mani, tas ir pret mani; un kas ar mani nesakrāj, tas izšķiež.</span> <span class="verse"><a name="24">24</a>Kad nešķīstais gars atstāj cilvēku, tad tas staigā pa tuksnešainām vietām, meklēdams mieru, bet, neatradis to, tas saka: Es atgriezīšos savā mājoklī, no kura izgāju.</span> <span class="verse"><a name="25">25</a>Un atnācis Viņš atrod to ar slotu izslaucītu un izgreznotu.</span> <span class="verse"><a name="26">26</a>Tad viņš iet un ņem sev līdz septiņus citus garus, kas ļaunāki par to; un tie tur dzīvo; un šī cilvēka pēdējās lietas kļūst ļaunākas nekā pirmās.</span> <span class="verse"><a name="27">27</a>Bet notika, ka, Viņam tā runājot, ļaužu pulkā kāda sieviete paceltā balsī sacīja Viņam: Svētīgas tās miesas, kas Tevi nesušas, un krūtis, kas Tevi barojušas!</span> <span class="verse"><a name="28">28</a>Un Viņš sacīja: Tiešām svētīgi tie, kas Dieva vārdu dzird un to izpilda.</span> <span class="verse"><a name="29">29</a>Bet kad sapulcējās ļaudis, Viņš sāka runāt: Šī cilts ir ļauna cilts; tā meklē zīmi, bet cita zīme tai netiks dota kā vienīgi pravieša Jonasa zīme.</span> <span class="verse"><a name="30">30</a>Jo kā Jonass bija zīme ninīviešiem, tā cilvēka Dēls būs šai ciltij.</span> <span class="verse"><a name="31">31</a>Dienvidu ķēniņiene stāvēs tiesā ar šīs cilts ļaudīm un pazudinās tos, jo viņa nāca no pasaules gala klausīties Salomona gudrību; un, lūk, te ir vairāk nekā Salomons!</span> <span class="verse"><a name="32">32</a>Ninīves vīri stāvēs tiesā ar šo cilti un pazudinās to, jo viņi, Jonasam sludinot, gandarīja par grēkiem; un, lūk, šeit ir vairāk nekā Jonass!</span> <span class="verse"><a name="33">33</a>Sveci aizdedzinājis, neviens to neliek slēptuvē vai zem pūra, bet svečturī, lai tie, kas ienāk, redzētu gaismu.</span> <span class="verse"><a name="34">34</a>Tavas miesas gaisma ir tava acs. Ja tava acs ir vesela, arī visa tava miesa būs gaiša, bet ja tā ir ļauna, tad visa tava miesa būs tumša.</span> <span class="verse"><a name="35">35</a>Tāpēc pielūko, ka gaisma, kas tevī ir, nekļūst tumsa.</span> <span class="verse"><a name="36">36</a>Ja tad visa tava miesa būs gaiša un tanī nebūs vietas tumsībai, tad tā būs visa gaiša, it kā zibens spožums tevi apspīdētu.</span> <span class="verse"><a name="37">37</a>Un kad Viņš tā runāja, kāds farizejs lūdza Viņu pie sevis pusdienot. Un Viņš iegājis novietojās.</span> <span class="verse"><a name="38">38</a>Bet farizejs, sevī pārdomādams, sacīja, kāpēc gan Viņš pirms ēšanas nemazgājas.</span> <span class="verse"><a name="39">39</a>Bet Kungs sacīja viņam: Tagad jūs, farizeji, tīrat biķera un bļodas ārpusi, bet kas jūsu iekšienē, tas ir pilns laupījuma un viltības.</span> <span class="verse"><a name="40">40</a>Jūs neprātīgie! Vai tad tas, kas radīja ārpusi, neradīja arī to, kas iekšpusē?</span> <span class="verse"><a name="41">41</a>Patiesi, dodiet dāvanu no tā, kas jums pāri paliek, un, lūk, viss jums būs tīrs.</span> <span class="verse"><a name="42">42</a>Bet bēdas jums, farizeji! Jūs dodat desmito tiesu no mētrām un rūtām, un visādiem dārza augiem, bet atstājat neievērotu taisnību un Dieva mīlestību. Vienu vajadzēja darīt, bet arī otru neatstāt.</span> <span class="verse"><a name="43">43</a>Bēdas jums, farizeji! Jums patīk pirmās vietas sinagogās un sveicieni tirgus laukumos.</span> <span class="verse"><a name="44">44</a>Bēdas jums, jo jūs esat kā neredzami kapi, un ļaudis, to nezinādami, staigā pār tiem.</span> <span class="verse"><a name="45">45</a>Bet kāds no bauslības pratējiem atbildēja Viņam, sacīdams: Mācītāj, tā runādams, Tu dari arī mums negodu.</span> <span class="verse"><a name="46">46</a>Un Viņš tam sacīja: Arī jums, bauslības mācītāji, bēdas! Jūs apgrūtinat cilvēkus nastām, ko viņi nespēj nest, bet paši jūs pat ar vienu pirkstu nepieskaraties to saitēm.</span> <span class="verse"><a name="47">47</a>Bēdas jums, kas ceļat praviešiem pieminekļus, bet jūsu tēvi viņus nogalināja!</span> <span class="verse"><a name="48">48</a>Patiesi jūs apliecināt, ka jūs piekrītat savu tēvu darbiem, jo tie viņus nogalināja, bet jūs ceļat tiem pieminekļus.</span> <span class="verse"><a name="49">49</a>Tāpēc arī Dieva gudrība sacīja: Es sūtīšu viņiem praviešus un apustuļus; un no tiem viņi dažus nogalinās un vajās,</span> <span class="verse"><a name="50">50</a>Lai visu praviešu asinis, kas izlietas no pasaules radīšanas, tiktu pieprasītas no šīs cilts,</span> <span class="verse"><a name="51">51</a>Sākot ar Ābela asinīm, līdz Zaharija asinīm, kas gāja bojā starp altāri un svētnīcu. Tās, es jums saku, tiks pieprasītas no šīs cilts.</span> <span class="verse"><a name="52">52</a>Bēdas jums, bauslības mācītāji! Atziņas atslēgu jūs paņēmāt, bet paši jūs iekšā neejat, un tiem, kas grib ieiet, jūs to liedzat.</span> <span class="verse"><a name="53">53</a>Bet kad Viņš to tiem sacīja, farizeji un bauslības mācītāji sāka Viņam neatlaidīgi uzmākties un daudzrunībā nomākt Viņa runu,</span> <span class="verse"><a name="54">54</a>Tie uzglūnēja un meklēja satvert Viņu vārdos, lai apsūdzētu Viņu.</span> </p></div</div></div></body></html>