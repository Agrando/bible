<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 14</strong></div><p><span class="verse"><a name="1">1</a>Un notika, ka Jēzus iegāja sabatā kāda farizeju priekšnieka namā maizi ēst; un tie Viņu novēroja.</span> <span class="verse"><a name="2">2</a>Un, lūk, tur bija Viņa priekšā kāds ūdenssērdzīgs cilvēks.</span> <span class="verse"><a name="3">3</a>Un Jēzus atbildēdams uzrunāja bauslības mācītājus un farizejus, sacīdams: Vai atļauts sabatā dziedināt?</span> <span class="verse"><a name="4">4</a>Bet viņi klusēja. Tad Viņš, pieskaroties, izdziedināja to un atlaida.</span> <span class="verse"><a name="5">5</a>Un Viņš uzrunāja tos, sacīdams: Ja kādam no jums iekrīt akā ēzelis vai vērsis, vai tas tūdaļ sabatā to neizvelk?</span> <span class="verse"><a name="6">6</a>Un tie nespēja Viņam nekā atbildēt?</span> <span class="verse"><a name="7">7</a>Bet novērodams, ka ielūgtie izvēlas sev pirmās vietas, Viņš stāstīja tiem līdzību, sacīdams:</span> <span class="verse"><a name="8">8</a>Ja tevi kāds ieaicina kāzās, tad neieņem pirmo vietu, jo varbūt viņš ir aicinājis kādu cienīgāku par tevi,</span> <span class="verse"><a name="9">9</a>Un atnācis tas, kas tevi un viņu ielūdzis, nesaka tev: Dod šim vietu, un tad ar kaunu tev būs jāieņem pēdējā vieta.</span> <span class="verse"><a name="10">10</a>Bet kad tevi kāds aicinās, ej un ieņem pēdējo vietu, lai tad tas, kas tevi aicinājis, nāktu un sacītu tev: Draugs, virzies augstāk! Tad tev būs gods viesu priekšā.</span> <span class="verse"><a name="11">11</a>Jo katrs, kas sevi paaugstinās, tiks pazemots, bet kas pazemosies, tas tiks paaugstināts.</span> <span class="verse"><a name="12">12</a>Bet tam, kas Viņu bija ielūdzis, Viņš sacīja: Ja tu sarīko pusdienas vai vakariņas, neaicini savus draugus, nedz savus brāļus, nedz radus, nedz bagātus kaimiņus, ka viņi kādreiz arī tevi neielūdz, un tad tu būsi saņēmis atlīdzību,</span> <span class="verse"><a name="13">13</a>Bet ja tu rīko mielastu, aicini nabagus, kropļus, klibus un aklus!</span> <span class="verse"><a name="14">14</a>Un svētīgs tu būsi, jo viņiem nav ar ko tev atlīdzināt, bet tev tiks atlīdzināts, kad taisnīgie augšāmcelsies.</span> <span class="verse"><a name="15">15</a>To dzirdēdams, kāds no galda viesiem sacīja Viņam: Svētīgs ir tas, kas ēdīs maizi Dieva valstībā.</span> <span class="verse"><a name="16">16</a>Un Viņš tam sacīja: Kāds cilvēks sarīkoja lielu mielastu un ielūdza daudzus.</span> <span class="verse"><a name="17">17</a>Un mielasta stundā viņš sūtīja savu kalpu pateikt ielūgtajiem, lai tie nāk, jo viss jau sagatavots.</span> <span class="verse"><a name="18">18</a>Un visi reizē sāka aizbildināties. Pirmais sacīja viņam: Es nopirku saimniecību, un man nepieciešami jāaiziet to apskatīt; es lūdzu tevi, uzskati mani par aizbildinātu!</span> <span class="verse"><a name="19">19</a>Un otrs sacīja: Es nopirku piecus vēršu pārus un eju tos pārbaudīt; es lūdzu tevi, uzskati mani par aizbildinātu!</span> <span class="verse"><a name="20">20</a>Un cits sacīja: Es apprecēju sievu. Tāpēc nevaru iet.</span> <span class="verse"><a name="21">21</a>Un kalps pārnācis ziņoja par to savam kungam. Tad nama tēvs kļuva dusmīgs un sacīja savam kalpam: Ej steigšus gatvēs un pilsētas ielās un ved šurp nabagus un kropļus, un aklus, un klibus.</span> <span class="verse"><a name="22">22</a>Un kalps sacīja: Kungs, ir izpildīts, kā tu pavēlēji, bet vēl ir vietas.</span> <span class="verse"><a name="23">23</a>Un kungs sacīja kalpam: Ej uz lielceļiem un sētmalām un spied visus nākt iekšā, lai mans nams piepildītos!</span> <span class="verse"><a name="24">24</a>Bet es jums saku, ka neviens no tiem vīriem, kas tika aicināti, manu mielastu nebaudīs.</span> <span class="verse"><a name="25">25</a>Bet daudz ļaužu gāja Viņam līdz; un, pagriezies pret tiem, Viņš sacīja:</span> <span class="verse"><a name="26">26</a>Ja kāds nāk pie manis un neienīst savu tēvu un māti, un sievu, un bērnus, un brāļus, un māsas, un pat savu paša dvēseli, tas nevar būt mans māceklis.</span> <span class="verse"><a name="27">27</a>Un kas nenes savu krustu un neseko man, tas nevar būt mans māceklis.</span> <span class="verse"><a name="28">28</a>Jo kas no jums, gribēdams torni celt, vispirms neapsēdīsies un neaprēķinās izdevumus, kas nepieciešami tā nobeigšanai,</span> <span class="verse"><a name="29">29</a>Lai vēlāk, pamatus ielicis un nespēdams pabeigt, netiktu no visiem, kas to redz, izzobots,</span> <span class="verse"><a name="30">30</a>Sakot: šis cilvēks iesāka gan celt, bet nespēja pabeigt.</span> <span class="verse"><a name="31">31</a>Jo kurš ķēniņš, kas domā karot ar otru ķēniņu, neapsēdīsies un vispirms nepārliks, vai viņš spēj ar desmit tūkstošiem pretoties tam, kas ar divdesmit tūkstošiem nāk pret viņu?</span> <span class="verse"><a name="32">32</a>Pretējā gadījumā, tam vēl tālu esot, viņš sūta sūtņus, lai lūgtu mieru.</span> <span class="verse"><a name="33">33</a>Tā arī katrs no jums, kas neatsakās no visa, kas viņam pieder, nevar būt mans māceklis.</span> <span class="verse"><a name="34">34</a>Sāls ir laba lieta, bet ja sāls paliek nederīga, kā lai to uzlabo?</span> <span class="verse"><a name="35">35</a>Tā neder ne zemei, ne mēsliem, bet to izmet ārā. Kam ausis dzirdēšanai, tas lai dzird!</span> </p></div</div></div></body></html>