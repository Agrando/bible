<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 7</strong></div><p><span class="verse"><a name="1">1</a>Bet Viņš, pabeidzis visus savus vārdus tautas pamācībai, iegāja Kafarnaumā.</span> <span class="verse"><a name="2">2</a>Bet viena virsnieka kalps, kas viņam bija dārgs, gulēja slims pie miršanas.</span> <span class="verse"><a name="3">3</a>Un viņš, izdzirdis par Jēzu, sūtīja jūdu vecākos, lūgdams Viņu, lai nāk un izdziedina tā kalpu.</span> <span class="verse"><a name="4">4</a>Un tie, pie Jēzus atnākuši, ļoti Viņu lūdza, sacīdami Viņam: Tas cienīgs, lai Tu viņam to dari;</span> <span class="verse"><a name="5">5</a>Jo viņš mīl mūsu tautu, un viņš arī uzcēla mums sinagogu.</span> <span class="verse"><a name="6">6</a>Un Jēzus gāja viņiem līdz. Un kad Viņš vairs nebija tālu no tā nama, virsnieks sūtīja draugus pie Viņa, sacīdams: Kungs, nepūlies, jo es neesmu cienīgs, ka Tu nāktu manā pajumtē.</span> <span class="verse"><a name="7">7</a>Tāpēc arī es uzskatīju sevi necienīgu nākt pie Tevis; bet saki vārdu, un mans kalps izveseļosies.</span> <span class="verse"><a name="8">8</a>Jo arī es esmu cilvēks, kas pakļauts augstākai varai, un man pakļauti kareivji; un es saku šim: ej, un viņš iet; un - otram: nāc, un viņš nāk; un manam kalpam: dari to, un viņš dara.</span> <span class="verse"><a name="9">9</a>To izdzirdis, Jēzus brīnījās, un, griezdamies pie ļaudīm, kas Viņam sekoja, sacīja: Patiesi es jums saku: tik lielu ticību es pat Izraēlī neesmu atradis.</span> <span class="verse"><a name="10">10</a>Un tie, kas bija sūtīti, atgriezušies mājās, atrada slimo kalpu veselu.</span> <span class="verse"><a name="11">11</a>Un notika, ka Viņš pēc tam gāja uz pilsētu, kuru sauc par Nainu; un Viņa mācekļi un daudz ļaužu gāja Viņam līdz.</span> <span class="verse"><a name="12">12</a>Un kad viņš tuvojās pilsētas vārtiem, lūk, te iznesa mironi, kas bija savas mātes vienīgais dēls, un viņa bija atraitne; un liels pulks pilsētnieku bija ar viņu.</span> <span class="verse"><a name="13">13</a>Un kad Kungs viņu redzēja, Viņam palika tās žēl; un Viņš tai sacīja: Neraudi!</span> <span class="verse"><a name="14">14</a>Un piegājis Viņš skāra nestuves. Bet tie, kas nesa, apstājās. un Viņš sacīja: Jaunekli, es tev saku: celies augšām!</span> <span class="verse"><a name="15">15</a>Un tas, kas bija miris, atsēdās un sāka runāt. Un Viņš to atdeva tā mātei.</span> <span class="verse"><a name="16">16</a>Bet bailes pārņēma visus; un viņi teica Dievu, sacīdami: Liels pravietis cēlies starp mums, un Dievs apmeklējis savus ļaudis.</span> <span class="verse"><a name="17">17</a>Un šī vēsts par Viņu izpaudās visā Jūdejā un visā apgabala apkārtnē.</span> <span class="verse"><a name="18">18</a>Par visu šo Jānim paziņoja viņa mācekļi.</span> <span class="verse"><a name="19">19</a>Un Jānis, ataicinājis divus savus mācekļus, sūtīja viņus pie Jēzus, jautādams: Vai Tu esi tas, kam jānāk, vai lai gaidām citu?</span> <span class="verse"><a name="20">20</a>Un vīri, atnākuši pie Viņa, sacīja: Jānis Kristītājs mūs sūtīja pie Tevis, sacīdams: Vai Tu esi Tas, kam jānāk, vai mums būs citu gaidīt?</span> <span class="verse"><a name="21">21</a>Bet tanī brīdī Viņš daudzus izdziedināja no slimībām un kaitēm, un no ļaunajiem gariem, un daudziem aklajiem dāvāja redzi.</span> <span class="verse"><a name="22">22</a>Un Viņš atbildēja un sacīja tiem: Ejiet un pasludiniet Jānim, ko jūs dzirdējāt un redzējāt: jo aklie redz, klibie staigā, spitālīgie top šķīsti, kurlie dzird, miroņi ceļas augšām un nabagiem evaņģēlijs tiek sludināts. (Is.35,5-6)</span> <span class="verse"><a name="23">23</a>Un svētīgi tie, kas no manis neņem apgrēcību.</span> <span class="verse"><a name="24">24</a>Kad Jāņa sūtītie bija aizgājuši, Viņš sāka ļaudīm runāt par Jāni: Ko jūs izgājāt tuksnesī skatīt? Vai vēja šķobītu niedri?</span> <span class="verse"><a name="25">25</a>Bet ko jūs izgājāt skatīt? Vai mīkstās drānas tērptu cilvēku? Redziet, kas tērpjas dārgās drānās un dzīvo izpriecās, tie ir ķēniņu pilīs.</span> <span class="verse"><a name="26">26</a>Bet ko jūs izgājāt skatīt? Vai pravieti? Patiesi es jums saku: un vairāk nekā pravieti.</span> <span class="verse"><a name="27">27</a>Šis ir tas, par ko rakstīts: Lūk, es sūtu savu eņģeli Tava vaiga priekšā, kas iepriekš Tevis sagatavos Tev ceļu. (Mal.3,1)</span> <span class="verse"><a name="28">28</a>Jo es jums saku: Starp dzimušajiem no sievietēm nav neviena lielāka pravieša par Jāni Kristītāju, bet mazākais Dieva valstībā ir lielāks par viņu.</span> <span class="verse"><a name="29">29</a>Un visa tauta un muitnieki, to dzirdēdami, godāja Dieva taisnību un kristījās Jāņa kristībā.</span> <span class="verse"><a name="30">30</a>Bet farizeji un bauslības pratēji nicināja Dieva gribu par sevi, nesaņemot no viņa kristību.</span> <span class="verse"><a name="31">31</a>Bet Kungs sacīja: Kam lai es pielīdzinu šīs paaudzes ļaudis? Kam viņi līdzīgi?</span> <span class="verse"><a name="32">32</a>Viņi ir līdzīgi tirgū sēdošiem bērniem, kas savstarpēji sarunājas, sacīdami: Mēs jums stabulējām, bet jūs nedejojāt; mēs dziedājām raudu dziesmas, bet jūs neraudājāt.</span> <span class="verse"><a name="33">33</a>Jo atnāca Jānis Kristītājs: viņš neēd maizi un nedzer vīnu, un jūs sakāt: viņā ir ļaunais gars.</span> <span class="verse"><a name="34">34</a>Atnāca Cilvēka Dēls: Viņš ēd un dzer, un jūs sakāt: Lūk, cilvēks, kas ir rijējs un vīna dzērājs, muitnieku un grēcinieku draugs.</span> <span class="verse"><a name="35">35</a>Un šo gudrību attaisno visi viņas bērni.</span> <span class="verse"><a name="36">36</a>Bet kāds no farizejiem lūdza Viņu, lai Viņš pie tā ēstu. Viņš, iegājis farizeja namā, novietojās pie galda.</span> <span class="verse"><a name="37">37</a>Un, lūk, tanī pilsētā viena sieviete, kas bija grēciniece, uzzinājusi, ka Viņš piedalās mielastā farizeja namā, atnesa alabastra traukā svaidāmo eļlu;</span> <span class="verse"><a name="38">38</a>Un tā, nostājusies aiz Viņa pie Viņa kājām, sāka asarām slacināt Viņa kājas un susināt tās ar saviem galvas matiem, un skūpstīja Viņa kājas, un svaidīja tās ar eļlu.</span> <span class="verse"><a name="39">39</a>Bet farizejs, kas Viņu bija aicinājis, domāja sevī, sacīdams: Ja Tas būtu pravietis, tad gan zinātu, kas un kāda ir šī sieviete, kas Viņam pieskaras, jo tā ir grēciniece.</span> <span class="verse"><a name="40">40</a>Un Jēzus atbildēja un sacīja viņam: Sīman, man tev kas sakāms. Bet viņš teica: Mācītāj, saki!</span> <span class="verse"><a name="41">41</a>Kādam naudas aizdevējam bija divi parādnieki: viens bija parādā pieci simti denāriju un otrs - piecdesmit.</span> <span class="verse"><a name="42">42</a>Tā kā šiem nebija no kā atdot, viņš atlaida abiem. Kurš no tiem viņu vairāk mīl?</span> <span class="verse"><a name="43">43</a>Sīmanis sacīja, atbildēdams: Domāju, ka tas, kam vairāk atlaida. Bet Viņš tam sacīja: Tu pareizi esi spriedis.</span> <span class="verse"><a name="44">44</a>Un Viņš, pagriezies pret sievieti, sacīja Sīmanim: Vai tu redzi šo sievieti? Es ienācu tavā namā, un tu nedevi ūdeni manām kājām; bet šī asarām slacināja manas kājas un saviem matiem tās susināja.</span> <span class="verse"><a name="45">45</a>Tu mani neskūpstīji, bet šī, tikko es ienācu, nepārstāj skūpstīt manas kājas.</span> <span class="verse"><a name="46">46</a>Tu nesvaidīji ar eļlu manu galvu, bet viņa ar svaidāmo eļlu svaidīja manas kājas.</span> <span class="verse"><a name="47">47</a>Tāpēc es tev saku: viņai daudzie grēki tiek piedoti, jo viņa ļoti mīlējusi; bet kam mazāk piedod, tas mīl mazāk.</span> <span class="verse"><a name="48">48</a>Un Viņš sacīja tai: Tavi grēki tev tiek piedoti!</span> <span class="verse"><a name="49">49</a>Un tie, kas ar Viņu atradās pie galda, sāka sevī runāt: Kas Viņš tāds, kas pat grēkus piedod?</span> <span class="verse"><a name="50">50</a>Bet Viņš sacīja sievietei: Tava ticība tevi glābusi, ej mierā!</span> </p></div</div></div></body></html>