<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 3</strong></div><p><span class="verse"><a name="1">1</a>Bet ķeizara Tibērija valdīšanas piecpadsmitajā gadā, kad Poncijs Pilāts bija pārvaldnieks Galilejā, bet viņa brālis Filips pārvaldnieks Iturejā un Trahonitīdas daļā un Lizanijs pārvaldnieks Abilinē,</span> <span class="verse"><a name="2">2</a>Augsto priesteru Annas un Kaifas laikā Kunga vārds nāca uz Jāni, Zaharija dēlu, tuksnesī.</span> <span class="verse"><a name="3">3</a>Un viņš staigāja visā Jordānas apkārtnē, sludinādams grēku nožēlošanas kristību grēku piedošanai,</span> <span class="verse"><a name="4">4</a>Kā rakstīts pravieša Isaja sludinājumu grāmatā: Saucēja balss tuksnesī: sataisiet Kunga ceļu, taisnas dariet Viņa takas!</span> <span class="verse"><a name="5">5</a>Katra ieleja lai piepildās, un katrs kalns un pakalns lai nolīdzinās, kas līks, tam jātop taisnam, un kas nelīdzens, tam jātop līdzenam ceļam;</span> <span class="verse"><a name="6">6</a>Un ikviena miesa redzēs Dieva pestīšanu. (Is 40,3-5)</span> <span class="verse"><a name="7">7</a>Viņš runāja ļaudīm, kas nāca pie viņa kristīties: Jūs, odžu dzimums! Kas jūs mācīja bēgt no nākamajām dusmām?</span> <span class="verse"><a name="8">8</a>Tāpēc nesiet grēku nožēlošanas cienīgus augļus un nesāciet sacīt: Mums Ābrahams ir tēvs. Jo es jums saku, ka Dievs spējīgs no šiem akmeņiem radīt Ābrahamam bērnus.</span> <span class="verse"><a name="9">9</a>Jau cirvis pielikts pie koku saknēm. Katrs koks, kas nenes labus augļus, tiks nocirsts un ugunī iemests.</span> <span class="verse"><a name="10">10</a>Un ļaudis jautāja viņam, sacīdami: Ko tad mums darīt?</span> <span class="verse"><a name="11">11</a>Bet viņš tiem atbildēja un sacīja: Kam divi svārki, lai dod tam, kam nav; un kam pārtika, lai dara tāpat.</span> <span class="verse"><a name="12">12</a>Bet nāca arī muitnieki kristīties; un tie sacīja viņam: Mācītāj, ko lai mēs darām?</span> <span class="verse"><a name="13">13</a>Un viņš tiem sacīja: Neņemiet vairāk, nekā jums noteikts.</span> <span class="verse"><a name="14">14</a>Bet jautāja viņam arī kareivji, sacīdami: Ko mums būs darīt? Un viņš tiem sacīja: Nedariet nevienam pārestību un netaisnību un esiet mierā ar savu algu!</span> <span class="verse"><a name="15">15</a>Bet kad ļaudīm likās un viņi savās sirdīs domāja par Jāni, vai viņš nav Kristus,</span> <span class="verse"><a name="16">16</a>Jānis atbildēja un sacīja visiem: Es jūs kristīju ar ūdeni, bet nāks varenāks par mani, kam es neesmu cienīgs Viņa kurpju siksnas atraisīt; Viņš jūs kristīs Svētajā Garā un ugunī.</span> <span class="verse"><a name="17">17</a>Tā vēteklis ir Viņa rokā; un Viņš iztīrīs savu klonu, un kviešus Viņš sakrās savā klētī, bet pelavas sadedzinās neizdzēšamā ugunī.</span> <span class="verse"><a name="18">18</a>Vēl daudz citu ko viņš sludināja, mācīdams ļaudis.</span> <span class="verse"><a name="19">19</a>Bet zemes pārvaldnieks Herods, ko viņš nopēla par Herodiju, tā brāļa sievu, un par visiem ļaunumiem, ko Herods darīja,</span> <span class="verse"><a name="20">20</a>Visam tam pievienoja vēl to, ka ieslodzīja Jāni cietumā.</span> <span class="verse"><a name="21">21</a>Bet notika, ka visi ļaudis kristījās, un arī Jēzus bija kristīts, tad Viņam, Dievu lūdzot, debesis atvērās,</span> <span class="verse"><a name="22">22</a>Un Svētais Gars miesīgā veidā kā balodis nolaidās uz Viņu; un balss atskanēja no debesīm: Tu esi mans mīļais Dēls, pie Tevis man labpatikšana!</span> <span class="verse"><a name="23">23</a>Un Jēzus pats, kad Viņš iesāka, bija apmēram 30 gadus vecs, kā mēdza domāt, Jāzepa dēls; Jāzeps bija Heli, bet tas Matata dēls,</span> <span class="verse"><a name="24">24</a>Tas bija Levi, tas Melhi, tas Jannes, tas Jāzepa dēls.</span> <span class="verse"><a name="25">25</a>Tas bija Matatija, tas Amosa, tas Nauma, tas Hesli, tas Nages dēls,</span> <span class="verse"><a name="26">26</a>Tas bija Maata, tas Matatija, tas Semeja, tas Jāzepa, tas Jūdas dēls,</span> <span class="verse"><a name="27">27</a>Tas bija Joanna, tas Rēzas, tas Zorobabela, tas Salatiēla, tas Neri dēls,</span> <span class="verse"><a name="28">28</a>Tas bija Melhi, tas Adi, tas Kozama, tas Elmadama, tas Hēra dēls,</span> <span class="verse"><a name="29">29</a>Tas bija Jēzus, tas Eliezera, tas Jorima, tas Matata, tas Levi dēls,</span> <span class="verse"><a name="30">30</a>Tas bija Simeona, tas Jūdas, tas Jāzepa, tas Jona, tas Eliakīma dēls,</span> <span class="verse"><a name="31">31</a>Tas bija Melejas, tas Mennas, tas Matata, tas Natana, tas Dāvida dēls,</span> <span class="verse"><a name="32">32</a>Tas bija Jeses, tas Obeda, tas Booza, tas Salomona, tas Naasona dēls,</span> <span class="verse"><a name="33">33</a>Tas bija Aminadaba, tas Admina, tas Arni, tas Esrona, tas Faresa, tas Jūdas dēls,</span> <span class="verse"><a name="34">34</a>Tas bija Jēkaba, tas Īzāka, tas Ābrahama, tas Taras, tas Nahora dēls.</span> <span class="verse"><a name="35">35</a>Tas bija Seruha, tas Ragaua, tas Falega, tas Hebera, tas Salas dēls,</span> <span class="verse"><a name="36">36</a>Tas bija Kainana, tas Arfaksāda, tas Sēma, tas Noasa, tas Lameha dēls,</span> <span class="verse"><a name="37">37</a>Tas bija Matuzala, tas Henoha, tas Jareda, tas Malaleēla, tas Kainana dēls,</span> <span class="verse"><a name="38">38</a>Tas bija Enosa, tas Seta, tas Ādama dēls, tas Dieva.</span> </p></div</div></div></body></html>