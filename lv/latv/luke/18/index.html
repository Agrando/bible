<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 18</strong></div><p><span class="verse"><a name="1">1</a>Bet vēl Viņš tiem stāstīja līdzību par to, ka vienmēr vajag Dievu lūgt un nepagurt,</span> <span class="verse"><a name="2">2</a>Sacīdams: Vienā pilsētā bija kāds tiesnesis, kas Dieva nebijās un no cilvēkiem nekaunējās.</span> <span class="verse"><a name="3">3</a>Bet kāda atraitne bija tanī pilsētā; un viņa nāca pie viņa un sacīja: Aizstāvi mani pret manu pretinieku!</span> <span class="verse"><a name="4">4</a>Un tas ilgu laiku negribēja. Bet pēc tam viņš sevī sacīja: Lai gan es Dieva nebaidos un no cilvēkiem nekaunos,</span> <span class="verse"><a name="5">5</a>Tomēr, lai šī atraitne mani neapgrūtinātu, es spriedīšu tiesu, ka viņa, beigās atnākusi, neuzbruktu man.</span> <span class="verse"><a name="6">6</a>Bet Kungs sacīja: Klausieties, ko netaisnais tiesnesis saka!</span> <span class="verse"><a name="7">7</a>Un vai Dievs lai nespriestu taisnīgu tiesu saviem izredzētajiem, kas dienu un nakti Viņu piesauc, un nebūtu pacietīgs ar viņiem?</span> <span class="verse"><a name="8">8</a>Es jums saku, ka Viņš drīz tiem spriedīs taisnīgu tiesu. Tomēr, kā rādās, vai Cilvēka Dēls atnācis atradīs ticību virs zemes?</span> <span class="verse"><a name="9">9</a>Bet tiem, kas sevi uzskatīja taisnīgus esam un citus nicināja, Viņš sacīja šo līdzību:</span> <span class="verse"><a name="10">10</a>Divi cilvēki iegāja svētnīcā Dievu lūgt. Viens bija farizejs un otrs muitnieks.</span> <span class="verse"><a name="11">11</a>Farizejs nostājies sevī tā lūdza: Es tev pateicos, Dievs, ka es neesmu tāds, kā citi cilvēki: laupītāji, netaisnīgi, laulības pārkāpēji vai arī kā šis muitnieks!</span> <span class="verse"><a name="12">12</a>Es gavēju divreiz nedēļā un dodu desmito tiesu no visa, kas man ir.</span> <span class="verse"><a name="13">13</a>Bet muitnieks, tālāk stāvēdams, negribēja pat acis pacelt pret debesīm, bet, sitot pie savām krūtīm, sacīja: Dievs, esi man, grēciniekam žēlīgs!</span> <span class="verse"><a name="14">14</a>Es jums saku: šis aizgāja savās mājās attaisnots, bet tas ne. Jo katrs, kas sevi paaugstina, tiks pazemināts.</span> <span class="verse"><a name="15">15</a>Bet arī bērnus Viņam atnesa, lai Viņš tiem pieskartos. Kad mācekļi to redzēja, tie norāja tos.</span> <span class="verse"><a name="16">16</a>Bet Jēzus pasauca viņus un sacīja: Laidiet bērnus pie manis nākt un neliedziet viņiem to, jo tādiem pieder Dieva valstība!</span> <span class="verse"><a name="17">17</a>Patiesi es jums saku: kas Dieva valstību nepieņems kā bērns, tas tanī neieies.</span> <span class="verse"><a name="18">18</a>Un kāds priekšnieks jautāja Viņam, sacīdams: Labais Mācītāj, kas man jādara, lai es iemantotu mūžīgo dzīvi?</span> <span class="verse"><a name="19">19</a>Bet Jēzus viņam sacīja: Kāpēc tu mani sauc par labo? Neviens nav labs, kā vienīgi Dievs.</span> <span class="verse"><a name="20">20</a>Baušļus tu zini: tev nebūs nokaut; tev nebūs laulību pārkāpt; tev nebūs zagt; tev nebūs nepatiesu liecību dot; tev būs tēvu un māti godāt.</span> <span class="verse"><a name="21">21</a>Tas sacīja: To visu esmu izpildījis kopš jaunības.</span> <span class="verse"><a name="22">22</a>Jēzus, to dzirdēdams, sacīja viņam: Vēl viena tev trūkst: pārdod visu, kas tev pieder, un dod nabagiem, tad tev būs manta debesīs, un nāc, seko man!</span> <span class="verse"><a name="23">23</a>To dzirdēdams, viņš noskuma, jo bija ļoti bagāts.</span> <span class="verse"><a name="24">24</a>Bet Jēzus, redzēdams viņu noskumušu, sacīja: Cik grūti tiem, kam nauda, ieiet Dieva valstībā!</span> <span class="verse"><a name="25">25</a>Vieglāk kamielim iziet caur adatas aci, nekā bagātam ieiet Dieva valstībā.</span> <span class="verse"><a name="26">26</a>Tad tie, kas dzirdēja, sacīja: Un kas tad var kļūt pestīts?</span> <span class="verse"><a name="27">27</a>Viņš tiem sacīja: Kas cilvēkiem nav iespējams, tas iespējams Dievam.</span> <span class="verse"><a name="28">28</a>Bet Pēteris sacīja: Lūk, mēs visu atstājām un sekojām Tev.</span> <span class="verse"><a name="29">29</a>Viņš tiem teica: Patiesi es jums saku: nav neviena, kas atstājis māju vai vecākus, vai brāļus, vai sievu, vai bērnus Dieva valstības dēļ</span> <span class="verse"><a name="30">30</a>Un kas nesaņem daudz vairāk jau šinī laikā, bet nākošajā mūžā mūžīgo dzīvi.</span> <span class="verse"><a name="31">31</a>Bet Jēzus ņēma tos divpadsmit sev līdz un sacīja viņiem: Lūk, mēs ejam uz Jeruzalemi; un viss izpildīsies, ko pravieši rakstījuši par Cilvēka Dēlu.</span> <span class="verse"><a name="32">32</a>Jo Viņu nodos pagāniem un apsmies, un šaustīs, un apspļaudīs,</span> <span class="verse"><a name="33">33</a>Un pēc šaustīšanas Viņu nonāvēs, bet trešajā dienā Viņš celsies augšām.</span> <span class="verse"><a name="34">34</a>Bet no tā viņi neko nesaprata; un šis vārds palika tiem apslēpts; un viņi neaptvēra to, kas tika runāts.</span> <span class="verse"><a name="35">35</a>Bet notika, kad Viņš tuvojās Jērikai, kāds aklais sēdēja ceļmalā un ubagoja.</span> <span class="verse"><a name="36">36</a>Un, kad viņš dzirdēja ļaužu pulku garām ejam, tas jautāja, kas tas ir.</span> <span class="verse"><a name="37">37</a>Bet viņam pateica, ka Jēzus Nācarietis iet garām.</span> <span class="verse"><a name="38">38</a>Tad viņš sauca, sacīdams: Jēzu, Dāvida Dēls, apžēlojies par mani!</span> <span class="verse"><a name="39">39</a>Bet tie, kas gāja priekšā, norāja viņu, lai viņš ciestu klusu. Bet viņš vēl skaļāk sauca: Dāvida Dēls, apžēlojies par mani!</span> <span class="verse"><a name="40">40</a>Tad Jēzus apstājies lika viņu atvest pie sevis. Un kad tas tuvojās, viņš jautāja tam,</span> <span class="verse"><a name="41">41</a>Sacīdams: Ko tu gribi, lai es tev daru? Bet viņš sacīja: Kungs, lai es redzu!</span> <span class="verse"><a name="42">42</a>Un Jēzus sacīja viņam: Topi redzīgs, tava ticība tevi glābusi.</span> <span class="verse"><a name="43">43</a>Un tūdaļ viņš kļuva redzīgs un, Dievu godinādams, sekoja Viņam. Un visa tauta, to redzēdama, godināja Dievu.</span> </p></div</div></div></body></html>