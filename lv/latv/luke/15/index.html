<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 15</strong></div><p><span class="verse"><a name="1">1</a>Bet muitnieki un grēcinieki pulcējās ap Viņu, lai Viņu dzirdētu.</span> <span class="verse"><a name="2">2</a>Un farizeji un rakstu mācītāji kurnēja, sacīdami: Šis pieņem grēciniekus un ēd kopā ar viņiem.</span> <span class="verse"><a name="3">3</a>Un Viņš teica tiem šo līdzību, sacīdams:</span> <span class="verse"><a name="4">4</a>Kurš cilvēks no jums, kam simts avis, pazaudējot vienu no tām, neatstāj deviņdesmit deviņas tuksnesī un neiet meklēt to, kas pazuda, kamēr viņš to atrod?</span> <span class="verse"><a name="5">5</a>Un viņš, atradis to, priecādamies liek savos plecos.</span> <span class="verse"><a name="6">6</a>Un viņš, mājās pārnācis, sasauc draugus un kaimiņus un saka viņiem: Priecājieties ar mani, jo es atradu savu avi, kas bija pazudusi!</span> <span class="verse"><a name="7">7</a>Es jums saku: tāpat debesīs būs lielāks prieks par vienu grēcinieku, kas gandara par grēkiem, nekā par deviņdesmit deviņiem taisnīgajiem, kam gandarīšanas nevajag.</span> <span class="verse"><a name="8">8</a>Vai atkal: kura sieviete, kam desmit drahmas, pazaudējusi vienu drahmu, neiededzinās sveci un neizslaucīs māju, rūpīgi meklēdama, kamēr to neatradīs?</span> <span class="verse"><a name="9">9</a>Un viņa, to atradusi, sasauc draudzenes un kaimiņienes, sacīdama: Priecājieties ar mani, jo es atradu drahmu, kuru biju pazaudējusi!</span> <span class="verse"><a name="10">10</a>Es jums saku: tā Dieva eņģeļi priecāsies par katru grēcinieku, kas gandara par grēkiem.</span> <span class="verse"><a name="11">11</a>Un Viņš sacīja: Kādam cilvēkam bija divi dēli.</span> <span class="verse"><a name="12">12</a>Un jaunākais no viņiem sacīja tēvam: Tēvs, dod man pienācīgo mantas daļu! Un viņš sadalīja mantu starp tiem.</span> <span class="verse"><a name="13">13</a>Un pēc nedaudz dienām jaunākais dēls, visu saņēmis, aizceļoja uz tālu zemi; un viņš, izšķērdīgi dzīvodams, izšķieda savu mantu.</span> <span class="verse"><a name="14">14</a>Un pēc tam, kad viņš visu bija notērējis, tai zemē izcēlās liels bads; un arī viņš sāka ciest trūkumu.</span> <span class="verse"><a name="15">15</a>Un viņš aizgāja un salīga pie kāda tās zemes pilsoņa; un tas aizsūtīja viņu savā saimniecībā ganīt cūkas.</span> <span class="verse"><a name="16">16</a>Un viņš gribēja piepildīt savu vēderu sēnalām, ko cūkas ēda, bet neviens tam tās nedeva.</span> <span class="verse"><a name="17">17</a>Bet viņš, iedziļinājies sevī, sacīja: Cik daudz algādžu mana tēva namā, kam maizes pārpilnība, bet es mirstu badā!</span> <span class="verse"><a name="18">18</a>Es celšos un iešu pie sava tēva un sacīšu viņam: tēvs, es esmu grēkojis pret debesīm un pret tevi.</span> <span class="verse"><a name="19">19</a>Es vairs neesmu cienīgs saukties par tavu dēlu; pieņem mani kā vienu no saviem algādžiem!</span> <span class="verse"><a name="20">20</a>Un cēlies viņš gāja pie sava tēva. Bet, tam vēl tālu esot, viņa tēvs to ieraudzīja un šim kļuva tā žēl; un viņš steidzās tam pretī, krita ap kaklu un skūpstīja to.</span> <span class="verse"><a name="21">21</a>Un dēls sacīja viņam: Tēvs, es esmu grēkojis pret debesīm un pret tevi; es vairs neesmu cienīgs, ka mani sauc par tavu dēlu.</span> <span class="verse"><a name="22">22</a>Bet tēvs sacīja saviem kalpiem: Steigšus atnesiet labākās drēbes un ietērpiet viņu, un sniedziet gredzenu viņa rokai un kurpes viņa kājām,</span> <span class="verse"><a name="23">23</a>Un atvediet nobarotu teļu un nokaujiet to, un ēdīsim un priecāsimies,</span> <span class="verse"><a name="24">24</a>Jo šis mans dēls, kas bija miris, ir atkal dzīvs; kas bija zudis, ir atkal atrasts! Un viņi sāka dzīrot.</span> <span class="verse"><a name="25">25</a>Bet viņa vecākais dēls bija tīrumā. Kad viņš nāca un tuvojās mājai, tas dzirdēja mūziku un līksmību.</span> <span class="verse"><a name="26">26</a>Un viņš, pasaucis vienu no kalpiem, jautāja, kas tas ir.</span> <span class="verse"><a name="27">27</a>Tas viņam sacīja: Tavs brālis pārnāca, un tavs tēvs nokāva barotu teļu, jo viņš to sagaidījis veselu.</span> <span class="verse"><a name="28">28</a>Bet viņš sadusmojās un negribēja iet iekšā. Tad viņa tēvs iznāca un sāka to lūgt.</span> <span class="verse"><a name="29">29</a>Un viņš atbildēja un sacīja savam tēvam: Lūk, tik daudz gadus es tev kalpoju un nekad tavu pavēli nepārkāpu, bet tu man nekad nedevi pat kazlēnu, lai es ar saviem draugiem sarīkotu mielastu;</span> <span class="verse"><a name="30">30</a>Bet kad šis tavs dēls, kas savu mantu izšķiedis ar netiklēm, pārnāca, tu nokāvi viņam nobarotu teļu.</span> <span class="verse"><a name="31">31</a>Tad viņš tam sacīja: Dēls, tu vienmēr esi pie manis, un viss mans ir tavs;</span> <span class="verse"><a name="32">32</a>Bet sarīkot mielastu un priecāties vajadzēja, jo šis tavs brālis, kas bija miris, ir dzīvs; un kas bija pazudis, ir atrasts.</span> </p></div</div></div></body></html>