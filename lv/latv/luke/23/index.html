<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 23</strong></div><p><span class="verse"><a name="1">1</a>Un viss viņu pulks cēlās un aizveda Viņu pie Pilāta.</span> <span class="verse"><a name="2">2</a>Un tie sāka Viņu apsūdzēt, sacīdami: Mēs atradām, ka Viņš jauc mūsu tautu un ka Viņš aizliedz ķeizaram maksāt nodokļus un saka, ka Viņš ir Kristus - Karalis.</span> <span class="verse"><a name="3">3</a>Un Pilāts jautāja Viņam, sacīdams: Vai Tu esi jūdu ķēniņš? Bet Viņš atbildēja un sacīja: Tu to saki.</span> <span class="verse"><a name="4">4</a>Tad Pilāts sacīja augstajiem priesteriem un ļaužu pulkam: Es nekādas vainas neatrodu pie šī Cilvēka.</span> <span class="verse"><a name="5">5</a>Un tie uzmācās viņam, sacīdami: Viņš kūda tautu, mācīdams visā Jūdejā, sākot ar Galileju līdz šejienei.</span> <span class="verse"><a name="6">6</a>Bet Pilāts, dzirdēdams par Galileju, jautāja, vai šis cilvēks ir galilejietis.</span> <span class="verse"><a name="7">7</a>Un uzzinājis, ka Viņš ir no Heroda apgabala, tas aizsūtīja Viņu pie Heroda, kas pats tanīs dienās bija Jeruzalemē.</span> <span class="verse"><a name="8">8</a>Bet Herods, ieraudzījis Jēzu, ļoti priecājās, jo tas no seniem laikiem Viņu gribēja redzēt, jo daudz par Viņu bija dzirdējis, un cerēja no Viņa redzēt kādu brīnumu.</span> <span class="verse"><a name="9">9</a>Un tas daudz vārdiem Viņu izjautāja, bet Viņš tam nekā neatbildēja.</span> <span class="verse"><a name="10">10</a>Bet augstie priesteri un rakstu mācītāji stāvēja un uzmācīgi Viņu apsūdzēja.</span> <span class="verse"><a name="11">11</a>Tad Herods ar saviem kareivjiem, viņu nonicinājis, izsmiekla dēļ apģērba Viņu baltās drēbēs un aizsūtīja atpakaļ pie Pilāta.</span> <span class="verse"><a name="12">12</a>Un tanī dienā Herods un Pilāts kļuva draugi, jo iepriekš viņi bija ienaidnieki savā starpā.</span> <span class="verse"><a name="13">13</a>Bet Pilāts, sasaucis augstos priesterus un priekšniekus, un tautu,</span> <span class="verse"><a name="14">14</a>Sacīja viņiem: Jūs atvedāt pie manis šo cilvēku, it kā Viņš būtu tautas kūdītājs; lūk, es Viņu izjautāju jūsu klātbūtnē un neatradu pie šī Cilvēka nevienas no tām vainām, kādās jūs Viņu apsūdzat;</span> <span class="verse"><a name="15">15</a>Un Herods arī ne, jo es jūs aizsūtīju pie viņa un, lūk, nekas nav darīts, ar ko Viņš nāvi būtu pelnījis.</span> <span class="verse"><a name="16">16</a>Tāpēc es Viņu sodīšu un atbrīvošu.</span> <span class="verse"><a name="17">17</a>Bet svētkos viņam vajadzēja tiem vienu atbrīvot.</span> <span class="verse"><a name="18">18</a>Bet viss pūlis kliedza, sacīdams: Nost šo, un atlaid mums Barabu,</span> <span class="verse"><a name="19">19</a>Kas pilsētā kādas notikušās sacelšanās un slepkavības dēļ bija ielikts cietumā.</span> <span class="verse"><a name="20">20</a>Un Pilāts, gribēdams Jēzu atbrīvot, atkal runāja viņiem,</span> <span class="verse"><a name="21">21</a>Bet tie kliedza, sacīdami: Sit Viņu krustā, sit Viņu krustā!</span> <span class="verse"><a name="22">22</a>Bet trešo reiz viņš tiem teica: Ko tad Viņš ļaunu darījis? Es nekādas vainas, kas pelna nāvi, pie Viņa neatrodu. Tāpēc es Viņu pārmācīšu un atlaidīšu.</span> <span class="verse"><a name="23">23</a>Bet tie turpināja viņam uzmākties, skaļi kliedzot, pieprasīdami, lai Viņu sistu krustā; un viņu kliegšana pieņēmās.</span> <span class="verse"><a name="24">24</a>Tad Pilāts nolēma izpildīt viņu lūgumu.</span> <span class="verse"><a name="25">25</a>Un viņš tiem atbrīvoja to, kas slepkavības un sacelšanās dēļ bija ieslodzīts cietumā, ko tie bija lūguši, bet Jēzu nodeva viņu iegribai.</span> <span class="verse"><a name="26">26</a>Un kad Viņu veda, tie aizturēja kādu Sīmani no Kirēnes, kas nāca no laukiem, un uzlika viņam krustu, lai nes to Jēzum pakaļ.</span> <span class="verse"><a name="27">27</a>Bet Viņam sekoja liels pulks ļaužu un sieviešu, kas Viņu apraudāja un nožēloja.</span> <span class="verse"><a name="28">28</a>Bet Jēzus, pagriezies pret tām, sacīja: Jeruzalemes meitas, neraudiet par mani, bet raudiet pašas par sevi un savu bērnu dēļ!</span> <span class="verse"><a name="29">29</a>Jo nāks dienas, kad sacīs: Svētīgas neauglīgās un tā miesas, kas nav dzemdējušas, un krūtis, kas nav barojušas.</span> <span class="verse"><a name="30">30</a>Tad sāks runāt kalniem: gāzieties pār mums, un uz pakalniem: apklājiet mūs!</span> <span class="verse"><a name="31">31</a>Jo, ja to dara ar zaļu koku, kas notiks ar nokaltušo?</span> <span class="verse"><a name="32">32</a>Bet līdz ar Viņu tika vestidivi  citi ļaundari, lai viņus nogalinātu.</span> <span class="verse"><a name="33">33</a>Un kad tie nonāca vietā, kas saucas Kalvārija, tur tie sita Viņu un slepkavas krustā: vienu pa labi, otru pa kreisi.</span> <span class="verse"><a name="34">34</a>Bet Jēzus sacīja: Tēvs, piedod viņiem, jo tie nezina, ko dara. Un tie, dalot Viņa drēbes, meta kauliņus.</span> <span class="verse"><a name="35">35</a>Un ļaudis stāvēja un skatījās; un priekšnieki kopā ar tiem izsmēja Viņu, sacīdami: Citiem Viņš palīdzēja, - lai glābj sevi, ja Viņš ir Kristus, Dieva izredzētais.</span> <span class="verse"><a name="36">36</a>Arī kareivji, Viņu izsmiedami, nāca un sniedza Viņam etiķi,</span> <span class="verse"><a name="37">37</a>Un sacīja: Ja Tu esi jūdu ķēniņš, tad glāb sevi!</span> <span class="verse"><a name="38">38</a>Un bija arī virs Viņa uzraksts, rakstīts grieķu un latīņu, un ebreju valodā: Šis ir jūdu Ķēniņš.</span> <span class="verse"><a name="39">39</a>Bet viens no tiem ļaundariem, kas bija piesists krustā, zaimoja Viņu, sacīdams: Ja Tu esi Kristus, tad glāb sevi un mūs!</span> <span class="verse"><a name="40">40</a>Bet otrs atbildēdams norāja viņu un sacīja: Pats tu, būdams tanī pat sodā, nebīsties Dieva!</span> <span class="verse"><a name="41">41</a>Jo mēs taču saņemam taisnīgi un pienācīgi par mūsu darbiem, bet Viņš nekā ļauna nav darījis.</span> <span class="verse"><a name="42">42</a>Un viņš sacīja Jēzum: Kungs, piemini mani, kad Tu nāksi savā valstībā!</span> <span class="verse"><a name="43">43</a>Un Jēzus sacīja viņam: Patiesi, es tev saku: šodien tu būsi ar mani paradīzē.</span> <span class="verse"><a name="44">44</a>Bet bija ap sesto stundu, un tumsa iestājās līdz pat devītajai stundai.</span> <span class="verse"><a name="45">45</a>Un saule aptumšojās, un priekškars svētnīcā pārplīsa vidū pušu.</span> <span class="verse"><a name="46">46</a>Un Jēzus sauca skaļā balsī, sacīdams: Tēvs, Tavās rokās es nododu savu garu! Un Viņš, to teikdams, izdvesa garu.</span> <span class="verse"><a name="47">47</a>Bet simtnieks, redzēdams to, kas notika, godināja Dievu, sacīdams: Patiesi, šis Cilvēks bija taisnīgs!</span> <span class="verse"><a name="48">48</a>Un viss ļaužu pulks, kas bija klāt pie šī šausmu skata, redzot notikušo, sita savās krūtīs un atgriezās atpakaļ.</span> <span class="verse"><a name="49">49</a>Bet visi Viņa pazīstamie un sievietes, kas ar Viņu bija nākušas no Galilejas, to redzēdamas, stāvēja nostāk.</span> <span class="verse"><a name="50">50</a>Un, lūk, viens vīrs, Jāzeps vārdā, būdams labs un taisnīgs cilvēks, kas bija pilsētas pārvaldes loceklis,</span> <span class="verse"><a name="51">51</a>No Arimatejas, Jūdejas pilsētas, kas arī pats gaidīja Dieva valstību, nepiekrita to lēmumiem un darbiem;</span> <span class="verse"><a name="52">52</a>Šis aizgāja pie Pilāta un lūdza Jēzus miesas.</span> <span class="verse"><a name="53">53</a>Un viņš tās noņēma un ietina audeklā, un ielika izcirstā kapā, kur vēl neviens nebija glabāts.</span> <span class="verse"><a name="54">54</a>Un tā bija sagatavošanās diena, un sabats jau tuvojās.</span> <span class="verse"><a name="55">55</a>Bet sekotājas sievietes, kas ar Viņu bija nākušas no Galilejas, redzēja kapu un to, kā Viņa miesas tika noliktas.</span> <span class="verse"><a name="56">56</a>Un atgriezušās, viņas sagatavoja smaržas un svaidāmās zāles, bet sabatu saskaņā ar bauslību tās pavadīja klusu.</span> </p></div</div></div></body></html>