<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/luke">Luke</a> &gt <strong>Chapter 17</strong></div><p><span class="verse"><a name="1">1</a>Un Viņš sacīja saviem mācekļiem: Nav iespējams, ka apgrēcība nenāktu; bet bēdas tam, caur ko tā nāk!</span> <span class="verse"><a name="2">2</a>Labāk tādam būtu, ja viņam uzkārtu kaklā dzirnakmeni un iemestu jūrā, nekā viņš apgrēcina vienu no šiem mazajiem.</span> <span class="verse"><a name="3">3</a>Pielūkojiet paši sevi! Ja tavs brālis grēko pret tevi, pamāci viņu! Bet ja tas to nožēlo, piedod tam!</span> <span class="verse"><a name="4">4</a>Un ja viņš septiņas reizes dienā grēkotu pret tevi un septiņas reizes grieztos pie tevis, sacīdams: es nožēloju, tad piedod tam!</span> <span class="verse"><a name="5">5</a>Un apustuļi sacīja Kungam: Vairo mūsu ticību!</span> <span class="verse"><a name="6">6</a>Bet Kungs sacīja: Ja jums būtu ticība kā sinepju graudiņš un jūs sacītu šim zīdtārpu kokam: izraujies un pārstādies jūrā, tad tas jums paklausītu.</span> <span class="verse"><a name="7">7</a>Bet kurš no jums, kam ir kalps, arājs vai gans, kad tas pārnāks no lauka, sacīs viņam: tūlīt nāc un sēdies pie galda?</span> <span class="verse"><a name="8">8</a>Vai viņš tam neteiks: pagatavo man ēdienu un apjoz priekšautu, un apkalpo mani, kamēr es ēdīšu un dzeršu; un pēc tam tu ēdīsi un dzersi.</span> <span class="verse"><a name="9">9</a>Un vai viņš izsaka pateicību tam kalpam, ka tas darīja to, ko tam pavēlēja?</span> <span class="verse"><a name="10">10</a>Es nedomāju. Tā arī jūs, kad izpildīsiet visu, kas jums uzdots, sakiet: Mēs esam nederīgi kalpi, mēs darījām to, ko mums vajadzēja darīt.</span> <span class="verse"><a name="11">11</a>Un, ejot uz Jeruzalemi, notika, ka Viņš gāja caur Samarijas un Galilejas vidieni.</span> <span class="verse"><a name="12">12</a>Un kādā miestā ieejot, Viņam pretim nāca desmit spitālīgi vīrieši, kas apstājās notālēm.</span> <span class="verse"><a name="13">13</a>Un paceltā balsī sacīja: Jēzu, Mācītāj, apžēlojies par mums!</span> <span class="verse"><a name="14">14</a>To ieraudzījis, Viņš sacīja: Ejiet un parādieties priesteriem! Un notika, ka, tiem ejot, viņi kļuva tīri.</span> <span class="verse"><a name="15">15</a>Bet viens no tiem, redzēdams, ka viņš izdziedināts, griezās atpakaļ un skaļā balsī godināja Dievu,</span> <span class="verse"><a name="16">16</a>Un nokrita uz sava vaiga pie Viņa kājām, un pateicās; un tas bija samarietis.</span> <span class="verse"><a name="17">17</a>Bet Jēzus atbildēja un sacīja: Vai desmit nekļuva veseli? Kur ir deviņi?</span> <span class="verse"><a name="18">18</a>Nav neviens atradies, kas būtu atgriezies un Dievam godu devis, kā vien šis svešinieks.</span> <span class="verse"><a name="19">19</a>Un Viņš tam sacīja: Celies un ej, jo tava ticība tev palīdzējusi!</span> <span class="verse"><a name="20">20</a>Bet farizeji jautāja Viņam: Kad nāks Dieva valstība? Viņš tiem atbildēja un sacīja: Dieva valstība nenāk redzamā veidā.</span> <span class="verse"><a name="21">21</a>Un arī neteiks: Lūk, še ir, vai, lūk, tur ir, jo, lūk, Dieva valstība ir jūsos pašos.</span> <span class="verse"><a name="22">22</a>Un Viņš sacīja saviem mācekļiem: Nāks dienas, kad jūs alksiet redzēt vienu Cilvēka Dēla dienu, bet neredzēsiet.</span> <span class="verse"><a name="23">23</a>Un jums sacīs: Lūk, še ir, un, lūk, tur ir! Neejiet tur un nesekojiet tam!</span> <span class="verse"><a name="24">24</a>Jo kā zem debesīm uzliesmojis zibens apspīd to, kas zem debesīm ir, tā būs Cilvēka Dēls savā dienā.</span> <span class="verse"><a name="25">25</a>Bet vispirms Viņam daudz vajag ciest un no šīs cilts atmestam kļūt.</span> <span class="verse"><a name="26">26</a>Un kā tas bija Noasa dienās, tā tas būs arī Cilvēka Dēla dienās.</span> <span class="verse"><a name="27">27</a>Tie ēda un dzēra; precēja sievas un izdeva pie vīra līdz pat tai dienai, kad Noass iegāja šķirstā; un tad nāca ūdensplūdi un iznīcināja visu.</span> <span class="verse"><a name="28">28</a>Tāpat, kā tas notika Lata dienās: ēda, dzēra, pirka un pārdeva, stādīja un būvēja;</span> <span class="verse"><a name="29">29</a>Bet tai dienā, kad Lats izgāja no Sodomas, lija uguns un sērs no debesīm un iznīcināja visus.</span> <span class="verse"><a name="30">30</a>Gluži tāpat būs tai dienā, kad parādīsies Cilvēka Dēls.</span> <span class="verse"><a name="31">31</a>Ja kāds tanī stundā būs uz jumta, bet viņa lietas - namā, tas lai nekāpj zemē tās paņemt, un ja kas tīrumā, tas lai neatgriežas atpakaļ!</span> <span class="verse"><a name="32">32</a>Pieminiet Lata sievu!</span> <span class="verse"><a name="33">33</a>Kas savu dzīvību centīsies glābt, tas to pazaudēs, bet kas to pazaudēs, tas to atgūs.</span> <span class="verse"><a name="34">34</a>Es jums saku: tanī naktī divi būs vienā gultā: vienu uzņems, bet otru atstās.</span> <span class="verse"><a name="35">35</a>Divas kopā mals: vienu uzņems un otru atstās; divi būs tīrumā: vienu uzņems un otru atstās.</span> <span class="verse"><a name="36">36</a>Tad mācekļi jautāja Viņam, sacīdami: Kur, Kungs?</span> <span class="verse"><a name="37">37</a>Viņš tiem sacīja: Visur, kur miesa, salasās arī ērgļi.</span> </p></div</div></div></body></html>