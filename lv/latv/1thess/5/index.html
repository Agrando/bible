<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Bet par laiku un stundu, brāļi, mums nevajag jums rakstīt,</span> <span class="verse"><a name="2">2</a>Jo jūs paši labi zināt, ka Kunga diena nāks tāpat kā zaglis naktī.</span> <span class="verse"><a name="3">3</a>Kad tie sacīs: Ir miers un drošība, tad pēkšņi pār viņiem nāks bojāeja kā sāpes grūtniecei, un viņi neizbēgs.</span> <span class="verse"><a name="4">4</a>Bet jūs, brāļi, neesat tumsībā, ka šī diena kā zaglis varētu jūs pārsteigt,</span> <span class="verse"><a name="5">5</a>Jo jūs visi esat gaismas bērni un dienas bērni; mēs nepiederam ne naktij, ne tumsai.</span> <span class="verse"><a name="6">6</a>Tāpēc negulēsim kā pārējie, bet būsim nomodā un skaidrā prātā!</span> <span class="verse"><a name="7">7</a>Jo kas guļ, tie guļ naktī, un kas piedzeras, tie piedzeras naktī.</span> <span class="verse"><a name="8">8</a>Bet mēs, kas piederam dienai, tērpti ticības un mīlestības bruņās un pestīšanas cerības bruņu cepurē, būsim skaidrā prātā!</span> <span class="verse"><a name="9">9</a>Jo Dievs mūs nav nolēmis dusmām, bet gan pestīšanas iegūšanai caur mūsu Kungu Jēzu Kristu,</span> <span class="verse"><a name="10">10</a>Kas mūsu dēļ nomira, lai mēs, vai nu esam nomodā, vai aizmiguši, dzīvotu vienībā ar Viņu.</span> <span class="verse"><a name="11">11</a>Tāpēc ieprieciniet viens otru un stipriniet cits citu, kā jūs arī to darāt!</span> <span class="verse"><a name="12">12</a>Bet mēs jūs lūdzam, brāļi, esiet atzinīgi pret tiem, kas jūsu labā strādā, kas Kunga vārdā ir jūsu priekšnieki un kas jūs pamāca.</span> <span class="verse"><a name="13">13</a>Viņu darbu dēļ mīliet tos vissirsnīgāk un dzīvojiet ar viņiem mierā!</span> <span class="verse"><a name="14">14</a>Bet mēs jūs lūdzam, brāļi, brīdiniet nemierīgos, ieprieciniet mazdūšīgos, palīdziet slimajiem, esiet pacietīgi ar visiem!</span> <span class="verse"><a name="15">15</a>Pielūkojiet, lai kāds neatmaksātu otram ļaunu ar ļaunu, bet vienmēr centieties cits citam un visiem darīt labu!</span> <span class="verse"><a name="16">16</a>Vienmēr esiet priecīgi!</span> <span class="verse"><a name="17">17</a>Lūdziet Dievu bez mitēšanās!</span> <span class="verse"><a name="18">18</a>Par visu esiet pateicīgi, jo tāds ir Dieva prāts Jēzū Kristū attiecībā uz jums visiem.</span> <span class="verse"><a name="19">19</a>Neizdzēsiet garu!</span> <span class="verse"><a name="20">20</a>Neniciniet pravietojumus!</span> <span class="verse"><a name="21">21</a>Pārbaudiet visu! To, kas labs - paturiet!</span> <span class="verse"><a name="22">22</a>Izvairieties pat no ļaunuma ēnas!</span> <span class="verse"><a name="23">23</a>Bet pats miera Dievs lai jūs svētī vispilnīgāk, lai jūsu gars, dvēsele un miesa pilnīgi bez vainas tiktu uzglabāti mūsu Kunga Jēzus Kristus atnākšanai!</span> <span class="verse"><a name="24">24</a>Uzticams ir tas, kas jūs aicinājis. Viņš arī izpildīs!</span> <span class="verse"><a name="25">25</a>Brāļi, lūdziet Dievu par mums!</span> <span class="verse"><a name="26">26</a>Sveiciniet visus brāļus ar svētu skūpstu!</span> <span class="verse"><a name="27">27</a>Dieva vārdā es jums piekodinu, lai šī vēstule tiktu lasīta visiem svētajiem brāļiem.</span> <span class="verse"><a name="28">28</a>Mūsu Kunga Jēzus Kristus žēlastība lai ir ar jums! Amen.</span> </p></div</div></div></body></html>