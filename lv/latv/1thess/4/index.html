<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/lv/latv/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/lv">Latvian</a> &gt; <a href="/lv/latv">Lativian Version</a> &gt; <a href="/lv/latv/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>Tālāk, brāļi, mēs jūs lūdzam un pamudinām Kunga Jēzus vārdā, lai jūs, dzirdējuši no mums, kā jādzīvo, tā arī dzīvotu un arvien kļūtu nopelniem bagātāki, lai patiktu Dievam.</span> <span class="verse"><a name="2">2</a>Jūs jau zināt, kādus priekšrakstus es jums devu Kunga Jēzus vārdā.</span> <span class="verse"><a name="3">3</a>Jo tāda ir Dieva griba, lai jūs kļūtu svēti. Atturieties no netiklības!</span> <span class="verse"><a name="4">4</a>Lai katrs zina, ka viņam sava miesa jāglabā svētumā un godā,</span> <span class="verse"><a name="5">5</a>Bet ne kaislīgā kārībā kā pagāni, kas Dievu nepazīst.</span> <span class="verse"><a name="6">6</a>Nevienam nebūs savam brālim pāri darīt, nedz viņu kādā darījumā piekrāpt, jo Kungs par to visu atriebj, kā jau agrāk mēs jums sacījām un apliecinājām.</span> <span class="verse"><a name="7">7</a>Jo Dievs nav mūs aicinājis netiklībai, bet gan svēttapšanai.</span> <span class="verse"><a name="8">8</a>Tāpēc, kas to nicina, tas nenicina cilvēku, bet Dievu, kas mums devis savu Svēto Garu.</span> <span class="verse"><a name="9">9</a>Par brālisko mīlestību mums nav vajadzības jums rakstīt, jo Dievs jūs mācījis vienam otru mīlēt.</span> <span class="verse"><a name="10">10</a>To jūs arī darāt ar visiem brāļiem visā Maķedonijā. Bet, brāļi, mēs jūs lūdzam, lai jūs būtu vēl centīgāki.</span> <span class="verse"><a name="11">11</a>Centieties, klusu dzīvojot, pildīt savu pienākumu un strādāt savu roku darbu, kā jau mēs to jums piekodinājām.</span> <span class="verse"><a name="12">12</a>Izturieties godīgi arī pret tiem, kas ārpusē un neiekārojiet nekā sveša!</span> <span class="verse"><a name="13">13</a>Brāļi, mēs negribam atstāt jūs neziņā arī par aizmigušajiem, lai jūs neskumtu, kā tie, kam nav cerības.</span> <span class="verse"><a name="14">14</a>Jo, ja mēs ticam, ka Jēzus nomira un ir augšāmcēlies, tāpat kopā ar Viņu Dievs atvedīs tos, kas Jēzū aizmiguši.</span> <span class="verse"><a name="15">15</a>To mēs jums sakām Kunga vārdā, ka mēs, kas dzīvojam, kas paliekam pāri līdz Kunga atnākšanai, neaizsteigsimies priekšā tiem, kas aizmiguši.</span> <span class="verse"><a name="16">16</a>Jo Kungs pats, atskanot pavēlei, erceņģeļa balsij un Dieva bazūnei, nāks no debesīm; tad pirmie celsies tie mirušie, kas ir Kristū.</span> <span class="verse"><a name="17">17</a>Tad arī mēs, kas dzīvojam, kas esam palikuši, kopā ar viņiem tiksim aizrauti gaisā, padebešos, pretīm Kristum; un tā mēs vienmēr būsim pie Kunga.</span> <span class="verse"><a name="18">18</a>Tāpēc ieprieciniet viens otru ar šiem vārdiem!</span> </p></div</div></div></body></html>