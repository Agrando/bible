<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Lepsze jest imię dobre, niżeli maść wyborna; a dzień śmierci, niż dzień narodzenia.</span> <span class="verse"><a name="2">2</a>Lepiej iść do domu żałoby, niż iść do domu biesiady, przeto, iż tam widzimy koniec każdego człowieka, a żyjący składa to do serca swego.</span> <span class="verse"><a name="3">3</a>Lepszy jest smutek, niżeli śmiech; bo przez smutek twarzy naprawia się serce.</span> <span class="verse"><a name="4">4</a>Serce mądrych w domu żałoby; ale serce głupich w domu wesela.</span> <span class="verse"><a name="5">5</a>Lepiej jest słuchać gromienia mądrego, niżeli słuchać pieśni głupich.</span> <span class="verse"><a name="6">6</a>Bo jaki jest trzask ciernia pod garncem, tak jest śmiech głupiego; i toć jest marność.</span> <span class="verse"><a name="7">7</a>Zaiste ucisk przywodzi mądrego do szaleństwa, a dar zaślepia serce.</span> <span class="verse"><a name="8">8</a>Lepsze jest dokończenie rzeczy, niżeli początek jej; lepszy jest człowiek cierpliwego ducha, niż ducha wyniosłego.</span> <span class="verse"><a name="9">9</a>Nie bądź porywczy w duchu twym do gniewu; bo gniew w zanadrzyu głupich odpoczywa.</span> <span class="verse"><a name="10">10</a>Nie mów: Cóż to jest, że dni pierwsze lepsze były, niż teraźniejsze? Bobyś się o tem nie mądrze pytał.</span> <span class="verse"><a name="11">11</a>Dobra jest mądrość przy majętności, i jest pożteczna tym, którzy widzą słońce.</span> <span class="verse"><a name="12">12</a>Albowiem pod cieniem mądrości, i pod cieniem srebra odpoczywa człowiek, a wszakże przedniejsza jest umiejętność mądrości; bo przynosi żywot tym, którzy ją mają.</span> <span class="verse"><a name="13">13</a>Przypatrz się sprawie Bożej; bo któż może wyprostować, co on skrzywi?</span> <span class="verse"><a name="14">14</a>W dzień dobry zażywaj dobra, w dzień zły miej się na pieczy: boć ten uczynił Bóg przeciwko owemu, dlatego, aby nie doszedł człowiek tego, co nastanie po nim.</span> <span class="verse"><a name="15">15</a>Tom wszystko widział za dni marności mojej: Bywa sprawiedliwy, który ginie z sprawiedliwością swoją; także bywa niezbożnik, który długo żyje we złości swojej.</span> <span class="verse"><a name="16">16</a>Nie bądź nazbyt sprawiedliwym, ani nazbyt mądrym; przeczżebyś miał do zguby przychodzić?</span> <span class="verse"><a name="17">17</a>Nie bądź nader niepobożnym, ani nazbyt głupim; przeczżebyś miał umrzeć przed czasem swoim?</span> <span class="verse"><a name="18">18</a>Dobra jest, abyś się owego trzymał, a tego się nie puszczał; kto się boi Boga, uchodzi tego wszystkiego.</span> <span class="verse"><a name="19">19</a>Mądrość umacnia mądrego więcej, niżeli dziesięć książąt, którzy są w mieście.</span> <span class="verse"><a name="20">20</a>Zaiste niemasz człowieka sprawiedliwego na ziemi, któryby czynił dobrze, a nie grzeszył.</span> <span class="verse"><a name="21">21</a>Nie do wszystkich też słów, które mówią ludzie przykładaj serca twego; i niech cię to nie obchodzi, choćciby i sługa twój złorzeczył.</span> <span class="verse"><a name="22">22</a>Boć wie serce twoje, żeś i ty częstokroć drugim złorzeczył.</span> <span class="verse"><a name="23">23</a>Wszystkiegom tego doświadczył mądrością, i rzekłem: Będę mądrym; aleć się mądrość oddaliła odemnie.</span> <span class="verse"><a name="24">24</a>A co dalekiego, i co bardzo głębokiego jest, któż to znajdzie?</span> <span class="verse"><a name="25">25</a>Wszystkom ja przeszedł myślą swoją, abym poznał i wybadał się, i wynalazł mądrość i rozum, a żebym poznał niezbożność, głupstwo, i błąd, i szaleństwo.</span> <span class="verse"><a name="26">26</a>I znalazłem rzecz gorzciejszą nad śmierć, to jest, taką niewiastę, której serce jest jako sieci i sidło, a ręce jej jako pęta. Kto się Bogu podoba, wolny będzie od niej; ale grzesznik będzie od niej pojmany.</span> <span class="verse"><a name="27">27</a>Otom to znalazł, (mówi kaznodzieja,)stosując jedno z drugiem, abym doszedł umiejętności.</span> <span class="verse"><a name="28">28</a>Czego zaś nad to szukała dusza moja, tedym nie znalazł. Męża jednego z tysiąca znalazłem; alem niewiasty między temi wszystkiemi nie znalazł.</span> <span class="verse"><a name="29">29</a>To tylko obacz, com znalazł, że stworzył Bóg człowieka dobrego; ale oni udali się za rozmaitemi myślami.</span> </p></div</div></div></body></html>