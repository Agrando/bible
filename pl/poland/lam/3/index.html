<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Jam jest ten mąż, którym widział utrapienie od rózgi rozgniewania Bożego.</span> <span class="verse"><a name="2">2</a>Zaprowadził mię, i zawiódł do ciemności, a nie do światłości;</span> <span class="verse"><a name="3">3</a>Tylko się na mię obórzył, a obrócił rękę swoję przez cały dzień.</span> <span class="verse"><a name="4">4</a>Do starości przywiódł ciało moje i skórę moję, a połamał kości moje.</span> <span class="verse"><a name="5">5</a>Obudował mię a ogarnął żółcią i pracą;</span> <span class="verse"><a name="6">6</a>W ciemnych miejscach posadził mię, jako tych, którzy dawno pomarli.</span> <span class="verse"><a name="7">7</a>Ogrodził mię, abym nie wyszedł, obciążył okowy moje;</span> <span class="verse"><a name="8">8</a>A choć wołam i krzyczę, zatula uszy na modlitwę moję.</span> <span class="verse"><a name="9">9</a>Ogrodził drogę moję ciosanym kamieniem, ścieszki moje wywrócił.</span> <span class="verse"><a name="10">10</a>Jest jako niedźwiedziem czyhającym na mię, jako lwem w skrytościach.</span> <span class="verse"><a name="11">11</a>Drogi moje odwrócił, owszem, rozszarpał mię, i uczynił mię spustoszoną.</span> <span class="verse"><a name="12">12</a>Naciągnął łuk swój, a postawił mię jako cel strzałom swym.</span> <span class="verse"><a name="13">13</a>Przestrzelił nerki moje strzałami z sajdaka swego.</span> <span class="verse"><a name="14">14</a>Jestem pośmiewiskiem ze wszystkim ludem moim, pieśnią ich przez cały dzień.</span> <span class="verse"><a name="15">15</a>Nasyca mię gorzkościami; upija mię piołunem.</span> <span class="verse"><a name="16">16</a>Nadto pokruszył o kamyczki zęby moje, i pogrążył mię w popiele.</span> <span class="verse"><a name="17">17</a>Takeś oddalił, o Boże! od pokoju duszę moję, aż na wczasy zapominam.</span> <span class="verse"><a name="18">18</a>I mówię: Zginęła siła moja, i nadzieja moja, którąm miał w Panu.</span> <span class="verse"><a name="19">19</a>Wszakże wspominając na utrapienie moje, i na płacz mój, na piołun, i na żółć.</span> <span class="verse"><a name="20">20</a>Wspominając ustawicznie, uniża się we mnie dusza moja.</span> <span class="verse"><a name="21">21</a>Przywodząc to sobie do serca swego, mam nadzieję.</span> <span class="verse"><a name="22">22</a>Wielkie jest miłosierdzie Pańskie, żeśmy do szczętu nie zginęli; nie ustawają zaiste litości jego.</span> <span class="verse"><a name="23">23</a>Ale się na każdy poranek odnawiają; wielka jest prawda twoja.</span> <span class="verse"><a name="24">24</a>Pan jest działem moim, mówi dusza moja, dlatego mam w nim nadzieję.</span> <span class="verse"><a name="25">25</a>Dobry jest Pan tym, którzy nań oczekują, duszy takowej, która go szuka.</span> <span class="verse"><a name="26">26</a>Dobrze jest, cierpliwie oczekiwać na zbawienie Pańskie.</span> <span class="verse"><a name="27">27</a>Dobrze jest mężowi nosić jarzmo od dzieciństwa swego;</span> <span class="verse"><a name="28">28</a>Który będąc opuszczony, cierpliwym jest w tem, co nań włożono;</span> <span class="verse"><a name="29">29</a>Kładzie w prochu usta swe, ażby się okazała nadzieja;</span> <span class="verse"><a name="30">30</a>Nadstawia bijącemu policzka, a nasycony bywa obelżeniem.</span> <span class="verse"><a name="31">31</a>Bo Pan na wieki nie odrzuca;</span> <span class="verse"><a name="32">32</a>Owszem, jeźli zasmuca, zasię się zmiłuje według mnóstwa miłosierdzia swego.</span> <span class="verse"><a name="33">33</a>Zaiste nie z serca trapi i zasmuca synów ludzkich.</span> <span class="verse"><a name="34">34</a>Aby kto starł nogami swemi wszystkich więźniów w ziemi;</span> <span class="verse"><a name="35">35</a>Aby kto niesprawiedliwie sądził męża przed obliczem Najwyższego;</span> <span class="verse"><a name="36">36</a>Aby kto wywrócił człowieka w sprawie jego, Pan się w tem nie kocha.</span> <span class="verse"><a name="37">37</a>Któż jest, coby rzekł: Stało się, a Pan nie przykazał?</span> <span class="verse"><a name="38">38</a>Izali z ust Najwyższego nie pochodzi złe i dobre?</span> <span class="verse"><a name="39">39</a>Przeczżeby tedy sobie utyskiwać miał człowiek żyjący, a mąż nad kaźnią za grzechy swoje.</span> <span class="verse"><a name="40">40</a>Dowiadujmy się raczej, a badajmy się dróg naszych, nawróćmy się do Pana;</span> <span class="verse"><a name="41">41</a>Podnieśmy serca i ręce nasze w niebo do Boga.</span> <span class="verse"><a name="42">42</a>Myśmy wstąpili i staliśmy się odpornymi; przetoż ty nie odpuszczasz.</span> <span class="verse"><a name="43">43</a>Okryłeś się zapalczywością, i gonisz nas, mordujesz, a nie szanujesz.</span> <span class="verse"><a name="44">44</a>Okryłeś się obłokiem, aby cię nie dochodziła modlitwa.</span> <span class="verse"><a name="45">45</a>Za śmieci i za pomiotło położyłeś nas w pośrodku tych narodów.</span> <span class="verse"><a name="46">46</a>Otworzyli na nas usta swoje wszyscy nieprzyjaciele nasi.</span> <span class="verse"><a name="47">47</a>Strach i dół przyszedł na nas, spustoszenie i skruszenie.</span> <span class="verse"><a name="48">48</a>Strumienie wód płyną z oczów moich, dla skruszenia córki ludu mojego.</span> <span class="verse"><a name="49">49</a>Oczy moje płyną bez przestanku, przeto, że niemasz żadnej ulgi,</span> <span class="verse"><a name="50">50</a>Ażby wejrzał i obaczył Pan z nieba.</span> <span class="verse"><a name="51">51</a>Oczy moje trapią duszę moję dla wszystkich córek miasta mojego.</span> <span class="verse"><a name="52">52</a>Łowili mię ustawicznie jako ptaka nieprzyjaciele moi bez przyczyny.</span> <span class="verse"><a name="53">53</a>Wrzucili do dołu żywot mój, a przywalili mię kamieniem.</span> <span class="verse"><a name="54">54</a>Wezbrały wody nad głową moją, i rzekłem: Jużci po mnie!</span> <span class="verse"><a name="55">55</a>Wzywam imienia twego, o Panie! z dołu bardzo głębokiego.</span> <span class="verse"><a name="56">56</a>Głos mój wysłuchiwałeś; nie zatulajże ucha twego przed wzdychaniem mojem, i przed wołaniem mojem.</span> <span class="verse"><a name="57">57</a>Przybliżając się do mnie w dzień, któregom cię wzywał, mawiałeś: Nie bój się.</span> <span class="verse"><a name="58">58</a>Zastawiałeś się, Panie! o sprawę duszy mojej, a wybawiałeś żywot mój.</span> <span class="verse"><a name="59">59</a>Widzisz, o Panie! bezprawie, które mi się dzieje, osądźże sprawę moję.</span> <span class="verse"><a name="60">60</a>Widzisz wszystkę pomstę ich, i wszystkie zamysły ich przeciwko mnie.</span> <span class="verse"><a name="61">61</a>Słyszysz urąganie ich, o Panie! i wszystkie zamysły ich przeciwko mnie.</span> <span class="verse"><a name="62">62</a>Słyszysz wargi powstawających przeciwko mnie, i przemyśliwanie ich przeciwko mnie przez cały dzień.</span> <span class="verse"><a name="63">63</a>Obacz siadanie ich, i wstawanie ich; jam zawżdy jest pieśnią ich.</span> <span class="verse"><a name="64">64</a>Oddajże im nagrodę, Panie! według sprawy rąk ich;</span> <span class="verse"><a name="65">65</a>Dajże im zatwardziałe serce, i przeklęstwo swe na nich;</span> <span class="verse"><a name="66">66</a>Goń ich w zapalczywości, a zgładź ich, aby nie byli pod niebem twojem, o Panie!</span> </p></div</div></div></body></html>