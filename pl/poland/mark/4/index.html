<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 4</strong></div><p><span class="verse"><a name="1">1</a>I począł zasię uczyć przy morzu; i zgromadził się do niego lud wielki, tak iż wstąpiwszy w łódź, siedział na morzu, a wszystek lud był przy morzu na ziemi.</span> <span class="verse"><a name="2">2</a>I nauczał ich wiele rzeczy w podobieństwach, a mówił do nich w nauce swojej: Słuchajcie!</span> <span class="verse"><a name="3">3</a>Oto wyszedł rozsiewca, aby rozsiewał.</span> <span class="verse"><a name="4">4</a>I stało się, gdy rozsiewał, że jedno padło podle drogi, a ptaki niebieskie przyleciały i podziobały je.</span> <span class="verse"><a name="5">5</a>Drugie zasię padło na miejsce opoczyste, gdzie nie miało wiele ziemi; i prędko weszło, przeto iż nie miało głębokości ziemi;</span> <span class="verse"><a name="6">6</a>A gdy słońce weszło, wygorzało, a iż korzenia nie miało, uschło.</span> <span class="verse"><a name="7">7</a>A drugie padło między ciernie; i wzrosły ciernie i zadusiły je, i nie wydało pożytku.</span> <span class="verse"><a name="8">8</a>Drugie zasię padło na ziemię dobrą, i wydało pożytek bujno wschodzący i rosnący; i przyniosło jedno trzydziesiątny, a drugie sześćdziesiątny, a drugie setny.</span> <span class="verse"><a name="9">9</a>I mówił im: Kto ma uszy ku słuchaniu, niechaj słucha.</span> <span class="verse"><a name="10">10</a>A gdy sam tylko był, pytali go ci, co przy nim byli ze dwunastoma, o to podobieństwo.</span> <span class="verse"><a name="11">11</a>A on im odpowiedział: Wam dano wiedzieć tajemnicę królestwa Bożego; ale tym, którzy są obcymi, wszystko się podawa w podobieństwach;</span> <span class="verse"><a name="12">12</a>Aby patrząc patrzeli, ale nie widzieli, i słysząc słyszeli, ale nie zrozumieli, by się snać nie nawrócili, a byłyby im grzechy odpuszczone.</span> <span class="verse"><a name="13">13</a>Zatem rzekł do nich: Nie rozumiecie tego podobieństwa? A jakoż zrozumiecie wszystkie inne podobieństwa?</span> <span class="verse"><a name="14">14</a>Rozsiewca on rozsiewa słowo.</span> <span class="verse"><a name="15">15</a>A którzy podle drogi, ci są, którym się rozsiewa słowo; ale gdy usłyszeli, zaraz przychodzi szatan, a wybiera słowo wsiane w serca ich.</span> <span class="verse"><a name="16">16</a>Także i ci, którzy na opoczystych miejscach posiani są, ci są, którzy, gdy usłyszeli słowo, zaraz je z radością przyjmują;</span> <span class="verse"><a name="17">17</a>Wszakże nie mają korzenia w sobie, ale są doczesnymi; potem, gdy przychodzi ucisk albo prześladowanie dla słowa, wnet się gorszą;</span> <span class="verse"><a name="18">18</a>A którzy między cierniem są posiani, ci są, którzy słuchają słowa;</span> <span class="verse"><a name="19">19</a>Ale pieczołowanie świata tego i omamienie bogactw, i pożądliwości innych rzeczy, wszedłszy zaduszają słowo, i staje się bez pożytku.</span> <span class="verse"><a name="20">20</a>A którzy na dobrą ziemię przyjęli nasienie, ci są, co słuchają słowa, i przyjmują je, przynoszą pożytek, jedno trzydziesiątny, a drugie sześćdziesiątny, a drugie setny.</span> <span class="verse"><a name="21">21</a>Nadto mówił im: Izali przynoszą świecę, aby wstawiona była pod korzec albo pod łoże? izali nie dlatego, aby ją na świecznik wstawiono?</span> <span class="verse"><a name="22">22</a>Bo nic nie masz tajemnego, co by nie miało być objawiono; ani się stało co skrytego, aby na jaw nie wyszło.</span> <span class="verse"><a name="23">23</a>Jeźli kto ma uszy ku słuchaniu, niechaj słucha!</span> <span class="verse"><a name="24">24</a>I rzekł do nich: Patrzcież, czego słuchacie; jaką miarą mierzycie, taką wam będzie odmierzono, a będzie wam przydano, którzy słuchacie.</span> <span class="verse"><a name="25">25</a>Albowiem kto ma, będzie mu dano; a kto nie ma, i to, co ma, będzie od niego odjęto.</span> <span class="verse"><a name="26">26</a>I mówił: Takie jest królestwo Boże, jako gdyby człowiek wrzucił nasienie w ziemię;</span> <span class="verse"><a name="27">27</a>A spałby i wstawałby we dnie i w nocy, a nasienie by weszło i urosło, gdy on nie wie.</span> <span class="verse"><a name="28">28</a>Boć ziemia sama z siebie pożytek wydawa, naprzód trawę, potem kłos, a potem zupełne zboże w kłosie.</span> <span class="verse"><a name="29">29</a>A skoro się okaże urodzaj, wnet gospodarz zapuszcza sierp; bo żniwo przyszło.</span> <span class="verse"><a name="30">30</a>Nad to rzekł: Do czego przypodobamy królestwo Boże, albo którem je podobieństwem wyrazimy?</span> <span class="verse"><a name="31">31</a>Jest jako ziarno gorczyczne; które, gdy wsiane bywa w ziemię, najmniejsze jest ze wszystkich nasion, które są na ziemi.</span> <span class="verse"><a name="32">32</a>Ale gdy bywa wsiane, wzrasta, i bywa największe nad wszystkie jarzyny, i rozpuszcza gałęzie wielkie, tak iż pod cieniem jego mogą sobie czynić gniazda ptaki niebieskie.</span> <span class="verse"><a name="33">33</a>I przez wiele takich podobieństw mówił do nich słowo, tak jako słuchać mogli.</span> <span class="verse"><a name="34">34</a>A bez podobieństwa nie mówił do nich; wszakże uczniom swym wszystko z osobna wykładał.</span> <span class="verse"><a name="35">35</a>I rzekł do nich w tenże dzień, gdy już był wieczór: Przeprawmy się na drugą stronę.</span> <span class="verse"><a name="36">36</a>A rozpuściwszy lud, wzięli go z sobą, tak jako był w łodzi; ale i inne łódki były przy nim.</span> <span class="verse"><a name="37">37</a>Tedy powstała wielka nawałność wiatru, a wały biły na łódź, tak że się już napełniała.</span> <span class="verse"><a name="38">38</a>A on na zadzie łodzi spał na wezgłówku; i obudzili go i mówili mu: Nauczycielu! nie dbasz, że giniemy?</span> <span class="verse"><a name="39">39</a>A tak ocknąwszy się, zgromił wiatr, i rzekł morzu: Umilknij, a uśmierz się. I przestał wiatr, a stało się wielkie uciszenie.</span> <span class="verse"><a name="40">40</a>Zatem rzekł im: Przecz jesteście tak bojaźliwi? Jakoż nie macie wiary?</span> <span class="verse"><a name="41">41</a>I bali się bojaźnią wielką, i mówili jedni do drugich: Któż wżdy ten jest, że mu i wiatr i morze są posłuszne?</span> </p></div</div></div></body></html>