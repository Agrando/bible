<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 15</strong></div><p><span class="verse"><a name="1">1</a>A zaraz rano naradziwszy się przedniejsi kapłani z starszymi i z nauczonymi w Piśmie i ze wszystką radą, związali Jezusa, i wiedli go, i podali Piłatowi.</span> <span class="verse"><a name="2">2</a>I pytał go Piłat: Tyżeś jest król Żydowski? A on mu odpowiadając rzekł: Ty powiadasz.</span> <span class="verse"><a name="3">3</a>I skarżyli nań przedniejsi kapłani o wiele rzeczy: (ale on nic nie odpowiedział.)</span> <span class="verse"><a name="4">4</a>Tedy go zasię pytał Piłat, mówiąc: Nic nie odpowiadasz? Oto jako wiele rzeczy świadczą przeciwko tobie.</span> <span class="verse"><a name="5">5</a>Ale Jezus przecię nic nie odpowiedział, tak iż się Piłat dziwował.</span> <span class="verse"><a name="6">6</a>A na święto zwykł im był wypuszczać więźnia jednego, o którego by prosili.</span> <span class="verse"><a name="7">7</a>I był jeden, którego zwano Barabbasz, w więzieniu z tymi, co rozruch czynią, którzy byli w rozruchu mężobójstwo popełnili.</span> <span class="verse"><a name="8">8</a>Tedy lud wystąpiwszy i głosem zawoławszy, począł prosić, żeby uczynił tak, jako im zawsze czynił,</span> <span class="verse"><a name="9">9</a>Ale Piłat im odpowiedział, mówiąc: Chcecież, wypuszczę wam króla Żydowskiego?</span> <span class="verse"><a name="10">10</a>(Wiedział bowiem, iż go z nienawiści wydali przedniejsi kapłani.)</span> <span class="verse"><a name="11">11</a>Ale przedniejsi kapłani podburzali lud, iżby im raczej Barabbasza wypuścił.</span> <span class="verse"><a name="12">12</a>A odpowiadając Piłat, rzekł im zasię: Cóż tedy chcecie, abym uczynił temu, którego nazywacie królem żydowskim?</span> <span class="verse"><a name="13">13</a>A oni znowu zawołali: Ukrzyżuj go!</span> <span class="verse"><a name="14">14</a>A Piłat rzekł do nich: I cóż wżdy złego uczynił? Ale oni tem bardziej wołali: Ukrzyżuj go!</span> <span class="verse"><a name="15">15</a>A tak Piłat, chcąc ludowi dosyć uczynić, wypuścił im Barabbasza, a Jezusa ubiczowawszy, podał im, aby był ukrzyżowany.</span> <span class="verse"><a name="16">16</a>Lecz żołnierze wprowadzili go do dworu, to jest do ratusza, i zwołali wszystkiej roty.</span> <span class="verse"><a name="17">17</a>A oblekłszy go w szarłat, i uplótłszy koronę z ciernia, włożyli nań;</span> <span class="verse"><a name="18">18</a>I poczęli go pozdrawiać, mówiąc: Bądź pozdrowiony, królu żydowski!</span> <span class="verse"><a name="19">19</a>I bili głowę jego trzciną i plwali nań, a upadając na kolana, kłaniali mu się.</span> <span class="verse"><a name="20">20</a>A gdy się z niego naśmiali, zewlekli go z szarłatu, i oblekli go w szaty jego własne, i wiedli go, aby go ukrzyżowali.</span> <span class="verse"><a name="21">21</a>Tedy przymusili mimo idącego niektórego Szymona Cyrenejczyka, (który szedł z pola,)ojca Aleksandrowego i Rufowego, aby niósł krzyż jego.</span> <span class="verse"><a name="22">22</a>I przywiedli go na miejsce Golgota, co się wykłada: Miejsce trupich głów.</span> <span class="verse"><a name="23">23</a>I dawali mu pić wino z myrrą; ale go on nie przyjął.</span> <span class="verse"><a name="24">24</a>A gdy go ukrzyżowali, rozdzielili szaty jego, miecąc o nie los, co by kto wziąć miał.</span> <span class="verse"><a name="25">25</a>A była trzecia godzina, gdy go ukrzyżowali.</span> <span class="verse"><a name="26">26</a>Był też napis winy jego napisany: Król żydowski.</span> <span class="verse"><a name="27">27</a>Ukrzyżowali też z nim dwóch zbójców; jednego po prawicy, a drugiego po lewicy jego.</span> <span class="verse"><a name="28">28</a>I wypełniło się Pismo, które mówi: Z złoczyńcami jest policzony.</span> <span class="verse"><a name="29">29</a>A ci, którzy mimo chodzili, bluźnili go, chwiejąc głowami swemi a mówiąc: Ehej! który rozwalasz kościół, a we trzech dniach budujesz go!</span> <span class="verse"><a name="30">30</a>Ratuj samego siebie, a zstąp z krzyża!</span> <span class="verse"><a name="31">31</a>Także też i przedniejsi kapłani naśmiewając się, jedni do drugich z nauczonymi w Piśmie mówili: Innych ratował, a siebie samego ratować nie może;</span> <span class="verse"><a name="32">32</a>Niechże teraz Chrystus on król Izraelski zstąpi z krzyża, abyśmy ujrzeli i uwierzyli. Ci też, co z nim byli ukrzyżowani, urągali mu.</span> <span class="verse"><a name="33">33</a>A gdy było o godzinie szóstej, stała się ciemność po wszystkiej ziemi, aż do godziny dziewiątej.</span> <span class="verse"><a name="34">34</a>A o godzinie dziewiątej zawołał Jezus głosem wielkim, mówiąc: Eloi! Eloi! Lamma sabachtani, co się wykłada: Boże mój! Boże mój! czemuś mię opuścił?</span> <span class="verse"><a name="35">35</a>A niektórzy z tych, co tam stali, usłyszawszy mówili: Oto Elijasza woła.</span> <span class="verse"><a name="36">36</a>Zatem bieżawszy jeden, napełnił gąbkę octem, a włożywszy ją na trzcinę, dawał mu pić, mówiąc: Zaniechajcie, patrzmy, jeźli przyjdzie Elijasz, zdejmować go.</span> <span class="verse"><a name="37">37</a>A Jezus zawoławszy głosem wielkim, oddał ducha.</span> <span class="verse"><a name="38">38</a>I rozerwała się zasłona kościelna na dwoje, od wierzchu aż do dołu.</span> <span class="verse"><a name="39">39</a>Tedy widząc setnik, który stał przeciwko niemu, iż tak wołając oddał ducha, rzekł: Prawdziwie człowiek ten był Synem Bożym.</span> <span class="verse"><a name="40">40</a>Były też i niewiasty z daleka się przypatrując, między któremi była Maryja Magdalena, i Maryja, Jakóba małego i Jozesa matka, i Salome;</span> <span class="verse"><a name="41">41</a>Które gdy jeszcze były w Galilei, chodziły za nim, a posługowały mu; i wiele innych, które z nim były wstąpiły do Jeruzalemu.</span> <span class="verse"><a name="42">42</a>A gdy już był wieczór, (ponieważ był dzień przygotowania,)który jest przed sabatem,</span> <span class="verse"><a name="43">43</a>Przyszedłszy Józef z Arymatyi, poczesny radny pan, który też sam oczekiwał królestwa Bożego, śmiele wszedł do Piłata, i prosił o ciało Jezusowe.</span> <span class="verse"><a name="44">44</a>A Piłat się dziwował, jeźliby już umarł; i zawoławszy setnika, pytał go, dawnoli umarł?</span> <span class="verse"><a name="45">45</a>A dowiedziawszy się od setnika, darował ciało Józefowi.</span> <span class="verse"><a name="46">46</a>A on kupiwszy prześcieradło, zdjąwszy go, obwinął w prześcieradło, i położył go w grobie, który był wykowany z opoki, i przywalił kamień do drzwi grobowych.</span> <span class="verse"><a name="47">47</a>Ale Maryja Magdalena, i Maryja, matka Jozesowa, patrzały, kędy go położono.</span> </p></div</div></div></body></html>