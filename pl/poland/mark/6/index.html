<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 6</strong></div><p><span class="verse"><a name="1">1</a>A wyszedłszy stamtąd przyszedł do ojczyzny swojej, i szli za nim uczniowie jego.</span> <span class="verse"><a name="2">2</a>A gdy przyszedł sabat, począł uczyć w bóżnicy, a wiele ich słuchając, zdumiewali się i mówili: Skądże temu to wszystko? a co to za mądrość, która mu jest dana, że się i takie mocy dzieją przez ręce jego?</span> <span class="verse"><a name="3">3</a>Izali ten nie jest cieśla, syn Maryi, i brat Jakóba, i Jozesa, i Judasa, i Szymona? Azaż tu nie masz i sióstr jego u nas? I gorszyli się z niego.</span> <span class="verse"><a name="4">4</a>Ale Jezus rzekł do nich: Nie jestci prorok beze czci, chyba w ojczyźnie swojej, a między pokrewnymi, i w domu swoim.</span> <span class="verse"><a name="5">5</a>I nie mógł tam uczynić żadnego cudu, oprócz iż niektóre chore, wkładając na nie ręce, uzdrowił.</span> <span class="verse"><a name="6">6</a>A dziwował się niedowiarstwu ich, i obchodził okoliczne miasteczka, nauczając.</span> <span class="verse"><a name="7">7</a>Tedy zwoławszy do siebie onych dwunastu, począł je po dwóch rozsyłać, i dał im moc nad duchami nieczystymi.</span> <span class="verse"><a name="8">8</a>I rozkazał im, aby nic nie brali na drogę, jedno tylko laskę: ani taistry, ani chleba, ani w trzos pieniędzy;</span> <span class="verse"><a name="9">9</a>Ale żeby się obuli w trzewiki, a nie obłoczyli dwóch sukien.</span> <span class="verse"><a name="10">10</a>Zatem mówił do nich: Gdziekolwiek wnijdziecie w dom, tam zostańcie, póki byście stamtąd nie wyszli.</span> <span class="verse"><a name="11">11</a>A którzykolwiek by was nie przyjęli, ani was słuchali, wyszedłszy stamtąd, otrząśnijcie proch z nóg waszych na świadectwo im; zaprawdę powiadam wam: Lżej będzie Sodomie i Gomorze w dzień sądny, niż miastu onemu.</span> <span class="verse"><a name="12">12</a>Tedy wyszedłszy kazali, aby ludzie pokutowali.</span> <span class="verse"><a name="13">13</a>I wyganiali wiele dyjabłów, i wiele chorych olejkiem mazali i uzdrawiali je.</span> <span class="verse"><a name="14">14</a>A usłyszał o tem król Herod, (bo się imię jego stało rozsławione,)i rzekł: Jan Chrzciciel zmartwychwstał, dlatego się cuda dzieją przez niego.</span> <span class="verse"><a name="15">15</a>A drudzy mówili: Elijasz to jest; drudzy zaś mówili: Prorok to jest, albo jako jeden z onych proroków.</span> <span class="verse"><a name="16">16</a>Co usłyszawszy Herod, rzekł: Ten jest Jan, któregom ja ściął, on zmartwychwstał.</span> <span class="verse"><a name="17">17</a>Albowiem tenże Herod posławszy pojmał Jana, i wsadził go do więzienia dla Herodyjady, żony Filipa, brata swego, iż ją był pojął za żonę.</span> <span class="verse"><a name="18">18</a>Bo Jan mówił Herodowi: Nie godzi się mieć żony brata twego.</span> <span class="verse"><a name="19">19</a>A Herodyjas czyhała nań, i chciała go zabić, ale nie mogła;</span> <span class="verse"><a name="20">20</a>Albowiem Herod obawiał się Jana, wiedząc, iż był mężem sprawiedliwym i świętym; i oglądał się nań, i słuchając go, wiele czynił i rad go słuchał.</span> <span class="verse"><a name="21">21</a>A gdy przyszedł dzień sposobny, którego Herod, obchodząc pamiątkę narodzenia swego, wieczerzą sprawił na książęta swoje i na hetmany i na przedniejsze z Galilei;</span> <span class="verse"><a name="22">22</a>A gdy weszła córka onej Herodyjady i tańcowała, i podobała się Herodowi i spółsiedzącym, rzekł król do dzieweczki: Proś mię o co chcesz, a dam ci.</span> <span class="verse"><a name="23">23</a>I przysiągł jej: O cokolwiek byś mię prosiła, dam ci, aż do połowy królestwa mego.</span> <span class="verse"><a name="24">24</a>Ona tedy wyszedłszy, rzekła matce swojej: O co mam prosić? A ona rzekła: O głowę Jana Chrzciciela.</span> <span class="verse"><a name="25">25</a>A tak ona zaraz wszedłszy prędko do króla, prosiła mówiąc: Chcę, abyś mi teraz dał na misie głowę Jana Chrzciciela.</span> <span class="verse"><a name="26">26</a>I zasmucił się król bardzo, wszakże dla przysięgi i dla spółsiedzących nie chciał jej odmówić.</span> <span class="verse"><a name="27">27</a>A zarazem posławszy król kata, rozkazał przynieść głowę jego.</span> <span class="verse"><a name="28">28</a>A on poszedłszy ściął go w więzieniu, i przyniósł głowę jego na misie, a dał ją dzieweczce, a dzieweczka dała ją matce swojej.</span> <span class="verse"><a name="29">29</a>Co gdy usłyszeli uczniowie jego, przyszli i wzięli ciało jego, i położyli je w grobie.</span> <span class="verse"><a name="30">30</a>A Apostołowie zszedłszy się do Jezusa, opowiedzieli mu wszystko, i co czynili, i czego uczyli.</span> <span class="verse"><a name="31">31</a>I rzekł im: Pójdźcie wy sami osobno na miejsce puste, a odpocznijcie trochę; bo ich wiele było, co przychodzili, i odchodzili, tak iż nie mieli wolnego czasu, żeby jedli.</span> <span class="verse"><a name="32">32</a>I odjechali w łodzi na miejsce puste osobno.</span> <span class="verse"><a name="33">33</a>A widząc je lud, że odjeżdżali, poznało go wiele ich, i zbieżeli się tam pieszo ze wszystkich miast, i poprzedzili je, i zgromadzili się do niego.</span> <span class="verse"><a name="34">34</a>A wyszedłszy Jezus ujrzał wielki lud, i użalił się ich, iż byli jako owce nie mające pasterza, i począł ich nauczać wiele rzeczy.</span> <span class="verse"><a name="35">35</a>A gdy już czas mijał, przystąpiwszy do niego uczniowie jego, rzekli: To miejsce jest puste, a już czas mija.</span> <span class="verse"><a name="36">36</a>Rozpuść je, aby poszedłszy do okolicznych wsi i miasteczek, nakupili sobie chleba; bo nie mają, coby jedli.</span> <span class="verse"><a name="37">37</a>A on odpowiadając, rzekł im: Dajcie wy im jeść. I rzekli mu: Szedłszy kupimy za dwieście groszy chleba, a damy im jeść?</span> <span class="verse"><a name="38">38</a>A on im rzekł: Wieleż chleba macie? Idźcie, a dowiedzcie się. A oni dowiedziawszy się, powiedzieli: Pięcioro, i dwie ryby.</span> <span class="verse"><a name="39">39</a>Tedy im kazał wszystkie gromadami posadzić na zielonej trawie.</span> <span class="verse"><a name="40">40</a>I usiedli rząd podle rządu, tu po stu, tu zaś po pięćdziesiąt.</span> <span class="verse"><a name="41">41</a>A wziąwszy one pięć chlebów, i one dwie ryby, wejrzawszy w niebo, błogosławił. I połamał one chleby i dawał uczniom swoim, aby kładli przed nie; i one dwie ryby rozdzielił między wszystkie.</span> <span class="verse"><a name="42">42</a>I jedli wszyscy, i nasyceni byli.</span> <span class="verse"><a name="43">43</a>I zebrali ułomków, dwanaście koszów pełnych, i z onych ryb.</span> <span class="verse"><a name="44">44</a>A było tych, którzy jedli chleby, około pięciu tysięcy mężów.</span> <span class="verse"><a name="45">45</a>I wnet przymusił ucznie swoje, aby wstąpili w łódź, i uprzedzili go na drugą stronę ku Betsaidzie, ażby on rozpuścił lud.</span> <span class="verse"><a name="46">46</a>A odprawiwszy je, odszedł na górę, aby się modlił.</span> <span class="verse"><a name="47">47</a>A gdy był wieczór, była łódź w pośród morza, a on sam był na ziemi.</span> <span class="verse"><a name="48">48</a>I widział, że się spracowali, wiosłami robiąc; (bo wiatr mieli przeciwny,)a tak około czwartej straży nocnej przyszedł do nich, chodząc po morzu, i chciał je wyminąć.</span> <span class="verse"><a name="49">49</a>Ale oni ujrzawszy go chodzącego po morzu, mniemali, żeby była obłuda, i krzyknęli:</span> <span class="verse"><a name="50">50</a>(Bo go wszyscy widzieli, i wylękli się.) Ale zaraz przemówił do nich, i rzekł im: Ufajcie, jam jest; nie bójcie się!</span> <span class="verse"><a name="51">51</a>I wstąpił do nich w łódź, i uciszył się wiatr; a oni się sami w sobie nader zdumiewali i dziwowali.</span> <span class="verse"><a name="52">52</a>Bo nie zrozumieli z strony chlebów, gdyż serce ich było zdrętwiało.</span> <span class="verse"><a name="53">53</a>A przeprawiwszy się przyszli do ziemi Gienezaret i przybili się do brzegu.</span> <span class="verse"><a name="54">54</a>A gdy wyszli z łodzi, zaraz ci, co go poznali,</span> <span class="verse"><a name="55">55</a>Obieżawszy wszystkę onę okoliczną krainę, poczęli nosić na łożach tych, którzy się źle mieli, gdziekolwiek usłyszeli o nim, że tam jest.</span> <span class="verse"><a name="56">56</a>A gdziekolwiek on wszedł do miasteczek, albo do miast, albo do wsi, kładli niemocne po ulicach, i prosili go, aby się tylko dotykali podołka szaty jego; a ile się go ich dotknęli, byli uzdrowieni.</span> </p></div</div></div></body></html>