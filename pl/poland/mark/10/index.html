<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 10</strong></div><p><span class="verse"><a name="1">1</a>A wstawszy stamtąd, przyszedł do granic Judzkich przez krainę za Jordanem leżącą; i zszedł się zaś do niego lud, i uczył je zaś jako miał zwyczaj.</span> <span class="verse"><a name="2">2</a>Tedy przystąpiwszy Faryzeuszowie, pytali go: Godzili się mężowi żonę opuścić? a to czynili, kusząc go.</span> <span class="verse"><a name="3">3</a>Ale on odpowiadając, rzekł im: Cóż wam przykazał Mojżesz?</span> <span class="verse"><a name="4">4</a>A oni rzekli: Mojżesz pozwolił napisać list rozwodny i opuścić ją.</span> <span class="verse"><a name="5">5</a>A odpowiadając Jezus, rzekł im: Dla zatwardzenia serca waszego napisał wam to przykazanie.</span> <span class="verse"><a name="6">6</a>Aleć od początku stworzenia mężczyznę i niewiastę uczynił je Bóg.</span> <span class="verse"><a name="7">7</a>Dlatego opuści człowiek ojca swego i matkę, a przyłączy się do żony swojej,</span> <span class="verse"><a name="8">8</a>I będą dwoje jednem ciałem; a tak już nie są dwoje, ale jedno ciało.</span> <span class="verse"><a name="9">9</a>Co tedy Bóg złączył, człowiek niechaj nie rozłącza.</span> <span class="verse"><a name="10">10</a>A w domu zaś uczniowie jego o toż go pytali.</span> <span class="verse"><a name="11">11</a>I rzekł im: Ktobykolwiek opuścił żonę swą, a pojąłby inną, cudzołoży przeciwko niej;</span> <span class="verse"><a name="12">12</a>A jeźliby niewiasta opuściła męża swego, a szłaby za drugiego, cudzołoży.</span> <span class="verse"><a name="13">13</a>Tedy przynoszono do niego dziatki, aby się ich dotykał; ale uczniowie gromili tych, którzy je przynosili.</span> <span class="verse"><a name="14">14</a>Co ujrzawszy Jezus, rozgniewał się i rzekł im: Dopuśćcie dziatkom przychodzić do mnie, a nie zabraniajcie im; albowiem takich jest królestwo Boże.</span> <span class="verse"><a name="15">15</a>Zaprawdę powiadam wam: Ktobykolwiek nie przyjął królestwa Bożego jako dzieciątko, nie wnijdzie do niego.</span> <span class="verse"><a name="16">16</a>I biorąc je na ręce swoje, i kładąc na nie ręce, błogosławił im.</span> <span class="verse"><a name="17">17</a>A gdy on wychodził w drogę, przybieżał jeden, i upadłszy przed nim na kolana, pytał go: Nauczycielu dobry! cóż czynić mam, abym odziedziczył żywot wieczny?</span> <span class="verse"><a name="18">18</a>Ale mu Jezus rzekł: Przecz mię zowiesz dobrym? Nikt nie jest dobry, tylko jeden, to jest Bóg.</span> <span class="verse"><a name="19">19</a>Przykazania umiesz: nie będziesz cudzołożył, nie będziesz zabijał, nie będziesz kradł, nie będziesz mówił świadectwa fałszywego, nie będziesz oszukiwał nikogo, czcij ojca twego i matkę twoję.</span> <span class="verse"><a name="20">20</a>A on odpowiadając, rzekł mu: Nauczycielu! tegom wszystkiego przestrzegał od młodości mojej.</span> <span class="verse"><a name="21">21</a>A Jezus spojrzawszy nań, rozmiłował się go, i rzekł mu: Jednego ci nie dostaje; idź, sprzedaj co masz, a rozdaj ubogim, a będziesz miał skarb w niebie, a przyjdź, naśladuj mię, wziąwszy krzyż.</span> <span class="verse"><a name="22">22</a>A on zafrasowawszy się dla tego słowa, odszedł smutny; albowiem miał wiele majętności.</span> <span class="verse"><a name="23">23</a>A spojrzawszy Jezus w około, rzekł do uczniów swoich: Jakoż trudno ci, którzy mają bogactwa, wnijdą do królestwa Bożego!</span> <span class="verse"><a name="24">24</a>Tedy uczniowie zdumieli się nad temi słowami jego. Lecz Jezus zaś odpowiadając, rzekł im: Dziatki! jakoż jest trudno tym, co ufają w bogactwach, wnijść do królestwa Bożego.</span> <span class="verse"><a name="25">25</a>Snadniej jest wielbłądowi przejść przez ucho igielne, niż bogaczowi wnijść do królestwa Bożego.</span> <span class="verse"><a name="26">26</a>A oni się tem więcej zdumiewali, mówiąc między sobą: I któż może być zbawiony?</span> <span class="verse"><a name="27">27</a>A Jezus spojrzawszy na nie, rzekł: U ludzić to niemożno, ale nie u Boga; albowiem u Boga wszystko jest możno.</span> <span class="verse"><a name="28">28</a>I począł Piotr mówić do niego: Otośmy my opuścili wszystko, a poszliśmy za tobą.</span> <span class="verse"><a name="29">29</a>A Jezus odpowiadając, rzekł: Zaprawdę powiadam wam: Nikt nie jest, kto by opuścił dom, albo braci, albo siostry, albo ojca, albo matkę, albo żonę, albo dzieci, albo role dla mnie i dla Ewangielii,</span> <span class="verse"><a name="30">30</a>Żeby nie miał wziąć stokrotnie teraz w tym czasie domów, i braci, i sióstr, i matek, i dzieci, i ról z prześladowaniem, a w przyszłym wieku żywota wiecznego.</span> <span class="verse"><a name="31">31</a>Aleć wiele pierwszych będą ostatnimi, a ostatnich pierwszymi.</span> <span class="verse"><a name="32">32</a>I byli w drodze, wstępując do Jeruzalemu; a Jezus szedł przed nimi, i zdumiewali się, a idąc za nim, bali się. A on wziąwszy zasię z sobą onych dwanaście, począł im powiadać, co nań przyjść miało,</span> <span class="verse"><a name="33">33</a>Mówiąc: Oto wstępujemy do Jeruzalemu, a Syn człowieczy będzie wydany przedniejszym kapłanom i nauczonym w Piśmie, i osądzą go na śmierć, i wydadzą go poganom.</span> <span class="verse"><a name="34">34</a>A oni się z niego naśmiewać będą, i ubiczują go, i będą nań plwać, i zabiją go; ale dnia trzeciego zmartwychwstanie.</span> <span class="verse"><a name="35">35</a>Tedy przystąpili do niego Jakób i Jan, synowie Zebedeuszowi, mówiąc: Nauczycielu! chcemy, abyś nam uczynił, o co cię prosić będziemy.</span> <span class="verse"><a name="36">36</a>A on im rzekł: Cóż chcecie, abym wam uczynił?</span> <span class="verse"><a name="37">37</a>A oni mu rzekli: Daj nam, abyśmy jeden na prawicy twojej a drugi na lewicy twojej siedzieli w chwale twojej.</span> <span class="verse"><a name="38">38</a>Lecz im Jezus rzekł: Nie wiecie, o co prosicie. Możecież pić kielich, który ja piję, i chrztem, którym się ja chrzczę, być ochrzczeni?</span> <span class="verse"><a name="39">39</a>A oni mu rzekli: Możemy. A Jezus im rzekł: Kielichci, który ja piję, pić będziecie i chrztem, którym ja się chrzczę, ochrzczeni będziecie.</span> <span class="verse"><a name="40">40</a>Ale siedzieć po prawicy mojej albo po lewicy mojej, nie moja rzecz jest dać; ale będzie dano tym, którym zgotowano.</span> <span class="verse"><a name="41">41</a>A usłyszawszy to oni dziesięciu, poczęli się gniewać na Jakóba i na Jana.</span> <span class="verse"><a name="42">42</a>Ale Jezus zwoławszy ich, rzekł im: Wiecie, iż ci, którym się zda, że władzę mają nad narody, panują nad nimi, a którzy z nich wielcy są, moc przewodzą nad nimi.</span> <span class="verse"><a name="43">43</a>Lecz nie tak będzie między wami; ale ktobykolwiek chciał być wielkim między wami, będzie sługą waszym;</span> <span class="verse"><a name="44">44</a>A ktobykolwiek z was chciał być pierwszym, będzie sługą wszystkich.</span> <span class="verse"><a name="45">45</a>Bo i Syn człowieczy nie przyszedł, aby mu służono, ale aby służył, i aby dał duszę swą na okup za wielu.</span> <span class="verse"><a name="46">46</a>Tedy przyszli do Jerycha; a gdy on wychodził z Jerycha, i uczniowie jego i lud wielki, syn Tymeusza, Bartymeusz ślepy, siedział podle drogi żebrząc.</span> <span class="verse"><a name="47">47</a>A usłyszawszy, iż jest Jezus on Nazareński, począł wołać, mówiąc: Jezusie, Synu Dawida! zmiłuj się nade mną.</span> <span class="verse"><a name="48">48</a>I gromiło go wiele ich, aby milczał, ale on tem więcej wołał: Synu Dawida! zmiłuj się nade mną.</span> <span class="verse"><a name="49">49</a>Tedy zastanowiwszy się Jezus, kazał go zawołać. I zawołano ślepego, mówiąc mu: Ufaj, wstań, woła cię.</span> <span class="verse"><a name="50">50</a>A on porzuciwszy płaszcz swój, wstał, i przyszedł do Jezusa.</span> <span class="verse"><a name="51">51</a>I odpowiadając Jezus, rzekł mu: Cóż chcesz, abym ci uczynił? A ślepy mu rzekł: Mistrzu! abym przejrzał.</span> <span class="verse"><a name="52">52</a>A Jezus mu rzekł: Idź, wiara twoja ciebie uzdrowiła. A zarazem przejrzał, i szedł drogą za Jezusem.</span> </p></div</div></div></body></html>