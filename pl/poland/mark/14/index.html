<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 14</strong></div><p><span class="verse"><a name="1">1</a>A po dwóch dniach była wielkanoc, święto przaśników; i szukali przedniejsi kapłani i nauczeni w Piśmie, jakoby go zdradą pojmawszy, zabili.</span> <span class="verse"><a name="2">2</a>Lecz mówili: Nie w święto, aby snać nie był rozruch między ludem.</span> <span class="verse"><a name="3">3</a>A gdy on był w Betanii, w domu Szymona trędowatego, gdy siedział u stołu, przyszła niewiasta, mając słoik alabastrowy maści szpikanardowej płynącej, bardzo kosztownej, a stłukłszy słoik alabastrowy, wylała ją na głowę jego.</span> <span class="verse"><a name="4">4</a>I gniewali się niektórzy sami w sobie, a mówili: Na cóż się stała utrata tej maści?</span> <span class="verse"><a name="5">5</a>Albowiem się to mogło sprzedać drożej niż za trzysta groszy, i rozdać ubogim; i szemrali przeciwko niej.</span> <span class="verse"><a name="6">6</a>Ale Jezus rzekł: Zaniechajcie jej, przeczże się jej przykrzycie? Dobryć uczynek uczyniła przeciwko mnie.</span> <span class="verse"><a name="7">7</a>Zawsze bowiem ubogie macie z sobą, i kiedykolwiek chcecie, możecie im dobrze czynić; ale mnie nie zawsze mieć będziecie.</span> <span class="verse"><a name="8">8</a>Ona, co mogła, to uczyniła; poprzedziła, aby ciało moje pomazała ku pogrzebowi.</span> <span class="verse"><a name="9">9</a>Zaprawdę powiadam wam: Gdziekolwiek kazana będzie ta Ewangielija po wszystkim świecie, i to co ona uczyniła, powiadano będzie na pamiątkę jej.</span> <span class="verse"><a name="10">10</a>Tedy Judasz Iszkaryjot, jeden ze dwunastu, odszedł do przedniejszych kapłanów, aby im go wydał.</span> <span class="verse"><a name="11">11</a>Co oni usłyszawszy, uradowali się, i obiecali mu dać pieniądze. I szukał sposobnego czasu, jakoby go wydał.</span> <span class="verse"><a name="12">12</a>Pierwszego tedy dnia przaśników, gdy baranka wielkanocnego zabijano, rzekli mu uczniowie jego: Gdzie chcesz, abyśmy szedłszy nagotowali, żebyś jadł baranka?</span> <span class="verse"><a name="13">13</a>I posłał dwóch z uczniów swych, i rzekł im: Idźcie do miasta, a spotka się z wami człowiek, dzban wody niosący; idźcież za nim.</span> <span class="verse"><a name="14">14</a>A dokądkolwiek wnijdzie, rzeczcie gospodarzowi: Nauczyciel mówi: Gdzież jest gospoda, kędy bym jadł baranka z uczniami moimi?</span> <span class="verse"><a name="15">15</a>A on wam ukaże salę wielką usłaną i gotową, tamże nam nagotujecie.</span> <span class="verse"><a name="16">16</a>I odeszli uczniowie jego, i przyszli do miasta, i znaleźli tak, jako im był powiedział, i nagotowali baranka.</span> <span class="verse"><a name="17">17</a>A gdy był wieczór, przyszedł ze dwunastoma.</span> <span class="verse"><a name="18">18</a>A gdy za stołem siedzieli i jedli, rzekł Jezus: Zaprawdę wam powiadam, iż jeden z was wyda mię, który je ze mną.</span> <span class="verse"><a name="19">19</a>Tedy oni poczęli się smucić, i do niego mówić, każdy z osobna: Azażem ja jest? A drugi: Azaż ja?</span> <span class="verse"><a name="20">20</a>Lecz on odpowiadając rzekł im: Jeden ze dwunastu, który ze mną macza w misie.</span> <span class="verse"><a name="21">21</a>Synci człowieczy idzie, jako o nim napisano: ale biada człowiekowi temu, przez którego Syn człowieczy będzie wydany! dobrze by mu było, by się był ten człowiek nie narodził.</span> <span class="verse"><a name="22">22</a>A gdy oni jedli, wziął Jezus chleb, a pobłogosławiwszy, łamał i dał im, mówiąc: Bierzcie, jedzcie, to jest ciało moje.</span> <span class="verse"><a name="23">23</a>A wziąwszy kielich, i podziękowawszy, dał im; i pili z niego wszyscy.</span> <span class="verse"><a name="24">24</a>I rzekł im: To jest krew moja nowego testamentu, która się za wielu wylewa.</span> <span class="verse"><a name="25">25</a>Zaprawdę powiadam wam: Iż nie będę więcej pił z rodzaju winnej macicy, aż do dnia onego, gdy go pić będę nowy w królestwie Bożem.</span> <span class="verse"><a name="26">26</a>A zaśpiewawszy pieśń, wyszli na górę oliwną.</span> <span class="verse"><a name="27">27</a>Potem im rzekł Jezus: Wszyscy wy zgorszycie się ze mnie tej nocy; bo napisano: Uderzę pasterza, i będą rozproszone owce.</span> <span class="verse"><a name="28">28</a>Lecz gdy zmartwychwstanę, poprzedzę was do Galileii.</span> <span class="verse"><a name="29">29</a>Ale mu Piotr powiedział: Choćby się wszyscy zgorszyli, ale ja nie.</span> <span class="verse"><a name="30">30</a>I rzekł mu Jezus: Zaprawdę powiadam tobie, iż dziś tej nocy, pierwej niż dwakroć kur zapieje, trzykroć się mnie zaprzesz.</span> <span class="verse"><a name="31">31</a>Ale on tem więcej mówił: Bym z tobą miał i umrzeć, nie zaprę się ciebie. Toć też i wszyscy mówili:</span> <span class="verse"><a name="32">32</a>I przyszli na miejsce, które zwano Gietsemane; tedy rzekł do uczniów swoich: Siedźcie tu, aż się pomodlę.</span> <span class="verse"><a name="33">33</a>I wziąwszy z sobą Piotra, i Jakóba, i Jana, począł się lękać, i bardzo tęsknić;</span> <span class="verse"><a name="34">34</a>I rzekł im: Bardzo jest smutna dusza moja aż do śmierci; zostańcie tu, a czujcie.</span> <span class="verse"><a name="35">35</a>A postąpiwszy trochę, padł na ziemię i modlił się, aby, jeźli można, odeszła od niego ta godzina;</span> <span class="verse"><a name="36">36</a>I rzekł: Abba Ojcze! wszystko tobie jest możno, przenieś ode mnie ten kielich; wszakże nie co ja chcę, ale co Ty.</span> <span class="verse"><a name="37">37</a>Tedy przyszedł, i znalazł je śpiące, i rzekł Piotrowi: Szymonie, śpisz? nie mogłeś czuć jednej godziny?</span> <span class="verse"><a name="38">38</a>Czujcie, a módlcie się, abyście nie weszli w pokuszenie; duchci jest ochotny, ale ciało mdłe.</span> <span class="verse"><a name="39">39</a>I odszedłszy znowu, modlił się, też słowa mówiąc.</span> <span class="verse"><a name="40">40</a>A wróciwszy się znalazł je zasię śpiące, (bo oczy ich były obciążone,)a nie wiedzieli, co mu odpowiedzieć mieli.</span> <span class="verse"><a name="41">41</a>I przyszedł po trzecie, a rzekł im: Śpijcież już i odpoczywajcie! Dosyćci! przyszłać ta godzina, oto wydany bywa Syn człowieczy w ręce grzeszników.</span> <span class="verse"><a name="42">42</a>Wstańcie, pójdźmy! oto który mię wydawa, blisko jest.</span> <span class="verse"><a name="43">43</a>A wnetże, gdy on jeszcze mówił, przyszedł Judasz, który był jeden ze dwunastu, a z nim wielka zgraja z mieczami i z kijami od przedniejszych kapłanów, i od nauczonych w Piśmie i od starszych.</span> <span class="verse"><a name="44">44</a>A ten, który go wydawał, dał im był znak, mówiąc: Któregokolwiek pocałuję, tenci jest, imajcież go, a wiedźcie ostrożnie.</span> <span class="verse"><a name="45">45</a>A przyszedłszy, zarazem przystąpił do niego, i rzekł: Mistrzu, Mistrzu! i pocałował go.</span> <span class="verse"><a name="46">46</a>Tedy się oni na niego rękoma rzucili, i pojmali go.</span> <span class="verse"><a name="47">47</a>A jeden z tych, co tam stali, dobywszy miecza, uderzył sługę najwyższego kapłana, i uciął mu ucho.</span> <span class="verse"><a name="48">48</a>A Jezus odpowiadając rzekł im: Jako na zbójcę wyszliście z mieczami i z kijami, abyście mię pojmali.</span> <span class="verse"><a name="49">49</a>Na każdy dzień bywałem u was w kościele, ucząc, a nie pojmaliście mię: ale trzeba, aby się wypełniły Pisma.</span> <span class="verse"><a name="50">50</a>A tak opuściwszy go, wszyscy uciekli.</span> <span class="verse"><a name="51">51</a>A jeden jakiś młodzieniec szedł za nim, przyodziany prześcieradłem na nagie ciało; i uchwycili go młodzieńcy.</span> <span class="verse"><a name="52">52</a>Ale on opuściwszy prześcieradło, nago uciekł od nich.</span> <span class="verse"><a name="53">53</a>Tedy przywiedli Jezusa do najwyższego kapłana: a zeszli się do niego wszyscy przedniejsi kapłani, i starsi, i nauczeni w Piśmie.</span> <span class="verse"><a name="54">54</a>A Piotr szedł z nim z daleka aż do dworu najwyższego kapłana, i siedział z sługami, grzejąc się u ognia.</span> <span class="verse"><a name="55">55</a>Ale przedniejsi kapłani, i wszystka rada szukali przeciwko Jezusowi świadectwa, aby go na śmierć wydali; wszakże nie znaleźli.</span> <span class="verse"><a name="56">56</a>Albowiem ich wiele fałszywie świadczyli przeciwko niemu; ale świadectwa ich nie były zgodne.</span> <span class="verse"><a name="57">57</a>Tedy niektórzy powstawszy, fałszywie świadczyli przeciwko niemu, mówiąc:</span> <span class="verse"><a name="58">58</a>Myśmy to słyszeli, że mówił: Ja rozwalę ten kościół ręką uczyniony, a we trzech dniach inny nie ręką uczyniony zbuduję.</span> <span class="verse"><a name="59">59</a>Lecz i tak nie było zgodne świadectwo ich.</span> <span class="verse"><a name="60">60</a>Tedy stanąwszy w pośrodku najwyższy kapłan, pytał Jezusa, mówiąc: Nie odpowiadasz nic? Cóż to jest, co ci przeciwko tobie świadczą?</span> <span class="verse"><a name="61">61</a>Ale on milczał, a nic nie odpowiedział. Znowu go pytał najwyższy kapłan, i rzekł mu: Tyżeś jest on Chrystus, Syn onego Błogosławionego?</span> <span class="verse"><a name="62">62</a>A Jezus rzekł: Jam jest; i ujrzycie Syna człowieczego, siedzącego na prawicy mocy Bożej, i przychodzącego z obłokami niebieskiemi.</span> <span class="verse"><a name="63">63</a>Tedy najwyższy kapłan rozdarłszy szaty swoje, rzekł: Cóż jeszcze potrzebujemy świadków?</span> <span class="verse"><a name="64">64</a>Słyszeliście bluźnierstwo. Cóż się wam zda? A oni wszyscy osądzili go winnym być śmierci.</span> <span class="verse"><a name="65">65</a>I poczęli niektórzy nań plwać, i zakrywać oblicze jego, i bić weń pięściami i mówić mu: Prorokuj! A słudzy policzkowali go.</span> <span class="verse"><a name="66">66</a>A gdy Piotr był we dworze na dole, przyszła jedna z dziewek najwyższego kapłana;</span> <span class="verse"><a name="67">67</a>A ujrzawszy Piotra grzejącego się, wejrzała nań, i rzekła: I tyś był z Jezusem Nazareńskim.</span> <span class="verse"><a name="68">68</a>Ale on się zaprzał, mówiąc: Nie znam go, a nie wiem, co ty mówisz. I wyszedł na dwór do przysionka, a kur zapiał.</span> <span class="verse"><a name="69">69</a>Tedy dziewka ujrzawszy go zasię, poczęła mówić tym, którzy tam stali: Ten jest jeden z nich.</span> <span class="verse"><a name="70">70</a>A on zasię zaprzał się. A znowu po małej chwilce ci, co tam stali, rzekli Piotrowi: Prawdziwie z nich jesteś; bo jesteś i Galilejczyk, i mowa twoja podobna jest.</span> <span class="verse"><a name="71">71</a>A on się począł przeklinać i przysięgać, mówiąc: Nie znam człowieka tego, o którym mówicie.</span> <span class="verse"><a name="72">72</a>Tedy po wtóre kur zapiał. I wspomniał Piotr na słowa, które mu był powiedział Jezus: że pierwej niż kur dwakroć zapieje, trzykroć się mnie zaprzesz. A wyszedłszy, płakał.</span> </p></div</div></div></body></html>