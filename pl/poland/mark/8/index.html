<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 8</strong></div><p><span class="verse"><a name="1">1</a>A w oneż dni, gdy nader wielki lud był, a nie mieli, co by jedli, zwoławszy Jezus uczniów swoich, rzekł im:</span> <span class="verse"><a name="2">2</a>Żal mi tego ludu; bo już trzy dni trwają przy mnie, a nie mają, co by jedli;</span> <span class="verse"><a name="3">3</a>A jeźli je rozpuszczę głodne do domów ich, pomdleją na drodze; albowiem niektórzy z nich z daleka przyszli.</span> <span class="verse"><a name="4">4</a>Tedy mu odpowiedzieli uczniowie jego: Skądże te kto będzie mógł nasycić chlebem tu na puszczy?</span> <span class="verse"><a name="5">5</a>I spytał ich: Wieleż macie chlebów? A oni rzekli: Siedm.</span> <span class="verse"><a name="6">6</a>I rozkazał ludowi, żeby usiadł na ziemi; a wziąwszy one siedm chlebów, podziękowawszy łamał, i dawał uczniom swoim, aby przed lud kładli; i kładli przed lud.</span> <span class="verse"><a name="7">7</a>Mieli też trochę rybek, które pobłogosławiwszy, kazał i one przed lud kłaść.</span> <span class="verse"><a name="8">8</a>Jedli tedy i nasyceni są, i zebrali, co zbyło ułomków, siedm koszów.</span> <span class="verse"><a name="9">9</a>A było tych, co jedli, około czterech tysięcy; i rozpuścił je.</span> <span class="verse"><a name="10">10</a>A wnet wstąpiwszy w łódź z uczniami swoimi, przyszedł w strony Dalmanutskie.</span> <span class="verse"><a name="11">11</a>I wyszli Faryzeuszowie, a poczęli z nim spór wieść, szukając od niego znamienia z nieba, a kusząc go.</span> <span class="verse"><a name="12">12</a>Tedy westchnąwszy serdecznie w duchu swym, rzekł: Przeczże ten rodzaj znamienia szuka? Zaprawdę powiadam wam, że nie będzie dane znamię temu rodzajowi.</span> <span class="verse"><a name="13">13</a>I opuściwszy ich, wstąpił zasię w łódź, i przeprawił się na drugą stronę.</span> <span class="verse"><a name="14">14</a>A zapomnieli byli uczniowie wziąć z sobą chleba, i nie mieli z sobą nic więcej, tylko jeden chleb w łodzi.</span> <span class="verse"><a name="15">15</a>Tedy im przykazał, mówiąc: Baczcież, a strzeżcie się kwasu Faryzeuszów i kwasu Herodowego.</span> <span class="verse"><a name="16">16</a>I rozmawiali między sobą i rzekli: O tem snać mówi, że nie mamy chleba.</span> <span class="verse"><a name="17">17</a>Co poznawszy Jezus, rzekł im: O czemże rozmawiacie, iż nie macie chleba? Jeszczeż nie baczycie i nie zrozumiewacie? Jeszczeż macie serce swoje zdrętwiałe?</span> <span class="verse"><a name="18">18</a>Oczy mając nie widzicie, i uszy mając nie słyszycie, i nie pamiętacie?</span> <span class="verse"><a name="19">19</a>Gdym onych pięć chlebów łamał między pięć tysięcy ludzi, wiele żeście pełnych koszów ułomków zebrali? Rzekli mu: Dwanaście;</span> <span class="verse"><a name="20">20</a>A gdym onych siedm chlebów łamał między cztery tysiące ludzi, wieleście koszów pełnych ułomków zebrali? A oni rzekli: Siedm.</span> <span class="verse"><a name="21">21</a>A on im rzekł: Jakoż tedy nie rozumiecie?</span> <span class="verse"><a name="22">22</a>Potem przyszedł do Betsaidy; i przywiedli do niego ślepego, prosząc go, aby się go dotknął.</span> <span class="verse"><a name="23">23</a>A ująwszy onego ślepego za rękę, wywiódł go precz za miasteczko, i plunąwszy na oczy jego, włożył na niego ręce, i pytał go, jeźliby co widział.</span> <span class="verse"><a name="24">24</a>A on spojrzawszy w górę, rzekł: Widzę ludzi; bo widzę, że chodzą jako drzewa.</span> <span class="verse"><a name="25">25</a>Potem zasię włożył ręce na oczy jego, i rozkazał mu w górę spojrzeć; i uzdrowiony jest na wzroku, tak że i z daleka wszystkich jasno widział.</span> <span class="verse"><a name="26">26</a>I odesłał go do domu jego, mówiąc: I do tego miasteczka nie wchodź, i nikomu z miasteczka nie powiadaj.</span> <span class="verse"><a name="27">27</a>Tedy wyszedł Jezus i uczniowie jego do miasteczek należących do Cezaryi Filipowej, a w drodze pytał uczniów swoich, mówiąc im: Kimże mię powiadają być ludzie?</span> <span class="verse"><a name="28">28</a>A oni mu odpowiedzieli: Jedni Janem Chrzcicielem, a drudzy Elijaszem, a drudzy jednym z proroków.</span> <span class="verse"><a name="29">29</a>Ale on im rzekł: A wy kim mię być powiadacie? A odpowiadając Piotr, rzekł mu: Tyś jest on Chrystus.</span> <span class="verse"><a name="30">30</a>I przygroził im, aby o nim nikomu nie powiadali.</span> <span class="verse"><a name="31">31</a>I począł je nauczać, że Syn człowieczy musi wiele ucierpieć, i odrzuconym być od starszych ludu, i od przedniejszych kapłanów i nauczonych w Piśmie, i być zabity, a po trzech dniach zmartwychwstać.</span> <span class="verse"><a name="32">32</a>A to mówił jawnie. Tedy go Piotr wziąwszy na stronę, począł go strofować.</span> <span class="verse"><a name="33">33</a>Ale on obróciwszy się, a wejrzawszy na ucznie swoje, zgromił Piotra, mówiąc: Idź ode mnie, szatanie; albowiem nie pojmujesz tego, co jest Bożego, ale co jest ludzkiego.</span> <span class="verse"><a name="34">34</a>A zwoławszy ludu z uczniami swoimi, rzekł im: Ktokolwiek chce za mną iść, niech samego siebie zaprze, a weźmie krzyż swój, i naśladuje mię.</span> <span class="verse"><a name="35">35</a>Albowiem kto by chciał zachować duszę swą, straci ją; a kto by stracił duszę swą dla mnie i dla Ewangielii, ten ją zachowa.</span> <span class="verse"><a name="36">36</a>Bo cóż pomoże człowiekowi, choćby wszystek świat pozyskał, a szkodowałby na duszy swojej?</span> <span class="verse"><a name="37">37</a>Albo co za zamianę da człowiek za duszę swoję?</span> <span class="verse"><a name="38">38</a>Albowiem kto by się wstydził za mię i za słowa moje między tym rodzajem cudzołożnym i grzesznym, i Syn człowieczy wstydzić się za niego będzie, gdy przyjdzie w chwale Ojca swego z Anioły świętymi.</span> </p></div</div></div></body></html>