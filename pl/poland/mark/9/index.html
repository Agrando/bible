<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 9</strong></div><p><span class="verse"><a name="1">1</a>I mówił im: Zaprawdę powiadam wam, iż są niektórzy z tych, co tu stoją, którzy nie ukuszą śmierci, ażby ujrzeli, że królestwo Boże przyszło w mocy.</span> <span class="verse"><a name="2">2</a>A po sześciu dniach wziął z sobą Jezus Piotra, Jakóba i Jana, i wiódł je na górę wysoką same osobno, i przemienił się przed nimi.</span> <span class="verse"><a name="3">3</a>A szaty jego stały się lśniące, i bardzo białe jako śnieg, jak ich blecharz na ziemi nie może wybielić.</span> <span class="verse"><a name="4">4</a>I ujrzeli Elijasza z Mojżeszem, którzy rozmawiali z Jezusem.</span> <span class="verse"><a name="5">5</a>A odpowiadając Piotr, rzekł Jezusowi: Mistrzu! dobrze nam tu być; przetoż uczynimy tu trzy namioty, tobie jeden, Mojżeszowi jeden, i Elijaszowi jeden.</span> <span class="verse"><a name="6">6</a>Albowiem nie wiedział, co by mówił; bo przestraszeni byli.</span> <span class="verse"><a name="7">7</a>I stał się obłok, który je zacienił, a przyszedł głos z obłoku mówiący: Ten jest Syn mój miły, tegoż słuchajcie.</span> <span class="verse"><a name="8">8</a>A wnet obejrzawszy się, nikogo więcej nie widzieli, tylko Jezusa samego z sobą.</span> <span class="verse"><a name="9">9</a>A gdy oni zstępowali z góry, przykazał im, aby tego nikomu nie powiadali, co widzieli, aż kiedy by Syn człowieczy zmartwychwstał.</span> <span class="verse"><a name="10">10</a>A tak oni zatrzymali tę rzecz u siebie, pytając się między sobą, co by to było zmartwychwstać.</span> <span class="verse"><a name="11">11</a>I pytali go, mówiąc: Cóż tedy nauczeni w Piśmie powiadają, że Elijasz pierwej przyjść ma?</span> <span class="verse"><a name="12">12</a>A on odpowiadając, rzekł im: Elijaszci przyszedłszy pierwej, naprawi wszystko, a jako napisano o Synu człowieczym, że musi wiele ucierpieć, a za nic poczytanym być.</span> <span class="verse"><a name="13">13</a>Aleć wam powiadam, że i Elijasz przyszedł, i uczynili mu cokolwiek chcieli, jako o nim napisano.</span> <span class="verse"><a name="14">14</a>A przyszedłszy do uczniów, ujrzał lud wielki około nich, i nauczone w Piśmie spór mające z nimi.</span> <span class="verse"><a name="15">15</a>A wnetże lud wszystek ujrzawszy go, polękali się, i zbieżawszy się, przywitali go.</span> <span class="verse"><a name="16">16</a>I pytał nauczonych w Piśmie: O cóż spór macie między sobą?</span> <span class="verse"><a name="17">17</a>A odpowiadając jeden z onego ludu, rzekł: Nauczycielu! przywiodłem do ciebie syna mego, który ma ducha niemego.</span> <span class="verse"><a name="18">18</a>Ten gdziekolwiek go popadnie, rozdziera go, a on się ślini, i zgrzyta zębami swemi i schnie; i mówiłem uczniom twoim, aby go wygnali; ale nie mogli.</span> <span class="verse"><a name="19">19</a>Lecz on odpowiadając mu, rzekł: O rodzaju niewierny! dokądże z wami będę? i dokądże was cierpieć będę? przywiedźcie go do mnie.</span> <span class="verse"><a name="20">20</a>I przywiedli go do niego; a skoro go ujrzał, zaraz go duch rozdarł, a on upadłszy na ziemię, przewracał się, śliniąc się.</span> <span class="verse"><a name="21">21</a>Zatem spytał Jezus ojca jego: Jakoż mu się to dawno przydało? A on powiedział: Z dzieciństwa.</span> <span class="verse"><a name="22">22</a>I często go miotał w ogień i w wodę, żeby go stracił, ale możeszli co, ratuj nas, użaliwszy się nad nami.</span> <span class="verse"><a name="23">23</a>Ale mu Jezus rzekł: Jeźli możesz temu wierzyć? Wszystko jest możno wierzącemu.</span> <span class="verse"><a name="24">24</a>A zarazem zawoławszy ojciec onego młodzieńca, ze łzami rzekł: Wierzę, Panie! ty ratuj niedowiarstwa mego.</span> <span class="verse"><a name="25">25</a>A widząc Jezus, iż się lud zbiegał, zgromił onego ducha nieczystego, mówiąc mu: Duchu niemy i głuchy! ja tobie rozkazuję, wynijdź z niego, a nie wchodź więcej w niego.</span> <span class="verse"><a name="26">26</a>Zawoławszy tedy bardzo, rozdarłszy go, wyszedł; i stał się on człowiek jako umarły, tak że ich wiele mówiło, iż umarł.</span> <span class="verse"><a name="27">27</a>Ale Jezus ująwszy go za rękę, podniósł go; i wstał.</span> <span class="verse"><a name="28">28</a>A gdy wszedł w dom, pytali go osobno uczniowie jego: Czemużeśmy go wygnać nie mogli?</span> <span class="verse"><a name="29">29</a>A on im rzekł: Ten rodzaj dyjabłów inaczej wynijść nie może, tylko przez modlitwę i przez post.</span> <span class="verse"><a name="30">30</a>A stamtąd wyszedłszy, szli z sobą przez Galileję; ale nie chciał, aby kto o tem wiedział.</span> <span class="verse"><a name="31">31</a>Albowiem uczył ucznie swoje, i mówił im: Syn człowieczy będzie wydany w ręce ludzkie, i zabiją go; ale gdy będzie zabity, dnia trzeciego zmartwychwstanie.</span> <span class="verse"><a name="32">32</a>Lecz oni tej rzeczy nie rozumieli; wszakże bali się go spytać.</span> <span class="verse"><a name="33">33</a>Zatem przyszedł do Kapernaum, a będąc w domu, pytał ich: O czemżeście w drodze między sobą rozmawiali?</span> <span class="verse"><a name="34">34</a>Lecz oni milczeli; albowiem rozmawiali między sobą w drodze, kto by z nich był większy.</span> <span class="verse"><a name="35">35</a>A usiadłszy, zawołał dwunastu i mówił im: Jeźli kto chce być pierwszym, niech będzie ze wszystkich ostatnim, i sługą wszystkich.</span> <span class="verse"><a name="36">36</a>A wziąwszy dzieciątko, postawił je w pośrodku nich, a wziąwszy je na ręce, rzekł im:</span> <span class="verse"><a name="37">37</a>Kto by jedno z takich dziateczek przyjął w imieniu mojem, mnie przyjmuje; a kto by mnie przyjął, nie mnie przyjmuje, ale onego, który mię posłał.</span> <span class="verse"><a name="38">38</a>Tedy mu odpowiedział Jan, mówiąc: Nauczycielu! widzieliśmy niektórego w imieniu twojem dyjabły wyganiającego, który nie chodzi za nami, i zabranialiśmy mu, przeto że nie chodzi za nami.</span> <span class="verse"><a name="39">39</a>Ale Jezus rzekł: Nie zabraniajcie mu; albowiem nikt nie jest, co by czynił cuda w imieniu mojem, aby mógł snadnie mówić źle o mnie.</span> <span class="verse"><a name="40">40</a>Bo kto nie jest przeciwko nam, za nami jest.</span> <span class="verse"><a name="41">41</a>Albowiem kto by was napoił kubkiem wody w imieniu mojem, dlatego iż jesteście Chrystusowi, zaprawdę powiadam wam, nie straci zapłaty swojej.</span> <span class="verse"><a name="42">42</a>A kto by zgorszył jednego z tych małych, którzy w mię wierzą, daleko by mu lepiej było, aby był zawieszony kamień młyński u szyi jego, i w morze był wrzucony.</span> <span class="verse"><a name="43">43</a>A jeźliby cię gorszyła ręka twoja, odetnij ją; bo lepiej jest tobie ułomnym wnijść do żywota, niżeli dwie ręce mając, iść do piekła w on ogień nieugaszony,</span> <span class="verse"><a name="44">44</a>Gdzie robak ich nie umiera, a ogień nie gaśnie.</span> <span class="verse"><a name="45">45</a>A jeźliby cię noga twoja gorszyła, odetnij ją; bo lepiej tobie chromym wnijść do żywota, niżeli dwie nogi mając, być wrzuconym do piekła, w ogień nieugaszony,</span> <span class="verse"><a name="46">46</a>Gdzie robak ich nie umiera, a ogień nie gaśnie.</span> <span class="verse"><a name="47">47</a>A jeźliby cię oko twoje gorszyło, wyłup je; bo lepiej tobie jednookim wnijść do królestwa Bożego, niżeli dwoje oczu mając, wrzuconym być do ognia piekielnego.</span> <span class="verse"><a name="48">48</a>Gdzie robak ich nie umiera, a ogień nie gaśnie.</span> <span class="verse"><a name="49">49</a>Albowiem każdy człowiek ogniem osolony będzie, i każda ofiara solą osolona będzie.</span> <span class="verse"><a name="50">50</a>Dobrać jest sól; ale jeźli się sól niesłoną stanie, czemże ją osolicie? Miejcież sól sami w sobie, a miejcie pokój między sobą.</span> </p></div</div></div></body></html>