<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 2</strong></div><p><span class="verse"><a name="1">1</a>A zasię przyszedł po kilku dniach do Kapernaum, i usłyszano, że jest w domu.</span> <span class="verse"><a name="2">2</a>A wnet zeszło się ich tak wiele, że się zmieścić nie mogli ani przede drzwiami; i opowiadał im słowo Boże.</span> <span class="verse"><a name="3">3</a>Tedy przyszli do niego niosący powietrzem ruszonego, którego czterej nieśli.</span> <span class="verse"><a name="4">4</a>A gdy do niego przystąpić nie mogli dla ciżby, odarli dach, gdzie był Jezus, a przełamawszy go, spuścili po powrozach na dół łoże, na którem leżał powietrzem ruszony.</span> <span class="verse"><a name="5">5</a>A widząc Jezus wiarę ich, rzekł powietrzem ruszonemu: Synu! odpuszczone są tobie grzechy twoje.</span> <span class="verse"><a name="6">6</a>A byli tam niektórzy z nauczonych w Piśmie, siedząc i myśląc w sercach swoich:</span> <span class="verse"><a name="7">7</a>Czemuż ten takie mówi bluźnierstwa? któż może grzechy odpuszczać, tylko sam Bóg?</span> <span class="verse"><a name="8">8</a>A zaraz poznawszy Jezus duchem swym, iż tak w sobie myśleli, rzekł im: Czemuż tak myślicie w sercach waszych?</span> <span class="verse"><a name="9">9</a>Cóż łatwiejszego jest, rzec powietrzem ruszonemu: Odpuszczone są tobie grzechy, czyli rzec: Wstań i weźmij łoże twoje, a chodź?</span> <span class="verse"><a name="10">10</a>Ale żebyście wiedzieli, iż Syn człowieczy ma moc na ziemi grzechy odpuszczać, rzekł powietrzem ruszonemu:</span> <span class="verse"><a name="11">11</a>Tobie mówię: Wstań, a weźmij łoże twoje, a idź do domu twego.</span> <span class="verse"><a name="12">12</a>A on zarazem wstał, i wziąwszy łoże swoje, wyszedł przed wszystkimi, tak iż się wszyscy zdumiewali i chwalili Boga, mówiąc: Nigdyśmy nic takiego nie widzieli.</span> <span class="verse"><a name="13">13</a>I wyszedł zasię nad morze, a wszystek lud przychodził do niego, i nauczał je.</span> <span class="verse"><a name="14">14</a>A idąc mimo cła, ujrzał Lewiego, syna Alfeuszowego, siedzącego na cle, i rzekł mu: Pójdź za mną! a on wstawszy szedł za nim.</span> <span class="verse"><a name="15">15</a>I stało się, gdy Jezus siedział za stołem w domu jego, że wiele celników i grzeszników wespół siedziało z Jezusem i z uczniami jego; bo ich wiele było, i chodzili za nim.</span> <span class="verse"><a name="16">16</a>A nauczeni w Piśmie i Faryzeuszowie widząc go, że jadł z celnikami i z grzesznikami, mówili do uczniów jego: Cóż jest, iż z celnikami i z grzesznikami je i pije?</span> <span class="verse"><a name="17">17</a>A usłyszawszy to Jezus, rzekł im: Nie potrzebują zdrowi lekarza, ale ci, co się źle mają; nie przyszedłem, wzywać sprawiedliwych, ale grzesznych do pokuty.</span> <span class="verse"><a name="18">18</a>A uczniowie Janowi i Faryzejscy pościli, a przyszedłszy mówili do niego: Czemuż uczniowie Janowi i Faryzejscy poszczą, a twoi uczniowie nie poszczą?</span> <span class="verse"><a name="19">19</a>I rzekł im Jezus: Izali mogą synowie łożnicy małżeńskiej pościć, póki z nimi jest oblubieniec? Póki z sobą oblubieńca mają, nie mogą pościć.</span> <span class="verse"><a name="20">20</a>Ale przyjdą dni, gdy od nich odjęty będzie oblubieniec, a tedy będą pościć w one dni.</span> <span class="verse"><a name="21">21</a>A żaden nie wprawuje łaty sukna nowego w szatę wiotchą, inaczej ona jego łata nowa ujmuje nieco od wiotchej szaty, i stawa się gorsze rozdarcie.</span> <span class="verse"><a name="22">22</a>I żaden nie leje wina młodego w stare statki; bo inaczej wino młode rozsadza statki, i wycieka wino, a statki się psują; ale wino nowe ma być wlewane w statki nowe.</span> <span class="verse"><a name="23">23</a>I stało się, że szedł Jezus w sabat przez zboża, i poczęli uczniowie jego idąc rwać kłosy.</span> <span class="verse"><a name="24">24</a>Ale Faryzeuszowie mówili do niego: Oto czemu ci czynią w sabat, czego się nie godzi czynić?</span> <span class="verse"><a name="25">25</a>A on im rzekł: Nigdyście nie czytali, co uczynił Dawid, gdy niedostatek cierpiał, a łaknął, sam i ci, którzy z nim byli?</span> <span class="verse"><a name="26">26</a>Jako wszedł do domu Bożego za Abijatara, kapłana najwyższego, i jadł chleby pokładne, (których się nie godziło jeść, tylko kapłanom), a dał i tym, którzy z nim byli.</span> <span class="verse"><a name="27">27</a>Dotego rzekł im: Sabat dla człowieka uczyniony, a nie człowiek dla sabatu.</span> <span class="verse"><a name="28">28</a>Dlatego Syn człowieczy jest Panem i sabatu.</span> </p></div</div></div></body></html>