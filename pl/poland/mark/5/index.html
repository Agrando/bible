<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 5</strong></div><p><span class="verse"><a name="1">1</a>Tedy się przeprawili za morze do krainy Gadareńczyków.</span> <span class="verse"><a name="2">2</a>A gdy on wyszedł z łodzi, zaraz mu zabieżał z grobów człowiek mający ducha nieczystego;</span> <span class="verse"><a name="3">3</a>Który miał mieszkanie w grobach, a nie mógł go nikt i łańcuchami związać,</span> <span class="verse"><a name="4">4</a>Przeto że on często będąc pętami i łańcuchami związany, łańcuchy porwał, i pęta pokruszył; a nie mógł go nikt ukrócić.</span> <span class="verse"><a name="5">5</a>A zawsze we dnie i w nocy na górach w grobach był, wołając i kamieniem się tłukąc.</span> <span class="verse"><a name="6">6</a>Ujrzawszy tedy Jezusa z daleka, bieżał i pokłonił mu się;</span> <span class="verse"><a name="7">7</a>A wołając głosem wielkim, rzekł: Cóż mam z tobą Jezusie, Synu Boga najwyższego? Poprzysięgam cię przez Boga, abyś mię nie trapił.</span> <span class="verse"><a name="8">8</a>(Albowiem mu mówił: Wynijdź, duchu nieczysty! z tego człowieka.)</span> <span class="verse"><a name="9">9</a>Tedy go pytał: Co masz za imię? A on odpowiadając, rzekł: Imię moje jest wojsko: albowiem nas jest wiele.</span> <span class="verse"><a name="10">10</a>I prosił go bardzo, aby ich nie wyganiał z onej krainy.</span> <span class="verse"><a name="11">11</a>A była tam przy górach wielka trzoda świni, która się pasła.</span> <span class="verse"><a name="12">12</a>I prosili go oni wszyscy dyjabli, mówiąc: Puść nas w te świnie, abyśmy w nie weszli.</span> <span class="verse"><a name="13">13</a>I pozwolił im zaraz Jezus. A wyszedłszy oni duchowie nieczyści, weszli w one świnie; i porwała się ona trzoda z przykra w morze (a było ich około dwóch tysięcy,)i potonęły w morzu.</span> <span class="verse"><a name="14">14</a>A oni, którzy świnie paśli, uciekli, i oznajmili to w mieście i we wsiach; i wyszli, aby oglądali to, co się stało.</span> <span class="verse"><a name="15">15</a>I przyszli do Jezusa, i ujrzeli onego, który był opętany, i siedział obleczony, będąc przy dobrem baczeniu; onego, mówię, w którym było wojsko dyjabłów; i bali się.</span> <span class="verse"><a name="16">16</a>A ci, którzy to widzieli, opowiedzieli im, co się działo z onym opętanym, i o świniach.</span> <span class="verse"><a name="17">17</a>Tedy go poczęli prosić, aby odszedł z granic ich.</span> <span class="verse"><a name="18">18</a>A gdy wstąpił w łódź, prosił go on, co był opętanym, aby był przy nim.</span> <span class="verse"><a name="19">19</a>Lecz mu Jezus nie dopuścił, ale mu rzekł: Idź do domu swego, do swoich, a oznajmij im, jakoć wielkie rzeczy Pan uczynił, a jako się nad tobą zmiłował.</span> <span class="verse"><a name="20">20</a>Tedy odszedł, i począł opowiadać w dziesięciu miastach, jako mu wielkie rzeczy uczynił Jezus; i dziwowali się wszyscy.</span> <span class="verse"><a name="21">21</a>A gdy się zasię Jezus przeprawił w łodzi na drugą stronę, zebrał się do niego wielki lud; a on był nad morzem.</span> <span class="verse"><a name="22">22</a>A oto przyszedł jeden z przełożonych bóżnicy, imieniem Jairus, a ujrzawszy go, przypadł do nóg jego.</span> <span class="verse"><a name="23">23</a>I prosił go wielce, mówiąc: Ponieważ córeczka moja kona, pójdźże, włóż na nię ręce, aby była uzdrowiona, i będzie żywa. I poszedł z nim.</span> <span class="verse"><a name="24">24</a>I szedł za nim lud wielki, i cisnęli go.</span> <span class="verse"><a name="25">25</a>Tedy niektóra niewiasta, która cierpiała płynienie krwi ode dwunastu lat.</span> <span class="verse"><a name="26">26</a>I wiele ucierpiała od wielu lekarzy, i wynałożyła wszystko, co miała; a nic jej nie pomogło, owszem się jej tem więcej pogorszało:</span> <span class="verse"><a name="27">27</a>Usłyszawszy o Jezusie, przyszła z tyłu między ludem, i dotknęła się szaty jego;</span> <span class="verse"><a name="28">28</a>Bo mówiła: Jeźli się tylko dotknę szaty jego, będę uzdrowiona.</span> <span class="verse"><a name="29">29</a>A zarazem wyschło źródło krwi jej, i poczuła na ciele, że uzdrowiona była od choroby swojej.</span> <span class="verse"><a name="30">30</a>A wnet poznawszy Jezus sam w sobie, że z niego moc wyszła, obrócił się do ludu i rzekł: Kto się dotknął szat moich?</span> <span class="verse"><a name="31">31</a>I rzekli mu uczniowie jego: Widzisz, że cię ten lud ciśnie, a mówisz: Kto się mnie dotknął?</span> <span class="verse"><a name="32">32</a>I spojrzał w koło, aby ujrzał tę, która to uczyniła:</span> <span class="verse"><a name="33">33</a>Ale niewiasta ona z bojaźnią i ze drżeniem, wiedząc, co się przy niej stało, przystąpiła i upadła przed nim, a powiedziała mu wszystkę prawdę.</span> <span class="verse"><a name="34">34</a>Zatem jej on rzekł: Córko! wiara twoja ciebie uzdrowiła, idźże w pokoju, a bądź zdrowa od choroby twojej.</span> <span class="verse"><a name="35">35</a>A gdy on jeszcze mówił, przyszli słudzy od przełożonego bóżnicy, mówiąc: Córka twoja umarła, czemuż jeszcze trudzisz nauczyciela?</span> <span class="verse"><a name="36">36</a>Ale Jezus skoro usłyszał to, co oni mówili, rzekł do przełożonego bóżnicy: Nie bój się, tylko wierz!</span> <span class="verse"><a name="37">37</a>I nie dopuścił nikomu iść za sobą, tylko Piotrowi, i Jakóbowi, i Janowi, bratu Jakóbowemu.</span> <span class="verse"><a name="38">38</a>A przyszedł do domu przełożonego bóżnicy, i ujrzał tam zgiełk, i płaczące i bardzo narzekające.</span> <span class="verse"><a name="39">39</a>Wszedłszy tedy, rzekł im: Przecz zgiełk czynicie i płaczecie? nie umarłać dzieweczka, ale śpi.</span> <span class="verse"><a name="40">40</a>I naśmiewali się z niego. Ale on wygnawszy wszystkie, wziął z sobą ojca i matkę dzieweczki, i te, którzy przy nim byli, i wszedł tam, gdzie dzieweczka leżała.</span> <span class="verse"><a name="41">41</a>A ująwszy za rękę onę dzieweczkę, rzekł do niej: Talita kumi! co się wykłada: Dzieweczko (tobie mówię) wstań!</span> <span class="verse"><a name="42">42</a>A zaraz dzieweczka wstała, i chodziła; albowiem była w dwunastym roku. I zdumieli się zdumieniem wielkiem.</span> <span class="verse"><a name="43">43</a>Tedy im przykazał wielce, aby tego nikt nie wiedział, i rozkazał, aby jej dano jeść.</span> </p></div</div></div></body></html>