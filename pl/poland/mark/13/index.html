<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/mark">Mark</a> &gt <strong>Chapter 13</strong></div><p><span class="verse"><a name="1">1</a>A gdy on wychodził z kościoła, rzekł mu jeden z uczniów jego: Nauczycielu! patrz, jakie to kamienie, i jakie budowania?</span> <span class="verse"><a name="2">2</a>A Jezus odpowiadając rzekł mu: Widzisz te wielkie budowania? Nie będzie zostawiony kamień na kamieniu, który by nie był rozwalony.</span> <span class="verse"><a name="3">3</a>A gdy siedział na górze oliwnej przeciwko kościołowi, pytali go osobno Piotr, i Jakób, i Jan, i Andrzej:</span> <span class="verse"><a name="4">4</a>Powiedz nam, kiedy się to stanie, i co za znak, kiedy się to wszystko pełnić będzie?</span> <span class="verse"><a name="5">5</a>A Jezus odpowiadając im, począł mówić: Patrzcie, aby was kto nie zwiódł.</span> <span class="verse"><a name="6">6</a>Albowiem wiele ich przyjdzie pod imieniem mojem, mówiąc: Jam jest Chrystus, a wiele ich zwiodą.</span> <span class="verse"><a name="7">7</a>Gdy tedy usłyszycie wojny, i wieści o wojnach, nie trwożcież sobą; boć to musi być; ale jeszcze nie tu koniec.</span> <span class="verse"><a name="8">8</a>Albowiem powstanie naród przeciwko narodowi, i królestwo przeciwko królestwu, i będą miejscami trzęsienia ziemi, i będą głody i zamieszania.</span> <span class="verse"><a name="9">9</a>A toć początki boleści. Lecz wy strzeżcie samych siebie; boć was podawać będą przed rady i do zgromadzenia, będą was bić, a przed starostami i królmi dla mnie stawać będziecie na świadectwo przeciwko nim.</span> <span class="verse"><a name="10">10</a>Ale u wszystkich narodów musi być przedtem kazana Ewangielija.</span> <span class="verse"><a name="11">11</a>A gdy was powiodą wydawając, nie troszczcież się przed czasem, co byście mówić mieli, ani o tem myślcie, ale co wam będzie dano onejże godziny, to mówcie; albowiem nie wy jesteście, którzy mówicie, ale Duch Święty.</span> <span class="verse"><a name="12">12</a>I wyda brat brata na śmierć, a ojciec syna; i powstaną dzieci przeciwko rodzicom, i będą je zabijać.</span> <span class="verse"><a name="13">13</a>A będziecie w nienawiści u wszystkich dla imienia mego; ale kto wytrwa aż do końca, ten będzie zbawion.</span> <span class="verse"><a name="14">14</a>Gdy tedy ujrzycie onę obrzydliwość spustoszenia, opowiedzianą od Danijela proroka, stojącą, gdzie stać nie miała, (kto czyta, niechaj uważa,)tedy ci, którzy będą w Judzkiej ziemi, niech uciekają na góry.</span> <span class="verse"><a name="15">15</a>A kto będzie na dachu, niech nie zstępuje do domu, ani wchodzi, aby co wziął z domu swego;</span> <span class="verse"><a name="16">16</a>A kto będzie na roli, niech się nie wraca nazad, aby wziął szatę swoję.</span> <span class="verse"><a name="17">17</a>Lecz biada brzemiennym i piersiami karmiącym w one dni!</span> <span class="verse"><a name="18">18</a>Przetoż módlcie się, aby uciekanie wasze nie było w zimie.</span> <span class="verse"><a name="19">19</a>Albowiem będą te dni takiem uciśnieniem, jakiego nie było od początku stworzenia, które stworzył Bóg, aż dotąd, ani będzie.</span> <span class="verse"><a name="20">20</a>A jeźliby Pan nie skrócił dni onych, nie byłoby żadne ciało zbawione; lecz dla wybranych, które wybrał, skrócił dni onych.</span> <span class="verse"><a name="21">21</a>A tedy jeźliby wam kto rzekł: Oto tu jest Chrystus, albo oto tam, nie wierzcie.</span> <span class="verse"><a name="22">22</a>Boć powstaną fałszywi Chrystusowie, i fałszywi prorocy, i będą czynić znamiona i cuda ku zwiedzeniu, by można, i wybranych.</span> <span class="verse"><a name="23">23</a>Wy tedy strzeżcie się; otom wam wszystko przepowiedział.</span> <span class="verse"><a name="24">24</a>Ale w one dni po uciśnieniu onem, zaćmi się słońce, i księżyc nie wyda światłości swojej;</span> <span class="verse"><a name="25">25</a>I gwiazdy niebieskie będą padały, a mocy, które są na niebie, poruszą się.</span> <span class="verse"><a name="26">26</a>A tedy ujrzą Syna człowieczego, przychodzącego w obłokach z mocą i z chwałą wielką.</span> <span class="verse"><a name="27">27</a>A tedy pośle Anioły swoje i zgromadzi wszystkie wybrane swoje od czterech wiatrów, od kończyn ziemi aż do kończyn nieba.</span> <span class="verse"><a name="28">28</a>A od figowego drzewa nauczcie się tego podobieństwa: Gdy się już Gałą˙ jego odmładza i puszcza liście, poznajecie, iż blisko jest lato.</span> <span class="verse"><a name="29">29</a>Także i wy, gdy ujrzycie, iż się to dziać będzie, poznawajcie, że blisko jest i we drzwiach.</span> <span class="verse"><a name="30">30</a>Zaprawdę powiadam wam, żeć nie przeminie ten rodzaj, ażby się to wszystko stało.</span> <span class="verse"><a name="31">31</a>Niebo i ziemia przeminą; ale słowa moje nie przeminą.</span> <span class="verse"><a name="32">32</a>Lecz o onym dniu i godzinie nikt nie wie, ani Aniołowie, którzy są w niebie, ani Syn, tylko Ojciec.</span> <span class="verse"><a name="33">33</a>Patrzcież, czujcie, a módlcie się; bo nie wiecie, kiedy ten czas będzie.</span> <span class="verse"><a name="34">34</a>Jako człowiek, który precz odjeżdżając, zostawił dom swój, i rozdał urzędy sługom swoim, i każdemu robotę jego, i wrotnemu przykazał, aby czuł.</span> <span class="verse"><a name="35">35</a>Czujcież tedy; (bo nie wiecie, kiedy Pan domu onego przyjdzie, z wieczorali, czyli o północy, czyli gdy kury pieją, czyli rano.)</span> <span class="verse"><a name="36">36</a>By snać niespodzianie przyszedłszy, nie znalazł was śpiącymi.</span> <span class="verse"><a name="37">37</a>A co wam mówię, wszystkimci mówię: Czujcie.</span> </p></div</div></div></body></html>