<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 26</strong></div><p><span class="verse"><a name="1">1</a>I stało się, gdy dokończył Jezus tych wszystkich mów, rzekł do uczniów swoich:</span> <span class="verse"><a name="2">2</a>Wiecie, iż po dwóch dniach będzie wielkanoc, a Syn człowieczy będzie wydany, aby był ukrzyżowany.</span> <span class="verse"><a name="3">3</a>Tedy się zebrali przedniejsi kapłani i nauczeni w Piśmie i starsi ludu do dworu najwyższego kapłana, którego zwano Kaifasz;</span> <span class="verse"><a name="4">4</a>I naradzali się, jakoby Jezusa zdradą pojmali i zabili;</span> <span class="verse"><a name="5">5</a>Lecz mówili: Nie w święto, aby nie był rozruch między ludem.</span> <span class="verse"><a name="6">6</a>A gdy Jezus był w Betanii, w domu Szymona trędowatego,</span> <span class="verse"><a name="7">7</a>Przystąpiła do niego niewiasta, mająca słoik alabastrowy maści bardzo kosztownej, i wylała ją na głowę jego, gdy siedział u stołu.</span> <span class="verse"><a name="8">8</a>Co widząc uczniowie jego, rozgniewali się, mówiąc: I na cóż ta utrata?</span> <span class="verse"><a name="9">9</a>Albowiem mogła być ta maść drogo sprzedana, i mogło się to dać ubogim.</span> <span class="verse"><a name="10">10</a>Co gdy poznał Jezus, rzekł im: Przecz się przykrzycie tej niewieście? Dobry zaprawdę uczynek uczyniła przeciwko mnie.</span> <span class="verse"><a name="11">11</a>Albowiem ubogie zawsze macie z sobą, ale mnie nie zawsze mieć będziecie.</span> <span class="verse"><a name="12">12</a>Bo ona wylawszy tę maść na ciało moje, uczyniła to, gotując mię ku pogrzebowi.</span> <span class="verse"><a name="13">13</a>Zaprawdę powiadam wam: Gdziekolwiek będzie kazana ta Ewangielija po wszystkim świecie, i to będzie powiadano, co ona uczyniła, na pamiątkę jej.</span> <span class="verse"><a name="14">14</a>Tedy odszedłszy jeden ze dwunastu, którego zwano Judaszem Iszkaryjotem, do przedniejszych kapłanów,</span> <span class="verse"><a name="15">15</a>Rzekł im: Co mi chcecie dać, a ja go wam wydam? A oni mu odważyli trzydzieści srebrników.</span> <span class="verse"><a name="16">16</a>A odtąd szukał czasu sposobnego, aby go wydał.</span> <span class="verse"><a name="17">17</a>A pierwszego dnia przaśników przystąpili uczniowie do Jezusa, mówiąc mu: Gdzież chcesz, żeć nagotujemy, abyś jadł baranka?</span> <span class="verse"><a name="18">18</a>A on rzekł: Idźcie do miasta, do niektórego człowieka, a rzeczcie mu: Kazałci nauczyciel powiedzieć: Czas mój blisko jest, u ciebie jeść będę baranka z uczniami moimi.</span> <span class="verse"><a name="19">19</a>I uczynili uczniowie, jako im rozkazał Jezus, i nagotowali baranka.</span> <span class="verse"><a name="20">20</a>A gdy był wieczór, usiadł za stołem ze dwunastoma.</span> <span class="verse"><a name="21">21</a>A gdy jedli, rzekł: Zaprawdę powiadam wam, iż jeden z was wyda mię.</span> <span class="verse"><a name="22">22</a>I zasmuciwszy się bardzo, poczęli mówić do niego każdy z nich: Azażem ja jest Panie?</span> <span class="verse"><a name="23">23</a>A on odpowiadając, rzekł: Który macza ze mną rękę w misie, ten mię wyda.</span> <span class="verse"><a name="24">24</a>Synci człowieczy idzie, jako napisano o nim; ale biada człowiekowi temu, przez którego Syn człowieczy wydany bywa! dobrze by mu było, by się był nie narodził ten człowiek.</span> <span class="verse"><a name="25">25</a>A odpowiadając Judasz, który go wydawał, rzekł: Izalim ja jest, Mistrzu? Mówi mu: Tyś powiedział.</span> <span class="verse"><a name="26">26</a>A gdy oni jedli, wziąwszy Jezus chleb, a pobłogosławiwszy łamał, i dał uczniom i rzekł: Bierzcie, jedzcie, to jest ciało moje.</span> <span class="verse"><a name="27">27</a>A wziąwszy kielich i podziękowawszy, dał im, mówiąc: Pijcie z tego wszyscy;</span> <span class="verse"><a name="28">28</a>Albowiem to jest krew moja nowego testamentu, która się za wielu wylewa na odpuszczenie grzechów.</span> <span class="verse"><a name="29">29</a>Ale powiadam wam, iż nie będę pił odtąd z tego rodzaju winnej macicy, aż do dnia onego, gdy go będę pił z wami nowy w królestwie Ojca mego.</span> <span class="verse"><a name="30">30</a>I zaśpiewawszy pieśń, wyszli na górę oliwną.</span> <span class="verse"><a name="31">31</a>Tedy im rzekł Jezus: Wy wszyscy zgorszycie się ze mnie tej nocy; albowiem napisano: Uderzę pasterza, i będą rozproszone owce trzody.</span> <span class="verse"><a name="32">32</a>Lecz gdy ja zmartwychwstanę, poprzedzę was do Galilei.</span> <span class="verse"><a name="33">33</a>A odpowiadając Piotr, rzekł mu: Choćby się wszyscy zgorszyli z ciebie, ja się nigdy nie zgorszę.</span> <span class="verse"><a name="34">34</a>Rzekł mu Jezus: Zaprawdę powiadam ci, iż tej nocy, pierwej niż kur zapieje, trzykroć się mnie zaprzesz.</span> <span class="verse"><a name="35">35</a>Rzekł mu Piotr: Choćbym z tobą miał i umrzeć, nie zaprę się ciebie. Także i wszyscy uczniowie mówili.</span> <span class="verse"><a name="36">36</a>Tedy przyszedł Jezus z nimi na miejsce, które zwano Gietsemane, i rzekł uczniom: Siądźcież tu, aż odszedłszy, będę się tam modlił.</span> <span class="verse"><a name="37">37</a>A wziąwszy z sobą Piotra i dwóch synów Zebedeuszowych, począł się smęcić i tęsknić.</span> <span class="verse"><a name="38">38</a>Tedy im rzekł Jezus: Smętna jest dusza moja aż do śmierci; zostańcież tu, a czujcie ze mną.</span> <span class="verse"><a name="39">39</a>A postąpiwszy trochę, padł na oblicze swoje, modląc się i mówiąc: Ojcze mój, jeźli można, niech mię ten kielich minie; a wszakże nie jako ja chcę, ale jako ty.</span> <span class="verse"><a name="40">40</a>Tedy przyszedł do uczniów, i znalazł je śpiące, i rzekł Piotrowi: Takżeście nie mogli przez jednę godzinę czuć ze mną?</span> <span class="verse"><a name="41">41</a>Czujcież, a módlcie się, abyście nie weszli w pokuszenie; duchci jest ochotny, ale ciało mdłe.</span> <span class="verse"><a name="42">42</a>Zasię po wtóre odszedłszy, modlił się, mówiąc: Ojcze mój, jeźli mię nie może ten kielich minąć, tylko abym go pił, niech się stanie wola twoja.</span> <span class="verse"><a name="43">43</a>A przyszedłszy, znalazł je zasię śpiące; albowiem oczy ich były obciążone.</span> <span class="verse"><a name="44">44</a>A zaniechawszy ich, znowu odszedł i modlił się po trzecie, też słowa mówiąc.</span> <span class="verse"><a name="45">45</a>Tedy przyszedł do uczniów swoich i rzekł im: Śpijcież już i odpoczywajcie; oto się przybliżyła godzina, a Syn człowieczy będzie wydany w ręce grzeszników.</span> <span class="verse"><a name="46">46</a>Wstańcie, pójdźmy! oto się przybliżył ten, który mię wydaje.</span> <span class="verse"><a name="47">47</a>A gdy on jeszcze mówił, oto Judasz, jeden z dwunastu, przyszedł, a z nim wielka zgraja z mieczami i z kijami, od przedniejszych kapłanów i starszych ludu;</span> <span class="verse"><a name="48">48</a>Ale ten, który go wydawał, dał był im znak, mówiąc: Któregokolwiek pocałuję, tenci jest; imajcież go.</span> <span class="verse"><a name="49">49</a>A wnet przystąpiwszy do Jezusa, rzekł: Bądź pozdrowiony, Mistrzu! i pocałował go.</span> <span class="verse"><a name="50">50</a>Ale mu rzekł Jezus: Przyjacielu! na coś przyszedł? Tedy przystąpiwszy, rzucili ręce na Jezusa i pojmali go.</span> <span class="verse"><a name="51">51</a>A oto jeden z tych, którzy byli z Jezusem, wyciągnął rękę, i dobył miecza swego, a uderzywszy sługę kapłana najwyższego, uciął mu ucho.</span> <span class="verse"><a name="52">52</a>Tedy mu rzekł Jezus: Obróć miecz swój na miejsce jego; albowiem wszyscy, którzy miecz biorą, od miecza poginą.</span> <span class="verse"><a name="53">53</a>Azaż mniemasz, że bym nie mógł teraz prosić Ojca mego, a stawiłby mi więcej niż dwanaście wojsk Aniołów?</span> <span class="verse"><a name="54">54</a>Ale jakożby się wypełniły Pisma, które mówią, iż się tak musi stać?</span> <span class="verse"><a name="55">55</a>Onejże godziny mówił Jezus do onej zgrai: Wyszliście jako na zbójcę z mieczami i z kijmi, pojmać mię; na każdy dzień siadałem u was, ucząc w kościele, a nie pojmaliście mię.</span> <span class="verse"><a name="56">56</a>Aleć się to wszystko stało, aby się wypełniły Pisma prorockie. Tedy uczniowie jego wszyscy opuściwszy go, uciekli.</span> <span class="verse"><a name="57">57</a>A oni pojmawszy Jezusa, wiedli go do Kaifasza, najwyższego kapłana, gdzie się byli zebrali nauczeni w Piśmie i starsi.</span> <span class="verse"><a name="58">58</a>Ale Piotr szedł za nim z daleka aż do dworu najwyższego kapłana; a wszedłszy tam, siedział z sługami, aby ujrzał koniec.</span> <span class="verse"><a name="59">59</a>Ale przedniejsi kapłani i starsi, i wszelka rada szukali fałszywego świadectwa przeciwko Jezusowi, aby go na śmierć wydali.</span> <span class="verse"><a name="60">60</a>Ale nie znaleźli; i choć wiele fałszywych świadków przychodziło, przecię nie znaleźli. A na ostatek wystąpiwszy dwaj fałszywi świadkowie,</span> <span class="verse"><a name="61">61</a>Rzekli: Ten mówił: Mogę rozwalić kościół Boży, a za trzy dni zbudować go.</span> <span class="verse"><a name="62">62</a>A wstawszy najwyższy kapłan, rzekł mu: Nic nie odpowiadasz? Cóż to jest, co ci przeciwko tobie świadczą?</span> <span class="verse"><a name="63">63</a>Lecz Jezus milczał. A odpowiadając najwyższy kapłan rzekł: Poprzysięgam cię przez Boga żywego, abyś nam powiedział, jeźliś ty jest Chrystus, on Syn Boży?</span> <span class="verse"><a name="64">64</a>Rzekł mu Jezus: Tyś powiedział; wszakże powiadam wam: Odtąd ujrzycie Syna człowieczego siedzącego na prawicy mocy Bożej, i przychodzącego na obłokach niebieskich.</span> <span class="verse"><a name="65">65</a>Tedy najwyższy kapłan rozdarł szaty swoje, mówiąc: Bluźnił! Cóż jeszcze potrzebujemy świadków? Otoście teraz słyszeli bluźnierstwo jego.</span> <span class="verse"><a name="66">66</a>Cóż się wam zda? A oni odpowiadając, rzekli: Winien jest śmierci.</span> <span class="verse"><a name="67">67</a>Tedy plwali na oblicze jego, i pięściami go bili, a drudzy go policzkowali,</span> <span class="verse"><a name="68">68</a>Mówiąc: Prorokuj nam, Chrystusie! kto jest ten, co cię uderzył?</span> <span class="verse"><a name="69">69</a>Ale Piotr siedział przed domem na podwórzu. Tedy przystąpiła do niego jedna dziewka, mówiąc: I tyś był z tym Jezusem Galilejskim.</span> <span class="verse"><a name="70">70</a>A on się zaprzał przed wszystkimi, mówiąc: Nie wiem, co powiadasz.</span> <span class="verse"><a name="71">71</a>A gdy on wychodził do przysionka, ujrzała go insza dziewka, i rzekła do tych, co tam byli: I tenci był z tym Jezusem Nazareńskim.</span> <span class="verse"><a name="72">72</a>Tedy po wtóre zaprzał się z przysięgą, mówiąc: Nie znam tego człowieka.</span> <span class="verse"><a name="73">73</a>A przystąpiwszy po małej chwilce ci, co tam stali, rzekli Piotrowi: Prawdziwie i tyś jest z nich; bo i mowa twoja ciebie wydaje.</span> <span class="verse"><a name="74">74</a>Tedy się począł przeklinać i przysięgać, mówiąc: Nie znam tego człowieka; a zarazem kur zapiał.</span> <span class="verse"><a name="75">75</a>I wspomniał Piotr na słowa Jezusowe, który mu był powiedział: Pierwej niż kur zapieje, trzykroć się mnie zaprzesz; a wyszedłszy precz, gorzko płakał.</span> </p></div</div></div></body></html>