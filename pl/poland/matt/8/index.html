<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 8</strong></div><p><span class="verse"><a name="1">1</a>A gdy zstępował z góry, szedł za nim wielki lud;</span> <span class="verse"><a name="2">2</a>A oto trędowaty przyszedłszy, pokłonił mu się, mówiąc: Panie! jeźli chcesz, możesz mnie oczyścić.</span> <span class="verse"><a name="3">3</a>I wyciągnąwszy Jezus rękę, dotknął się go, mówiąc: Chcę, bądź oczyszczony; i zaraz oczyszczony jest trąd jego.</span> <span class="verse"><a name="4">4</a>Tedy mu rzekł Jezus: Patrz, abyś nikomu nie powiadał, ale idź, ukaż się kapłanowi, i ofiaruj dar on, który przykazał Mojżesz na świadectwo przeciwko nim.</span> <span class="verse"><a name="5">5</a>A gdy Jezus wszedł do Kapernaum, przyszedł do niego setnik, prosząc go,</span> <span class="verse"><a name="6">6</a>I mówiąc: Panie! sługa mój leży w domu powietrzem ruszony, i ciężko się trapi.</span> <span class="verse"><a name="7">7</a>I rzekł mu Jezus: Ja przyjdę i uzdrowię go.</span> <span class="verse"><a name="8">8</a>A odpowiadając setnik rzekł: Panie! nie jestem godzien, abyś wszedł pod dach mój; ale tylko rzecz słowo, a będzie uzdrowiony sługa mój.</span> <span class="verse"><a name="9">9</a>Bomci i ja człowiek pod mocą innego, mający pod sobą żołnierze; i mówię temu: Idź, a idzie; a drugiemu: Przyjdź, a przychodzi; a słudze memu: Czyń to, a czyni.</span> <span class="verse"><a name="10">10</a>A gdy to usłyszał Jezus, zadziwił się, i rzekł tym, którzy szli za nim: Zaprawdę powiadam wam: Anim w Izraelu tak wielkiej wiary nie znalazł.</span> <span class="verse"><a name="11">11</a>A powiadam wam: Iż wiele ich od wschodu i od zachodu słońca przyjdzie, a usiądą za stołem z Abrahamem i z Izaakiem i z Jakóbem w królestwie niebieskiem.</span> <span class="verse"><a name="12">12</a>Ale synowie królestwa będą wyrzuceni w ciemności zewnętrzne, tam będzie płacz i zgrzytanie zębów.</span> <span class="verse"><a name="13">13</a>I rzekł Jezus setnikowi: Idź, a jakoś uwierzył, niech ci się stanie; i uzdrowiony jest sługa jego onejże godziny.</span> <span class="verse"><a name="14">14</a>A gdy Jezus przyszedł do domu Piotrowego, ujrzał świekrę jego, leżącą na łożu i mającą gorączkę.</span> <span class="verse"><a name="15">15</a>I dotknął się ręki jej, i opuściła ją gorączka; i wstała, a posługowała im.</span> <span class="verse"><a name="16">16</a>A gdy był wieczór, przywiedli do niego wiele opętanych: i wyganiał duchy słowem; i wszystkie, którzy się źle mieli, uzdrawiał;</span> <span class="verse"><a name="17">17</a>Aby się wypełniło, co powiedziano przez Izajasza proroka, mówiącego: On niemocy nasze na się wziął, a choroby nasze nosił.</span> <span class="verse"><a name="18">18</a>A widząc Jezus wielki lud około siebie, kazał się przeprawić na drugą stronę morza.</span> <span class="verse"><a name="19">19</a>Tedy przystąpiwszy niektóry z nauczonych w Piśmie, rzekł mu: Mistrzu! pójdę za tobą, gdziekolwiek pójdziesz.</span> <span class="verse"><a name="20">20</a>I rzekł mu Jezus: Liszki mają jamy, a ptaki niebieskie gniazda; ale Syn człowieczy nie ma, gdzie by głowę skłonił.</span> <span class="verse"><a name="21">21</a>A drugi z uczniów jego rzekł mu: Panie! dopuść mi pierwej odejść i pogrześć ojca mego;</span> <span class="verse"><a name="22">22</a>Ale mu Jezus rzekł: Pójdź za mną, a niechaj umarli grzebią umarłe swoje.</span> <span class="verse"><a name="23">23</a>A gdy on wstąpił w łódź, wstąpili za nim i uczniowie jego.</span> <span class="verse"><a name="24">24</a>A oto się wzruszenie wielkie stało na morzu, tak iż się łódź wałami okrywała; a on spał.</span> <span class="verse"><a name="25">25</a>A przystąpiwszy uczniowie jego, obudzili go, mówiąc: Panie! ratuj nas, giniemy.</span> <span class="verse"><a name="26">26</a>I rzekł do nich: Przeczże jesteście bojaźliwi? o małowierni! Tedy wstawszy, zgromił wiatry i morze, i stało się uciszenie wielkie.</span> <span class="verse"><a name="27">27</a>A ludzie się dziwowali, mówiąc: Jakiż to jest ten, że mu i wiatry i morze posłuszne są?</span> <span class="verse"><a name="28">28</a>A gdy się on przewiózł na drugą stronę do krainy Giergiezeńczyków, zabieżeli mu dwaj opętani z grobów wychodzący, bardzo okrutni, tak iż nie mógł nikt przechodzić oną drogą.</span> <span class="verse"><a name="29">29</a>A oto zakrzyknęli, mówiąc: Cóż my z tobą mamy, Jezusie, Synu Boży? Przyszedłeś tu przed czasem, dręczyć nas?</span> <span class="verse"><a name="30">30</a>I była daleko od nich trzoda wielka świń pasących się.</span> <span class="verse"><a name="31">31</a>Tedy go dyjabli prosili, mówiąc: Jeźli nas wyganiasz, dopuść nam wnijść w trzodę tych świń.</span> <span class="verse"><a name="32">32</a>I rzekł im: Idźcie. A oni wyszedłszy, weszli w onę trzodę świń, a oto porwawszy się ona wszystka trzoda świń, z przykra wpadła w morze, i pozdychała w wodach.</span> <span class="verse"><a name="33">33</a>Lecz pasterze uciekli, a poszedłszy do miasta, opowiedzieli wszystko, i to, co się z onymi opętanymi stało.</span> <span class="verse"><a name="34">34</a>A oto wszystko miasto wyszło przeciwko Jezusowi, a ujrzawszy go prosili, aby z ich granic odszedł.</span> </p></div</div></div></body></html>