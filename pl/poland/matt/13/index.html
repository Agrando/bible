<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 13</strong></div><p><span class="verse"><a name="1">1</a>A dnia onego wyszedłszy Jezus z domu, usiadł nad morzem:</span> <span class="verse"><a name="2">2</a>I zebrał się do niego wielki lud, tak iż wstąpiwszy w łódź, siedział, a wszystek lud stał na brzegu.</span> <span class="verse"><a name="3">3</a>I mówił do nich wiele w podobieństwach i rzekł: Oto wyszedł rozsiewca, aby rozsiewał;</span> <span class="verse"><a name="4">4</a>A gdy on rozsiewał, niektóre padło podle drogi; i przyleciały ptaki, a podziobały je.</span> <span class="verse"><a name="5">5</a>Drugie zasię padło na miejsce opoczyste, gdzie nie miało wiele ziemi; i wnet weszło, iż nie miało głębokości ziemi.</span> <span class="verse"><a name="6">6</a>Ale gdy słońce weszło, wygorzało, a iż nie miało korzenia, uschło.</span> <span class="verse"><a name="7">7</a>A drugie padło między ciernie, i wzrosły ciernie, a zadusiły je.</span> <span class="verse"><a name="8">8</a>A drugie padło na ziemię dobrą i wydało pożytek, jedno setny, drugie sześćdziesiątny, a drugie trzydziestny.</span> <span class="verse"><a name="9">9</a>Kto ma uszy ku słuchaniu, niechaj słucha.</span> <span class="verse"><a name="10">10</a>Tedy przystąpiwszy uczniowie, rzekli mu: Dlaczegoż im w podobieństwach mówisz?</span> <span class="verse"><a name="11">11</a>A on odpowiadając, rzekł im: Wam dano wiedzieć tajemnicę królestwa niebieskiego, ale onym nie dano;</span> <span class="verse"><a name="12">12</a>Albowiem kto ma, będzie mu dano, i obfitować będzie, ale kto nie ma, i to, co ma, będzie od niego odjęto.</span> <span class="verse"><a name="13">13</a>Dlategoć im w podobieństwach mówię, iż widząc nie widzą, i słysząc nie słyszą, ani rozumieją.</span> <span class="verse"><a name="14">14</a>I pełni się w nich proroctwo Izajaszowe, które mówi: Słuchem słuchać będziecie, ale nie zrozumiecie; i widząc widzieć będziecie, ale nie ujrzycie;</span> <span class="verse"><a name="15">15</a>Albowiem zatyło serce ludu tego, a uszyma ciężko słyszeli, i oczy swe zamrużyli, żeby kiedy oczyma nie widzieli i uszyma nie słyszeli, a sercem nie zrozumieli, i nie nawrócili się, a uzdrowiłbym je.</span> <span class="verse"><a name="16">16</a>Ale oczy wasze błogosławione, że widzą, i uszy wasze, że słyszą;</span> <span class="verse"><a name="17">17</a>Bo zaprawdę powiadam wam, iż wiele proroków i sprawiedliwych żądało widzieć to, co wy widzicie, ale nie widzieli, i słyszeć to, co słyszycie, ale nie słyszeli.</span> <span class="verse"><a name="18">18</a>Wy tedy słuchajcie podobieństwa onego rozsiewcy.</span> <span class="verse"><a name="19">19</a>Gdy kto słucha słowa o tem królestwie, a nie rozumie, przychodzi on zły i porywa to, co wsiano w serce jego; tenci jest on, który podle drogi posiany jest.</span> <span class="verse"><a name="20">20</a>A na opoczystych miejscach posiany, ten jest, który słucha słowa i zaraz je z radością przyjmuje;</span> <span class="verse"><a name="21">21</a>Ale nie ma korzenia w sobie, lecz doczesny jest; a gdy przychodzi ucisk, albo prześladowanie dla słowa, wnet się gorszy.</span> <span class="verse"><a name="22">22</a>A między ciernie posiany, ten jest, który słucha słowa; ale pieczołowanie świata tego i omamienie bogactw zadusza słowo, i staje się bez pożytku.</span> <span class="verse"><a name="23">23</a>A na dobrej ziemi posiany, jest ten, który słucha słowa i rozumie, tenci pożytek przynosi; a przynosi jeden setny, drugi sześćdziesiątny, a drugi trzydziestny.</span> <span class="verse"><a name="24">24</a>Drugie podobieństwo przełożył im, mówiąc: Podobne jest królestwo niebieskie człowiekowi, rozsiewającemu dobre nasienie na roli swojej.</span> <span class="verse"><a name="25">25</a>A gdy ludzie zasnęli, przyszedł nieprzyjaciel jego, i nasiał kąkolu między pszenicą, i odszedł.</span> <span class="verse"><a name="26">26</a>A gdy urosła trawa i pożytek przyniosła, tedy się pokazał i kąkol.</span> <span class="verse"><a name="27">27</a>Tedy przystąpiwszy słudzy gospodarscy, rzekli mu: Panie! izaliś dobrego nasienia nie nasiał na roli twojej? Skądże tedy ma kąkol?</span> <span class="verse"><a name="28">28</a>A on im rzekł: Nieprzyjaciel człowiek to uczynił. I rzekli słudzy do niego: A chceszże, iż pójdziemy, a zbierzemy go?</span> <span class="verse"><a name="29">29</a>A on rzekł: Nie! byście snać zbierając kąkol, nie wykorzenili zaraz z nim i pszenicy.</span> <span class="verse"><a name="30">30</a>Dopuśćcie obojgu społem rość aż do żniwa; a czasu żniwa rzekę żeńcom: Zbierzcie pierwej kąkol, a zwiążcie go w snopki ku spaleniu; ale pszenicę zgromadźcie do gumna mojego.</span> <span class="verse"><a name="31">31</a>Insze podobieństwo przełożył im, mówiąc: Podobne jest królestwo niebieskie ziarnu gorczycznemu, które wziąwszy człowiek, wsiał na roli swojej.</span> <span class="verse"><a name="32">32</a>Które najmniejszeć jest ze wszystkich nasion; ale kiedy urośnie, największe jest ze wszystkich jarzyn, i staje się drzewem, tak iż ptaki niebieskie przylatując, gniazda sobie czynią na gałązkach jego.</span> <span class="verse"><a name="33">33</a>Insze podobieństwo powiedział im: Podobne jest królestwo niebieskie kwasowi, który wziąwszy niewiasta, zakryła we trzy miary mąki, ażby wszystka skwaśniała.</span> <span class="verse"><a name="34">34</a>To wszystko mówił Jezus w podobieństwach do ludu, a bez podobieństwa nie mówił do nich;</span> <span class="verse"><a name="35">35</a>Aby się wypełniło, co powiedziano przez proroka mówiącego: Otworzę w podobieństwach usta moje, wypowiem skryte rzeczy od założenia świata.</span> <span class="verse"><a name="36">36</a>Tedy rozpuściwszy on lud, przyszedł Jezus do domu; i przystąpili do niego uczniowie jego, mówiąc: Wyłóż nam podobieństwo o kąkolu onej roli.</span> <span class="verse"><a name="37">37</a>A on odpowiadając, rzekł im: Ten, który rozsiewa dobre nasienie, jest Syn człowieczy;</span> <span class="verse"><a name="38">38</a>A rola jest świat, a dobre nasienie są synowie królestwa; ale kąkol są synowie onego złego;</span> <span class="verse"><a name="39">39</a>Nieprzyjaciel zasię, który go rozsiał, jestci dyjabeł, a żniwo jest dokonanie świata, a żeńcy są Aniołowie.</span> <span class="verse"><a name="40">40</a>Jako tedy zbierają kąkol, a palą go ogniem, tak będzie przy dokonaniu świata tego.</span> <span class="verse"><a name="41">41</a>Pośle Syn człowieczy Anioły swoje, a oni zbiorą z królestwa jego wszystkie zgorszenia, i te, którzy nieprawość czynią;</span> <span class="verse"><a name="42">42</a>I wrzucą je w piec ognisty, tam będzie płacz i zgrzytanie zębów.</span> <span class="verse"><a name="43">43</a>Tedy sprawiedliwi lśnić się będą jako słońce w królestwie Ojca swego. Kto ma uszy ku słuchaniu, niechaj słucha.</span> <span class="verse"><a name="44">44</a>Zasię podobne jest królestwo niebieskie skarbowi skrytemu w roli, który znalazłszy człowiek skrył, i od radości, którą miał z niego, odchodzi, i wszystko, co ma, sprzedaje, i kupuje onę rolę.</span> <span class="verse"><a name="45">45</a>Zasię podobne jest królestwo niebieskie człowiekowi kupcowi, szukającemu pięknych pereł;</span> <span class="verse"><a name="46">46</a>Który znalazłszy jednę perłę bardzo drogą, odszedł, i posprzedawał wszystko, co miał, i kupił ją.</span> <span class="verse"><a name="47">47</a>Zasię podobne jest królestwo niebieskie niewodowi zapuszczonemu w morze, i ryby wszelkiego rodzaju zagarniającemu.</span> <span class="verse"><a name="48">48</a>Który gdy był pełen, wyciągnęli rybitwi na brzeg, a usiadłszy, wybierali dobre ryby w naczynia, a złe precz wyrzucali.</span> <span class="verse"><a name="49">49</a>Takci będzie przy dokonaniu świata; wynijdą Aniołowie, i wyłączą złe z pośrodku sprawiedliwych,</span> <span class="verse"><a name="50">50</a>I wrzucą je w piec ognisty; tam będzie płacz i zgrzytanie zębów.</span> <span class="verse"><a name="51">51</a>Rzekł im Jezus: Wyrozumieliście to wszystko? Rzekli mu: Tak, Panie!</span> <span class="verse"><a name="52">52</a>A on im rzekł: Przetoż każdy nauczony w Piśmie, wyćwiczony w królestwie niebieskiem, podobny jest człowiekowi gospodarzowi, który wynosi z skarbu swego nowe i stare rzeczy.</span> <span class="verse"><a name="53">53</a>I stało się, gdy Jezus dokończył tych podobieństw, puścił się stamtąd.</span> <span class="verse"><a name="54">54</a>A przyszedłszy do ojczyzny swojej, nauczał je w bóżnicy ich, tak iż się bardzo zdumiewali i mówili: Skądże temu ta mądrość, i ta moc?</span> <span class="verse"><a name="55">55</a>Izaż ten nie jest on syn cieśli? Izaż matki jego nie zowią Maryją, a bracia jego Jakób, i Jozes, i Szymon, i Judas?</span> <span class="verse"><a name="56">56</a>A siostry jego izali wszystkie u nas nie są? Skądże tedy temu to wszystko?</span> <span class="verse"><a name="57">57</a>I gorszyli się z niego; ale Jezus rzekł im: Nie jest prorok beze czci, tylko w ojczyźnie swojej i w domu swoim.</span> <span class="verse"><a name="58">58</a>I nie uczynił tam wiele cudów dla niedowiarstwa ich.</span> </p></div</div></div></body></html>