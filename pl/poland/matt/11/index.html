<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 11</strong></div><p><span class="verse"><a name="1">1</a>I stało się, gdy Jezus przestał rozkazywać dwunastu uczniom swoim, poszedł z onąd, aby uczył i kazał w miastach ich.</span> <span class="verse"><a name="2">2</a>A Jan usłyszawszy w więzieniu o uczynkach Chrystusowych, posławszy dwóch z uczniów swoich,</span> <span class="verse"><a name="3">3</a>Rzekł mu: Tyżeś jest on, który ma przyjść, czyli inszego czekać mamy?</span> <span class="verse"><a name="4">4</a>A odpowiadając Jezus, rzekł im: Szedłszy, oznajmijcie Janowi, co słyszycie i widzicie.</span> <span class="verse"><a name="5">5</a>Ślepi widzą, a chromi chodzą, trędowaci biorą oczyszczenie, a głusi słyszą, umarli zmartwychwstają, i ubogim Ewangielija opowiadana bywa;</span> <span class="verse"><a name="6">6</a>A błogosławiony jest, który się nie zgorszy ze mnie.</span> <span class="verse"><a name="7">7</a>A gdy oni odeszli, począł Jezus mówić do ludu o Janie: Coście wyszli na puszczę widzieć? Izali trzcinę chwiejącą się od wiatru?</span> <span class="verse"><a name="8">8</a>Ale coście wyszli widzieć? Izali człowieka w miękkie szaty obleczonego? oto którzy miękkie szaty noszą, w domach królewskich są.</span> <span class="verse"><a name="9">9</a>Ale coście wyszli widzieć? Izali proroka? zaiste powiadam wam, i więcej niż proroka.</span> <span class="verse"><a name="10">10</a>Boć ten jest, o którym napisano: Oto ja posyłam Anioła mego przed obliczem twojem, który zgotuje drogę twoję przed tobą.</span> <span class="verse"><a name="11">11</a>Zaprawdę powiadam wam: Nie powstał z tych, którzy się z niewiast rodzą, większy nad Jana Chrzciciela; ale który jest najmniejszym w królestwie niebieskiem, większy jest, niżeli on.</span> <span class="verse"><a name="12">12</a>A ode dni Jana Chrzciciela aż dotąd królestwo niebieskie gwałt cierpi, a gwałtownicy porywają je.</span> <span class="verse"><a name="13">13</a>Bo wszyscy prorocy i zakon aż do Jana prorokowali.</span> <span class="verse"><a name="14">14</a>A jeźli chcecie przyjąć, onci jest Elijasz, który miał przyjść.</span> <span class="verse"><a name="15">15</a>Kto ma uszy ku słuchaniu, niechaj słucha.</span> <span class="verse"><a name="16">16</a>Ale komuż przypodobam ten naród? podobny jest dziatkom, które siedzą na rynkach, i wołają na towarzysze swoje,</span> <span class="verse"><a name="17">17</a>I mówią: Grałyśmy wam na piszczałce, a nie tańcowałyście; śpiewałyśmy pieśni żałobne, a nie płakałyście.</span> <span class="verse"><a name="18">18</a>Albowiem przyszedł Jan ani jedząc ani pijąc, a mówią: Iż dyjabelstwo ma.</span> <span class="verse"><a name="19">19</a>Przyszedł Syn człowieczy jedząc i pijąc, a mówią: Oto człowiek obżerca i pijanica wina, przyjaciel celników i grzeszników; i usprawiedliwiona jest mądrość od synów swoich.</span> <span class="verse"><a name="20">20</a>Tedy począł przymawiać miastom, w których się najwięcej działo cudów jego, że nie pokutowały, mówiąc:</span> <span class="verse"><a name="21">21</a>Biada tobie Chorazynie! biada tobie Betsaido! bo gdyby się były w Tyrze i w Sydonie te cuda stały, które się w was stały, dawno by były w worze i w popiele pokutowały.</span> <span class="verse"><a name="22">22</a>Wszakże powiadam wam: Lżej będzie Tyrowi i Sydonowi w dzień sądny, niżeli wam.</span> <span class="verse"><a name="23">23</a>A ty Kapernaum! któreś aż do nieba wywyższone, aż do piekła strącone będziesz; bo gdyby się były w Sodomie te cuda działy, które się działy w tobie, zostałaby była aż do dnia dzisiejszego.</span> <span class="verse"><a name="24">24</a>Nawet powiadam wam: Iż lżej będzie ziemi Sodomskiej w dzień sądny, niżeli tobie.</span> <span class="verse"><a name="25">25</a>W on czas odpowiadając Jezus, rzekł: Wysławiam cię, Ojcze, Panie nieba i ziemi! żeś te rzeczy zakrył przed mądrymi i roztropnymi, a objawiłeś je niemowlątkom.</span> <span class="verse"><a name="26">26</a>Zaprawdę, Ojcze! tak się upodobało tobie.</span> <span class="verse"><a name="27">27</a>Wszystkie rzeczy dane mi są od Ojca mego, i nikt nie zna Syna, tylko Ojciec, ani Ojca kto zna, tylko Syn, a komu by chciał Syn objawić.</span> <span class="verse"><a name="28">28</a>Pójdźcie do mnie wszyscy, którzyście spracowani i obciążeni, a Ja wam sprawię odpocznienie;</span> <span class="verse"><a name="29">29</a>Weźmijcie jarzmo moje na się, a uczcie się ode mnie, żem Ja cichy i pokornego serca; a znajdziecie odpocznienie duszom waszym;</span> <span class="verse"><a name="30">30</a>Albowiem jarzmo moje wdzięczne jest, a brzemię moje lekkie jest.</span> </p></div</div></div></body></html>