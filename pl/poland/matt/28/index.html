<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 28</strong></div><p><span class="verse"><a name="1">1</a>A gdy się skończył sabat, i już świtało na pierwszy dzień onego tygodnia, przyszła Maryja Magdalena i druga Maryja, aby grób oglądały.</span> <span class="verse"><a name="2">2</a>A oto stało się wielkie trzęsienie ziemi; albowiem Anioł Pański zstąpiwszy z nieba, przystąpił i odwalił kamień ode drzwi, i usiadł na nim.</span> <span class="verse"><a name="3">3</a>A było wejrzenie jego jako błyskawica, a szata jego biała jako śnieg.</span> <span class="verse"><a name="4">4</a>A ci, którzy strzegli grobu, drżeli, bojąc się go, i stali się jako umarli.</span> <span class="verse"><a name="5">5</a>Ale Anioł odpowiadając, rzekł do niewiast: Nie bójcie się wy; boć wiem, iż Jezusa ukrzyżowanego szukacie.</span> <span class="verse"><a name="6">6</a>Nie maszci go tu; albowiem powstał, jako powiedział; chodźcie, oglądajcie miejsce, gdzie leżał Pan.</span> <span class="verse"><a name="7">7</a>A prędko idąc, powiedzcie uczniom jego, że zmartwychwstał; a oto uprzedza was do Galilei, tam go ujrzycie; otom wam powiedział.</span> <span class="verse"><a name="8">8</a>Tedy wyszedłszy prędko od grobu z bojaźnią i z radością wielką, bieżały, aby to opowiedziały uczniom jego.</span> <span class="verse"><a name="9">9</a>A gdy szły, aby to opowiedziały uczniom jego, oto Jezus spotkał się z niemi, mówiąc: Bądźcie pozdrowione. A one przystąpiwszy, uchwyciły się nóg jego i pokłoniły mu się.</span> <span class="verse"><a name="10">10</a>Tedy im rzekł Jezus: Nie bójcie się; idźcie, opowiedzcie braciom moim, aby poszli do Galilei, a tam mię ujrzą.</span> <span class="verse"><a name="11">11</a>A gdy one poszły, oto niektórzy z straży przyszedłszy do miasta, oznajmili przedniejszym kapłanom wszystko, co się stało.</span> <span class="verse"><a name="12">12</a>Którzy zgromadziwszy się z starszymi, i naradziwszy się, dali niemało pieniędzy żołnierzom,</span> <span class="verse"><a name="13">13</a>Mówiąc: Powiadajcie, iż uczniowie jego w nocy przyszedłszy, ukradli go, gdyśmy spali.</span> <span class="verse"><a name="14">14</a>A jeźliby się to do starosty doniosło, my go namówimy, a was bezpiecznymi uczynimy.</span> <span class="verse"><a name="15">15</a>A oni wziąwszy pieniądze, uczynili, jako ich nauczono. I rozniosła się ta powieść między Żydy aż do dnia dzisiejszego.</span> <span class="verse"><a name="16">16</a>Lecz jedenaście uczniów poszli do Galilei na górę, gdzie im był naznaczył Jezus.</span> <span class="verse"><a name="17">17</a>Ale ujrzawszy go, pokłonili mu się; lecz niektórzy wątpili.</span> <span class="verse"><a name="18">18</a>Ale Jezus przystąpiwszy, mówił do nich, a rzekł: Dana mi jest wszelka moc na niebie i na ziemi.</span> <span class="verse"><a name="19">19</a>Idąc tedy, nauczajcie wszystkie narody, chrzcząc je w imię Ojca, i Syna, i Ducha Świętego;</span> <span class="verse"><a name="20">20</a>Ucząc je przestrzegać wszystkiego, com wam przykazał. A oto Jam jest z wami po wszystkie dni, aż do skończenia świata. Amen.</span> </p></div</div></div></body></html>