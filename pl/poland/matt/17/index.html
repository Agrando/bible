<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 17</strong></div><p><span class="verse"><a name="1">1</a>A po sześciu dniach wziął Jezus Piotra i Jakóba i Jana, brata jego, i wprowadził je na górę wysoką osobno.</span> <span class="verse"><a name="2">2</a>I przemieniony jest przed nimi, a rozjaśniło się oblicze jego jako słońce, a szaty jego stały się białe jako światłość.</span> <span class="verse"><a name="3">3</a>A oto ukazali się im Mojżesz i Elijasz, z nim rozmawiający.</span> <span class="verse"><a name="4">4</a>I odpowiadając Piotr, rzekł do Jezusa: Panie! dobrze nam tu być; jeźli chcesz, uczynimy tu trzy namioty, tobie jeden, i Mojżeszowi jeden, i Elijaszowi jeden.</span> <span class="verse"><a name="5">5</a>A gdy on jeszcze mówił, oto obłok jasny zacienił je; a oto głos z obłoku mówiący: Ten jest Syn mój miły, w którym mi się upodobało, tego słuchajcie.</span> <span class="verse"><a name="6">6</a>To usłyszawszy uczniowie, upadli na twarz swoję i bali się bardzo.</span> <span class="verse"><a name="7">7</a>Tedy przystąpiwszy Jezus dotknął się ich i rzekł: Wstańcie, a nie bójcie się.</span> <span class="verse"><a name="8">8</a>A oni podniósłszy oczy swoje, nikogo nie widzieli, tylko Jezusa samego.</span> <span class="verse"><a name="9">9</a>A gdy zstępowali z góry, przykazał im Jezus, mówiąc: Nikomu nie powiadajcie tego widzenia, aż Syn człowieczy zmartwychwstanie.</span> <span class="verse"><a name="10">10</a>I pytali go uczniowie jego, mówiąc: Cóż tedy nauczeni w Piśmie powiadają, że ma Elijasz pierwej przyjść?</span> <span class="verse"><a name="11">11</a>A Jezus odpowiadając, rzekł im: Elijaszci pierwej przyjdzie i naprawi wszystko;</span> <span class="verse"><a name="12">12</a>Ale wam powiadam: Iż Elijasz już przyszedł, wszakże nie poznali go, ale uczynili mu, cokolwiek chcieli; takci i Syn człowieczy ma ucierpieć od nich.</span> <span class="verse"><a name="13">13</a>Tedy zrozumieli uczniowie, że o Janie Chrzcicielu mówił do nich.</span> <span class="verse"><a name="14">14</a>A gdy przyszli do ludu, przystąpił do niego człowiek, i upadł przed nim na kolana,</span> <span class="verse"><a name="15">15</a>I rzekł: Panie! zmiłuj się nad synem moim: albowiem lunatykiem jest, i ciężko się trapi; częstokroć bowiem wpada w ogień, i częstokroć w wodę.</span> <span class="verse"><a name="16">16</a>I przywiodłem go do uczniów twoich, ale go nie mogli uzdrowić.</span> <span class="verse"><a name="17">17</a>A odpowiadając Jezus, rzekł: O rodzaju niewierny i przewrotny! Dokądże będę z wami? Dokądże was będę cierpiał? przywiedźcie mi go sam.</span> <span class="verse"><a name="18">18</a>I zgromił onego dyjabła Jezus; i wyszedł od niego, i uzdrowiony jest on młodzieniec od onejże godziny.</span> <span class="verse"><a name="19">19</a>Tedy przystąpiwszy uczniowie do Jezusa osobno, rzekli mu: Czemużeśmy go my wygnać nie mogli?</span> <span class="verse"><a name="20">20</a>Lecz Jezus rzekł do nich: Dla niedowiarstwa waszego; zaprawdę bowiem powiadam wam: Jeźlibyście, mając wiarę jako ziarno gorczyczne, rzekli tej górze: Przenieś się stąd na ono miejsce, tedy się przeniesie, a nic niemożebnego wam nie będzie.</span> <span class="verse"><a name="21">21</a>Ale ten rodzaj nie wychodzi, tylko przez modlitwę i przez post.</span> <span class="verse"><a name="22">22</a>A gdy przebywali w Galilei, rzekł do nich Jezus: Syn człowieczy będzie wydany w ręce ludzkie;</span> <span class="verse"><a name="23">23</a>I zabiją go, ale trzeciego dnia zmartwychwstanie. I zasmucili się bardzo.</span> <span class="verse"><a name="24">24</a>A gdy przyszli do Kapernaum, przystąpili do Piotra ci, którzy podatek wybierali, i rzekli: Izali nauczyciel wasz nie daje podatku?</span> <span class="verse"><a name="25">25</a>I rzekł: Tak. A gdy wchodził w dom, uprzedził go Jezus, mówiąc: Cóż ci się zda, Szymonie? Królowie ziemscy od kogoż biorą cło albo czynsz? od synów swoich, czyli od obcych?</span> <span class="verse"><a name="26">26</a>Rzekł mu Piotr: Od obcych. I rzekł mu Jezus: Toć tedy synowie są wolni.</span> <span class="verse"><a name="27">27</a>Wszakże abyśmy ich nie zgorszyli, szedłszy do morza, zarzuć wędkę, a tę rybę, która najpierwej uwięźnie, weźmij, a otworzywszy gębę jej, znajdziesz stater, który wziąwszy, daj im za mię i za się.</span> </p></div</div></div></body></html>