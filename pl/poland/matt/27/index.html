<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 27</strong></div><p><span class="verse"><a name="1">1</a>A gdy było rano, weszli w radę wszyscy przedniejsi kapłani i starsi ludu przeciwko Jezusowi, aby go zabili;</span> <span class="verse"><a name="2">2</a>I związawszy go, wiedli i podali Ponckiemu Piłatowi, staroście.</span> <span class="verse"><a name="3">3</a>Tedy Judasz, który go był wydał, widząc, iż był osądzony, żałując tego, wrócił trzydzieści srebrników, przedniejszym kapłanom i starszym ludu.</span> <span class="verse"><a name="4">4</a>Mówiąc: Zgrzeszyłem, wydawszy krew niewinną! A oni rzekli: Cóż nam do tego? ty ujrzysz!</span> <span class="verse"><a name="5">5</a>A porzuciwszy one srebrniki w kościele, odszedł, a odszedłszy powiesił się.</span> <span class="verse"><a name="6">6</a>Ale przedniejsi kapłani wziąwszy one srebrniki, mówili: Nie godzi się ich kłaść do skarbu kościelnego, gdyż zapłata jest krwi.</span> <span class="verse"><a name="7">7</a>I naradziwszy się, kupili za nie rolę garncarzową na pogrzeb gościom.</span> <span class="verse"><a name="8">8</a>Dlatego ona rola nazwana jest rolą krwi, aż do dnia dzisiejszego.</span> <span class="verse"><a name="9">9</a>Tedy się wypełniło, co powiedziano przez Jeremijasza proroka, mówiącego: I wzięli trzydzieści srebrników, zapłatę oszacowanego, który był oszacowany od synów Izraelskich;</span> <span class="verse"><a name="10">10</a>I dali je za rolę garncarzową, jako mi postanowił Pan.</span> <span class="verse"><a name="11">11</a>A Jezus stał przed starostą; i pytał go starosta, mówiąc: Tyżeś jest on król żydowski? A Jezus mu rzekł: Ty powiadasz.</span> <span class="verse"><a name="12">12</a>A gdy nań skarżyli przedniejsi kapłani i starsi, nic nie odpowiedział.</span> <span class="verse"><a name="13">13</a>Tedy mu rzekł Piłat: Nie słyszyszże jako wiele przeciwko tobie świadczą?</span> <span class="verse"><a name="14">14</a>Lecz mu nie odpowiedział i na jedno słowo, tak iż się starosta bardzo dziwował.</span> <span class="verse"><a name="15">15</a>Ale na święto zwykł był starosta wypuszczać ludowi jednego więźnia, którego by chcieli.</span> <span class="verse"><a name="16">16</a>I mieli natenczas więźnia znacznego, którego zwano Barabbasz.</span> <span class="verse"><a name="17">17</a>A gdy się zebrali, rzekł do nich Piłat: Któregoż chcecie, abym wam wypuścił? Barabbasza, czyli Jezusa, którego zowią Chrystusem?</span> <span class="verse"><a name="18">18</a>Bo wiedział, iż go z nienawiści wydali.</span> <span class="verse"><a name="19">19</a>A gdy on siedział na sądowej stolicy, posłała do niego żona jego, mówiąc: Nie miej żadnej sprawy z tym sprawiedliwym; bom wiele ucierpiała dziś we śnie dla niego.</span> <span class="verse"><a name="20">20</a>Ale przedniejsi kapłani i starsi namówili lud, aby prosili o Barabbasza, a Jezusa, aby stracili.</span> <span class="verse"><a name="21">21</a>A odpowiadając starosta, rzekł im: Którego chcecie, abym wam z tych dwóch wypuścił? a oni odpowiedzieli: Barabbasza.</span> <span class="verse"><a name="22">22</a>Rzekł im Piłat: Cóż tedy uczynię z Jezusem, którego zowią Chrystusem? Rzekli mu wszyscy: Niech będzie ukrzyżowany.</span> <span class="verse"><a name="23">23</a>A starosta rzekł: Cóż wżdy złego uczynił? Ale oni tem bardziej wołali, mówiąc: Niech będzie ukrzyżowany!</span> <span class="verse"><a name="24">24</a>A widząc Piłat, iż to nic nie pomagało, ale owszem się większy rozruch wszczynał, wziąwszy wodę, umył ręce przed ludem, mówiąc: Nie jestem ja winien krwi tego sprawiedliwego; wy ujrzycie.</span> <span class="verse"><a name="25">25</a>A odpowiadając wszystek lud, rzekł: Krew jego na nas i na dziatki nasze.</span> <span class="verse"><a name="26">26</a>Tedy im wypuścił Barabbasza; ale Jezusa ubiczowawszy, wydał go, aby był ukrzyżowany.</span> <span class="verse"><a name="27">27</a>Tedy żołnierze starościni przywiódłszy Jezusa na ratusz, zebrali do niego wszystkę rotę;</span> <span class="verse"><a name="28">28</a>A zewlekłszy go, przyodziali go płaszczem szarłatowym;</span> <span class="verse"><a name="29">29</a>I uplótłszy koronę z ciernia, włożyli na głowę jego, i dali trzcinę w prawą rękę jego, a upadając przed nim na kolana, naśmiewali się z niego, mówiąc: Bądź pozdrowiony, królu żydowski!</span> <span class="verse"><a name="30">30</a>A plując na niego, wzięli onę trzcinę, i bili go w głowę jego.</span> <span class="verse"><a name="31">31</a>A gdy się z niego naśmiali, zewlekli go z onego płaszcza, i oblekli go w szatę jego, i wiedli go, aby był ukrzyżowany.</span> <span class="verse"><a name="32">32</a>A wychodząc znaleźli człowieka Cyrenejczyka, imieniem Szymon; tego przymusili, aby niósł krzyż jego.</span> <span class="verse"><a name="33">33</a>A przyszedłszy na miejsce rzeczone Golgota, które zowią miejscem trupich głów,</span> <span class="verse"><a name="34">34</a>Dali mu pić ocet z żółcią zmieszany; a skosztowawszy, nie chciał pić.</span> <span class="verse"><a name="35">35</a>A ukrzyżowawszy go, rozdzielili szaty jego, i miotali los, aby się wypełniło, co powiedziano przez proroka: Rozdzielili sobie szaty moje, a o odzienie moje los miotali.</span> <span class="verse"><a name="36">36</a>A siedząc, strzegli go tam.</span> <span class="verse"><a name="37">37</a>I przybili nad głową jego winę jego napisaną: Ten jest Jezus, król żydowski.</span> <span class="verse"><a name="38">38</a>Byli też ukrzyżowani z nim dwaj zbójcy, jeden po prawicy, a drugi po lewicy.</span> <span class="verse"><a name="39">39</a>A ci, którzy mimo chodzili, bluźnili go, chwiejąc głowami swojemi,</span> <span class="verse"><a name="40">40</a>I mówiąc: Ty, co rozwalasz kościół, a w trzech dniach budujesz go, ratuj samego siebie; jeźliś jest Syn Boży, zstąp z krzyża.</span> <span class="verse"><a name="41">41</a>Także i przedniejsi kapłani z nauczonymi w Piśmie, i z starszymi, naśmiewając się, mówili:</span> <span class="verse"><a name="42">42</a>Inszych ratował, a samego siebie ratować nie może; jeźliż jest król Izraelski, niech teraz zstąpi z krzyża, a uwierzymy mu.</span> <span class="verse"><a name="43">43</a>Dufał w Bogu, niechże go teraz wybawi, jeźli się w nim kocha; boć powiedział: Jestem Synem Bożym.</span> <span class="verse"><a name="44">44</a>Także też i zbójcy, którzy byli z nim ukrzyżowani, urągali mu.</span> <span class="verse"><a name="45">45</a>A od szóstej godziny stała się ciemność po wszystkiej ziemi aż do dziewiątej godziny.</span> <span class="verse"><a name="46">46</a>A około dziewiątej godziny zawołał Jezus głosem wielkim, mówiąc: Eli, Eli, Lama Sabachtani! to jest, Boże mój! Boże mój! czemuś mię opuścił?</span> <span class="verse"><a name="47">47</a>Tedy niektórzy z tych, co tam stali, usłyszawszy to, mówili: Elijasza ten woła.</span> <span class="verse"><a name="48">48</a>A zarazem bieżawszy jeden z nich, wziął gąbkę, i napełnił ją octem, a włożywszy na trzcinę, dał mu pić.</span> <span class="verse"><a name="49">49</a>A drudzy mówili: Zaniechaj; patrzajmy, jeźli przyjdzie Elijasz, aby go wybawił.</span> <span class="verse"><a name="50">50</a>Ale Jezus zawoławszy po wtóre głosem wielkim, oddał ducha.</span> <span class="verse"><a name="51">51</a>A oto zasłona kościelna rozerwała się na dwoje od wierzchu aż do dołu, i trzęsła się ziemia, a skały się rozpadały.</span> <span class="verse"><a name="52">52</a>I groby się otwierały, a wiele ciał świętych, którzy byli zasnęli, powstało:</span> <span class="verse"><a name="53">53</a>A wyszedłszy z grobów po zmartwychwstaniu jego, weszli do miasta świętego, i pokazali się wielom.</span> <span class="verse"><a name="54">54</a>Tedy setnik i ci, co z nim Jezusa strzegli, widząc trzęsienie ziemi, i to, co się działo, zlękli się bardzo, mówiąc: Prawdziwieć ten był Synem Bożym.</span> <span class="verse"><a name="55">55</a>A było tam wiele niewiast z daleka się przypatrujących, które były przyszły za Jezusem od Galilei, posługując mu;</span> <span class="verse"><a name="56">56</a>Między któremi była Maryja Magdalena, i Maryja, matka Jakóbowa i Jozesowa, i matka synów Zebedeuszowych.</span> <span class="verse"><a name="57">57</a>A gdy był wieczór, przyszedł człowiek bogaty z Arymatyi, imieniem Józef, który też był uczniem Jezusowym.</span> <span class="verse"><a name="58">58</a>Ten przyszedłszy do Piłata, prosił o ciało Jezusowe.Tedy Piłat rozkazał, aby mu było ono ciało oddane;</span> <span class="verse"><a name="59">59</a>A Józef wziąwszy ono ciało, uwinął je w czyste prześcieradło;</span> <span class="verse"><a name="60">60</a>I położył je w nowym grobie swoim, który był w opoce wykował; a przywaliwszy do drzwi grobowych kamień wielki, odszedł.</span> <span class="verse"><a name="61">61</a>A była tam Maryja Magdalena, i druga Maryja, które siedziały przeciwko grobowi.</span> <span class="verse"><a name="62">62</a>A drugiego dnia, który był pierwszy po przygotowaniu, zgromadzili się przedniejsi kapłani i Faryzeuszowie do Piłata.</span> <span class="verse"><a name="63">63</a>Mówiąc: Panie! wspomnieliśmy, iż on zwodziciel powiedział, gdy jeszcze żyw był: Po trzech dniach zmartwychwstanę.</span> <span class="verse"><a name="64">64</a>Rozkaż tedy obwarować grób aż do dnia trzeciego, by snać przyszedłszy uczniowie jego w nocy, nie ukradli go, i nie powiedzieli ludowi, iż powstał od umarłych; i będzie pośledni błąd gorszy niż pierwszy.</span> <span class="verse"><a name="65">65</a>Rzekł im Piłat: Macie straż, idźcież, obwarujcie, jako umiecie.</span> <span class="verse"><a name="66">66</a>A oni poszedłszy, osadzili grób strażą, zapieczętowawszy kamień.</span> </p></div</div></div></body></html>