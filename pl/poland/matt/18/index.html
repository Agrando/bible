<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 18</strong></div><p><span class="verse"><a name="1">1</a>Onej godziny przystąpili uczniowie do Jezusa, mówiąc: Któż wżdy największy jest w królestwie niebieskiem?</span> <span class="verse"><a name="2">2</a>A zawoławszy Jezus dziecięcia, postawił je w pośrodku ich,</span> <span class="verse"><a name="3">3</a>I rzekł: Zaprawdę powiadam wam: Jeźli się nie nawrócicie i nie staniecie się jako dzieci, żadnym sposobem nie wnijdziecie do królestwa niebieskiego.</span> <span class="verse"><a name="4">4</a>Kto się tedy uniży jako to dziecię, tenci jest największym w królestwie niebieskiem.</span> <span class="verse"><a name="5">5</a>A kto by przyjął jedno dziecię takie w imieniu mojem, mnie przyjmuje.</span> <span class="verse"><a name="6">6</a>Kto by zaś zgorszył jednego z tych małych, którzy we mię wierzą, pożyteczniej by mu było, aby zawieszony był kamień młyński na szyi jego, a utopiony był w głębokości morskiej.</span> <span class="verse"><a name="7">7</a>Biada światu dla zgorszenia! albowiem muszą zgorszenia przyjść; wszakże biada człowiekowi onemu, przez którego przychodzi zgorszenie!</span> <span class="verse"><a name="8">8</a>Przetoż jeźli ręka twoja albo noga twoja gorszy cię, odetnij ją i zarzuć od siebie; lepiej jest tobie wnijść do żywota chromym albo ułomnym, niżeli dwie ręce albo dwie nogi mając, wrzuconym być do ognia wiecznego.</span> <span class="verse"><a name="9">9</a>A jeźli cię oko twoje gorszy, wyłup je i zarzuć od siebie; lepiej jest tobie jednookim wnijść do żywota, niżeli oba oczy mając, być wrzuconym do ognia piekielnego.</span> <span class="verse"><a name="10">10</a>Patrzajcież, abyście nie gardzili żadnym z tych maluczkich; albowiem wam powiadam, iż Aniołowie ich w niebiesiech zawsze patrzą na oblicze Ojca mojego, który jest w niebiesiech.</span> <span class="verse"><a name="11">11</a>Przyszedł bowiem Syn człowieczy, aby zbawił to, co było zginęło.</span> <span class="verse"><a name="12">12</a>Co się wam zda? Gdyby który człowiek miał sto owiec, a zabłąkałaby się jedna z nich, azaż nie zostawia onych dziewięćdziesięciu i dziewięciu, a poszedłszy na góry, nie szuka zbłąkanej?</span> <span class="verse"><a name="13">13</a>A jeźli mu się zdarzy, znaleźć ją, zaprawdę powiadam wam, że się z niej bardziej raduje, niż z onych dziewięćdziesięciu i dziewięciu nie zbłąkanych.</span> <span class="verse"><a name="14">14</a>Tak nie jest wola Ojca waszego, który jest w niebiesiech, aby zginął jeden z tych maluczkich.</span> <span class="verse"><a name="15">15</a>A jeźliby zgrzeszył przeciwko tobie brat twój, idź, strofuj go między tobą i onym samym: jeźli cię usłucha, pozyskałeś brata twego.</span> <span class="verse"><a name="16">16</a>Ale jeźli cię nie usłucha, przybierz do siebie jeszcze jednego albo dwóch, aby w uściech dwóch albo trzech świadków stanęło każde słowo.</span> <span class="verse"><a name="17">17</a>A jeźliby ich nie usłuchał, powiedz zborowi; a jeźliby zboru nie usłuchał, niech ci będzie jako poganin i celnik.</span> <span class="verse"><a name="18">18</a>Zaprawdę powiadam wam: Cokolwiek byście związali na ziemi, będzie związane i na niebie; a co byście rozwiązali na ziemi; będzie rozwiązane i na niebie.</span> <span class="verse"><a name="19">19</a>Zasię powiadam wam: Iż gdyby się z was dwaj zgodzili na ziemi o wszelką rzecz, o którą by prosili, stanie się im od Ojca mego, który jest w niebiesiech.</span> <span class="verse"><a name="20">20</a>Albowiem gdzie są dwaj albo trzej zgromadzeni w imię moje, tam jestem w pośrodku ich.</span> <span class="verse"><a name="21">21</a>Tedy przystąpiwszy do niego Piotr, rzekł: Panie! wielekroć zgrzeszy przeciwko mnie brat mój, a odpuszczę mu? czyż aż do siedmiu kroć?</span> <span class="verse"><a name="22">22</a>I rzekł mu Jezus: Nie mówię ci aż do siedmiu kroć, ale aż do siedmdziesiąt siedmiu kroć.</span> <span class="verse"><a name="23">23</a>Dlatego podobne jest królestwo niebieskie człowiekowi królowi, który się chciał rachować z sługami swymi.</span> <span class="verse"><a name="24">24</a>A gdy się począł rachować, stawiono mu jednego, który był winien dziesięć tysięcy talentów.</span> <span class="verse"><a name="25">25</a>A gdy nie miał skąd oddać, kazał go pan jego zaprzedać, i żonę jego, i dzieci, i wszystko, co miał, i dług oddać.</span> <span class="verse"><a name="26">26</a>Upadłszy tedy sługa on, pokłonił mu się, mówiąc: Panie! miej cierpliwość nade mną, a wszystko ci oddam.</span> <span class="verse"><a name="27">27</a>A użaliwszy się pan onego sługi, uwolnił go, i dług mu odpuścił.</span> <span class="verse"><a name="28">28</a>A wyszedłszy on sługa, znalazł jednego z spółsług swoich, który mu był winien sto groszy; a porwawszy go, dusił go, mówiąc: Oddaj mi, coś winien.</span> <span class="verse"><a name="29">29</a>Przypadłszy tedy on spółsługa jego do nóg jego, prosił go, mówiąc: Miej cierpliwość nade mną, a oddam ci wszystko.</span> <span class="verse"><a name="30">30</a>Lecz on nie chciał, ale szedłszy wrzucił go do więzienia, ażby oddał, co był winien.</span> <span class="verse"><a name="31">31</a>Ujrzawszy tedy spółsłudzy jego, co się stało, zasmucili się bardzo, a szedłszy oznajmili panu swemu wszystko, co się stało.</span> <span class="verse"><a name="32">32</a>Tedy zawoławszy go pan jego, rzekł mu: Sługo zły! wszystek on dług odpuściłem ci, żeś mię prosił.</span> <span class="verse"><a name="33">33</a>Azażeś się i ty nie miał zmiłować nad spółsługą twoim, jakom się i ja zmiłował nad tobą?</span> <span class="verse"><a name="34">34</a>A rozgniewawszy się pan jego, podał go katom, ażby oddał to wszystko, co mu był winien.</span> <span class="verse"><a name="35">35</a>Tak i Ojciec mój niebieski uczyni wam, jeźli nie odpuścicie każdy bratu swemu z serc waszych upadków ich.</span> </p></div</div></div></body></html>