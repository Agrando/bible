<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 22</strong></div><p><span class="verse"><a name="1">1</a>A odpowiadając Jezus, zasię im rzekł w podobieństwach, mówiąc:</span> <span class="verse"><a name="2">2</a>Podobne jest królestwo niebieskie człowiekowi królowi, który sprawił wesele synowi swemu;</span> <span class="verse"><a name="3">3</a>I posłał sługi swe, aby wezwali zaproszonych na wesele; ale nie chcieli przyjść.</span> <span class="verse"><a name="4">4</a>Znowu posłał insze sługi, mówiąc: Powiedzcie zaproszonym: Otom obiad mój nagotował, woły moje i co było karmnego, pobito, i wszystko gotowe, pójdźcież na wesele.</span> <span class="verse"><a name="5">5</a>Ale oni zaniedbawszy odeszli, jeden do roli swojej, a drugi do kupiectwa swego;</span> <span class="verse"><a name="6">6</a>A drudzy pojmawszy sługi jego, zelżyli i pobili je.</span> <span class="verse"><a name="7">7</a>Co gdy król usłyszał, rozgniewał się, a posławszy wojska swoje, wytracił one morderce, i miasto ich zapalił.</span> <span class="verse"><a name="8">8</a>Tedy rzekł sługom swoim: Weseleć wprawdzie jest gotowe; lecz zaproszeni nie byli godni.</span> <span class="verse"><a name="9">9</a>Przetoż idźcie na rozstania dróg, kogokolwiek znajdziecie, wezwijcie na wesele.</span> <span class="verse"><a name="10">10</a>Tedy wyszedłszy oni słudzy na drogi, zgromadzili wszystkie, którekolwiek znaleźli, złe i dobre, i napełnione jest wesele gośćmi.</span> <span class="verse"><a name="11">11</a>A wszedłszy król, aby oglądał goście, obaczył tam człowieka nie odzianego szatą weselną;</span> <span class="verse"><a name="12">12</a>I rzekł mu: Przyjacielu! jakoś tu wszedł, nie mając szaty weselnej? A on zamilknął.</span> <span class="verse"><a name="13">13</a>Tedy rzekł król sługom: Związawszy nogi i ręce jego, weźmijcie go, a wrzućcie do ciemności zewnętrznych, tam będzie płacz i zgrzytanie zębów.</span> <span class="verse"><a name="14">14</a>Albowiem wiele jest wezwanych, ale mało wybranych.</span> <span class="verse"><a name="15">15</a>Tedy odszedłszy Faryzeuszowie uczynili radę, jako by go usidlili w mowie.</span> <span class="verse"><a name="16">16</a>I posłali do niego ucznie swoje z Herodyjany, mówiąc: Nauczycielu! wiemy, żeś jest prawdziwy, i drogi Bożej w prawdzie uczysz, a nie dbasz na nikogo; albowiem nie patrzysz na osobę ludzką.</span> <span class="verse"><a name="17">17</a>Przetoż powiedz nam, co ci się zda? Godzili się dać czynsz cesarzowi, czyli nie?</span> <span class="verse"><a name="18">18</a>Ale Jezus poznawszy złość ich, rzekł im: Czemuż mię kusicie, obłudnicy?</span> <span class="verse"><a name="19">19</a>Pokażcie mi monetę czynszową; a oni mu podali grosz.</span> <span class="verse"><a name="20">20</a>I rzekł im: Czyjże to obraz i napis?</span> <span class="verse"><a name="21">21</a>Rzekli mu: Cesarski. Tedy im rzekł: Oddawajcież tedy, co jest cesarskiego, cesarzowi, a co jest Bożego, Bogu.</span> <span class="verse"><a name="22">22</a>To usłyszawszy, zadziwili się, a opuściwszy go, odeszli.</span> <span class="verse"><a name="23">23</a>Dnia onego przyszli do niego Saduceuszowie, którzy mówią, iż nie masz zmartwychwstania, i pytali go,</span> <span class="verse"><a name="24">24</a>Mówiąc: Nauczycielu! Mojżesz powiedział: Jeźliby kto umarł, nie mając dzieci, aby brat jego prawem powinowactwa pojął żonę jego, i wzbudził nasienie bratu swemu.</span> <span class="verse"><a name="25">25</a>Było tedy u nas siedm braci; a pierwszy pojąwszy żonę, umarł, a nie mając nasienia, zostawił żonę swoję bratu swemu.</span> <span class="verse"><a name="26">26</a>Także też wtóry i trzeci, aż do siódmego.</span> <span class="verse"><a name="27">27</a>A na ostatek po wszystkich umarła i ona niewiasta.</span> <span class="verse"><a name="28">28</a>Przetoż przy zmartwychwstaniu, któregoż z tych siedmiu będzie żoną, gdyż ją wszyscy mieli?</span> <span class="verse"><a name="29">29</a>A odpowiadając Jezus rzekł im: Błądzicie, nie będąc powiadomieni Pisma, ani mocy Bożej.</span> <span class="verse"><a name="30">30</a>Albowiem przy zmartwychwstaniu ani się żenić, ani za mąż chodzić nie będą, ale będą jako Aniołowie Boży w niebie.</span> <span class="verse"><a name="31">31</a>A o powstaniu umarłych nie czytaliście, co wam powiedziano od Boga mówiącego:</span> <span class="verse"><a name="32">32</a>Jam jest Bóg Abrahama, i Bóg Izaaka, i Bóg Jakóba? Bóg nie jestci Bogiem umarłych, ale żywych.</span> <span class="verse"><a name="33">33</a>A usłyszawszy to lud, zdumiał się nad nauką jego.</span> <span class="verse"><a name="34">34</a>Lecz gdy usłyszeli Faryzeuszowie, że zawarł usta Saduceuszom, zeszli się wespół.</span> <span class="verse"><a name="35">35</a>I spytał go jeden z nich, zakonnik, kusząc go i mówiąc:</span> <span class="verse"><a name="36">36</a>Nauczycielu! które jest największe przykazanie w zakonie?</span> <span class="verse"><a name="37">37</a>A Jezus mu rzekł: Będziesz miłował Pana, Boga twego, ze wszystkiego serca twego, i ze wszystkiej duszy twojej i ze wszystkiej myśli twojej.</span> <span class="verse"><a name="38">38</a>To jest pierwsze i największe przykazanie.</span> <span class="verse"><a name="39">39</a>A wtóre podobne jest temuż: Będziesz miłował bliźniego twego, jako samego siebie.</span> <span class="verse"><a name="40">40</a>Na tych dwóch przykazaniach wszystek zakon i prorocy zawisnęli.</span> <span class="verse"><a name="41">41</a>A gdy się Faryzeuszowie zebrali, spytał ich Jezus,</span> <span class="verse"><a name="42">42</a>Mówiąc: Co się wam zda o Chrystusie? Czyim jest synem? Rzekli mu: Dawidowym.</span> <span class="verse"><a name="43">43</a>I rzekł im: Jakoż tedy Dawid w duchu nazywa go Panem? mówiąc:</span> <span class="verse"><a name="44">44</a>Rzekł Pan Panu memu: Siądź po prawicy mojej, aż położę nieprzyjacioły twoje podnóżkiem nóg twoich.</span> <span class="verse"><a name="45">45</a>Ponieważ go tedy Dawid nazywa Panem, jakoż jest synem jego?</span> <span class="verse"><a name="46">46</a>A żaden mu nie mógł odpowiedzieć i słowa, i nie śmiał go nikt więcej od onego dnia pytać.</span> </p></div</div></div></body></html>