<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 7</strong></div><p><span class="verse"><a name="1">1</a>Nie sądźcie, abyście nie byli sądzeni;</span> <span class="verse"><a name="2">2</a>Albowiem jakim sądem sądzicie, takim sądzeni będziecie, i jaką miarą mierzycie, taką wam odmierzono będzie.</span> <span class="verse"><a name="3">3</a>A czemuż widzisz źdźbło w oku brata twego, a balki, która jest w oku twojem, nie baczysz?</span> <span class="verse"><a name="4">4</a>Albo jakoż rzeczesz bratu twemu: Dopuść, iż wyjmę źdźbło z oka twego, a oto balka jest w oku twojem.</span> <span class="verse"><a name="5">5</a>Obłudniku! wyjmij pierwej balkę z oka twego, tedy przejrzysz, abyś wyjął źdźbło z oka brata twego.</span> <span class="verse"><a name="6">6</a>Nie dawajcie świętego psom, ani miećcie pereł waszych przed świnie, by ich snać nie podeptały nogami swemi, i obróciwszy się nie rozszarpały was.</span> <span class="verse"><a name="7">7</a>Proście, a będzie wam dano, szukajcie, a znajdziecie; kołaczcie, a będzie wam otworzono.</span> <span class="verse"><a name="8">8</a>Każdy bowiem, kto prosi, bierze; a kto szuka, znajduje; a temu, co kołacze, będzie otworzono.</span> <span class="verse"><a name="9">9</a>I któryż z was jest człowiek, którego prosiłliby syn jego o chleb, izali mu da kamień?</span> <span class="verse"><a name="10">10</a>A prosiłby o rybę, izali mu da węża?</span> <span class="verse"><a name="11">11</a>Jeźli wy tedy będąc złymi, umiecie dary dobre dawać dzieciom waszym, czemże więcej Ojciec wasz, który jest w niebiesiech, da rzeczy dobre tym, którzy go proszą.</span> <span class="verse"><a name="12">12</a>Wszystko tedy, co byście chcieli, aby wam ludzie czynili, tak i wy czyńcie im; tenci bowiem jest zakon i prorocy.</span> <span class="verse"><a name="13">13</a>Wchodźcie przez ciasną bramę; albowiem przestronna jest brama i szeroka droga, która prowadzi na zatracenie, a wiele ich jest, którzy przez nię wchodzą.</span> <span class="verse"><a name="14">14</a>A ciasna jest brama i wąska droga, która prowadzi do żywota; a mało ich jest, którzy ją znajdują.</span> <span class="verse"><a name="15">15</a>A strzeżcie się fałszywych proroków, którzy przychodzą do was w odzieniu owczem, ale wewnątrz są wilcy drapieżni.</span> <span class="verse"><a name="16">16</a>Z owoców ich poznacie je; izali zbierają z ciernia grona winne, albo z ostu figi?</span> <span class="verse"><a name="17">17</a>Tak ci wszelkie drzewo dobre owoce dobre przynosi; ale złe drzewo owoce złe przynosi.</span> <span class="verse"><a name="18">18</a>Nie może dobre drzewo owoców złych przynosić, ani drzewo złe owoców dobrych przynosić.</span> <span class="verse"><a name="19">19</a>Wszelkie drzewo, które nie przynosi owocu dobrego, bywa wycięte i w ogień wrzucone.</span> <span class="verse"><a name="20">20</a>A tak z owoców ich poznacie je.</span> <span class="verse"><a name="21">21</a>Nie każdy, który mi mówi: Panie, Panie! wnijdzie do królestwa niebieskiego; ale który czyni wolę Ojca mojego, który jest w niebiesiech.</span> <span class="verse"><a name="22">22</a>Wiele ich rzecze mi dnia onego: Panie, Panie! izażeśmy w imieniu twojem nie prorokowali, i w imieniu twojem dyjabłów nie wyganiali, i w imieniu twojem wiele cudów nie czynili?</span> <span class="verse"><a name="23">23</a>A tedy im wyznam: Żem was nigdy nie znał; odstąpcie ode mnie, którzy czynicie nieprawość.</span> <span class="verse"><a name="24">24</a>Wszelkiego tedy, który słucha tych słów moich i czyni je, przypodobam mężowi mądremu, który zbudował dom swój na opoce;</span> <span class="verse"><a name="25">25</a>I spadł gwałtowny deszcz, i przyszła powódź, i wiatry wiały, i uderzyły na on dom, ale nie upadł, bo był założony na opoce.</span> <span class="verse"><a name="26">26</a>A wszelki, który słucha tych słów moich, a nie czyni ich, przypodobany będzie mężowi głupiemu, który zbudował dom swój na piasku;</span> <span class="verse"><a name="27">27</a>I spadł deszcz gwałtowny, i przyszła powódź, i wiatry wiały, a uderzyły na on dom, i upadł, a był wielki upadek jego.</span> <span class="verse"><a name="28">28</a>I stało się, gdy dokończył Jezus tych słów, że się zdumiewał lud nad nauką jego.</span> <span class="verse"><a name="29">29</a>Albowiem je uczył jako moc mający, a nie jako nauczeni w Piśmie.</span> </p></div</div></div></body></html>