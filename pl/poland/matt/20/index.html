<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 20</strong></div><p><span class="verse"><a name="1">1</a>Albowiem podobne jest królestwo niebieskie człowiekowi gospodarzowi, który wyszedł bardzo rano najmować robotników do winnicy swojej.</span> <span class="verse"><a name="2">2</a>A zmówiwszy się z robotnikami z grosza na dzień posłał je do winnicy swojej.</span> <span class="verse"><a name="3">3</a>A wyszedłszy o trzeciej godzinie, ujrzał drugich, którzy stali na rynku próżnujący;</span> <span class="verse"><a name="4">4</a>I rzekł im: Idźcie i wy do winnicy, a co będzie sprawiedliwego, dam wam.</span> <span class="verse"><a name="5">5</a>A oni poszli. Zasię wyszedłszy o szóstej i dziewiątej godzinie, także uczynił.</span> <span class="verse"><a name="6">6</a>Potem o jedenastej godzinie wyszedłszy, znalazł drugie, którzy stali próżnujący, i rzekł im: Przecz tu stoicie cały dzień próżnujący?</span> <span class="verse"><a name="7">7</a>Rzekli mu: Iż nas nikt nie najął; i rzekł im: Idźcie i wy do winnicy, a co będzie sprawiedliwego, weźmiecie.</span> <span class="verse"><a name="8">8</a>A gdy był wieczór, rzekł pan winnicy sprawcy swemu: Zawołaj robotników, a oddaj im zapłatę, począwszy od ostatnich aż do pierwszych.</span> <span class="verse"><a name="9">9</a>A gdy przyszli oni, którzy o jedenastej godzinie byli najęci, wziął każdy z nich po groszu.</span> <span class="verse"><a name="10">10</a>Przyszedłszy też i pierwsi, mniemali, że więcej wezmą; ale wzięli i oni, każdy z nich, po groszu.</span> <span class="verse"><a name="11">11</a>A wziąwszy, szemrali przeciwko gospodarzowi,</span> <span class="verse"><a name="12">12</a>Mówiąc: Ci ostatni jednę godzinę robili, a uczyniłeś je nam równymi, którzyśmy znosili ciężar dnia i upalenie.</span> <span class="verse"><a name="13">13</a>A on odpowiadając rzekł jednemu z nich: Przyjacielu! nie czynię ci krzywdy; azaż się nie z grosza zmówił ze mną?</span> <span class="verse"><a name="14">14</a>Weźmij, co twojego jest, a idź; chcę bowiem temu ostatniemu dać jako i tobie.</span> <span class="verse"><a name="15">15</a>Azaż mi się nie godzi czynić z mojem, co chcę? Czyli oko twoje złośliwe jest, iżem ja jest dobry?</span> <span class="verse"><a name="16">16</a>Takci będą ostatni pierwszymi, a pierwsi ostatnimi; albowiem wiele jest wezwanych, ale mało wybranych.</span> <span class="verse"><a name="17">17</a>A wstępując Jezus do Jeruzalemu, wziął z sobą dwanaście uczniów na osobne miejsce w drodze, i rzekł im:</span> <span class="verse"><a name="18">18</a>Oto wstępujemy do Jeruzalemu, Syn człowieczy będzie wydany przedniejszym kapłanom i nauczonym w Piśmie, i osądzą go na śmierć.</span> <span class="verse"><a name="19">19</a>I wydadzą go poganom na pośmiewanie i na ubiczowanie i na ukrzyżowanie; ale trzeciego dnia zmartwychwstanie.</span> <span class="verse"><a name="20">20</a>Tedy przystąpiła do niego matka synów Zebedeuszowych z synami swoimi, kłaniając mu się, i prosząc nieco od niego.</span> <span class="verse"><a name="21">21</a>A on jej rzekł; Czegóż chcesz? Rzekła mu: Rzecz, aby siedzieli ci dwaj synowie moi, jeden po prawicy twojej a drugi po lewicy w królestwie twojem.</span> <span class="verse"><a name="22">22</a>Ale Jezus odpowiadając rzekł: Nie wiecie, o co prosicie; możecież pić kielich, który ja będę pił? i chrztem, którym się ja chrzczę, być ochrzczeni? Rzekli mu: Możemy.</span> <span class="verse"><a name="23">23</a>Tedy im rzekł: Kielichci mój pić będziecie, i chrztem, którym się ja chrzczę, ochrzczeni będziecie; ale siedzieć po prawicy mojej i po lewicy mojej, nie jest moja rzecz dać wam, ale tym, którym jest zgotowano od Ojca mojego.</span> <span class="verse"><a name="24">24</a>A usłyszawszy to oni dziesięciu, rozgniewali się na onych dwóch braci.</span> <span class="verse"><a name="25">25</a>Ale Jezus zwoławszy ich, rzekł: Wiecie, iż książęta narodów panują nad nimi, a którzy wielcy są, mocy dokazują nad nimi.</span> <span class="verse"><a name="26">26</a>Lecz nie tak będzie między wami: ale ktobykolwiek między wami chciał być wielkim, niech będzie sługą waszym.</span> <span class="verse"><a name="27">27</a>A ktobykolwiek między wami chciał być pierwszym, niech będzie sługą waszym.</span> <span class="verse"><a name="28">28</a>Jako i Syn człowieczy nie przyszedł, aby mu służono, ale aby służył, i aby dał duszę swą na okup za wielu.</span> <span class="verse"><a name="29">29</a>A gdy oni wychodzili z Jerycha, szedł za nim wielki lud.</span> <span class="verse"><a name="30">30</a>A oto dwaj ślepi, siedzący przy drodze, usłyszawszy, iż Jezus przechodził, zawołali, mówiąc: Zmiłuj się nad nami, Panie, synu Dawidowy!</span> <span class="verse"><a name="31">31</a>Ale on lud gromił ich, aby milczeli; lecz oni tem więcej wołali, mówiąc: Zmiłuj się nad nami, Panie, synu Dawidowy!</span> <span class="verse"><a name="32">32</a>A zastanowiwszy się Jezus, zawołał ich i rzekł: Cóż chcecie, abym wam uczynił?</span> <span class="verse"><a name="33">33</a>Rzekli mu: Panie! aby były otworzone oczy nasze.</span> <span class="verse"><a name="34">34</a>A użaliwszy się ich Jezus, dotknął się oczu ich, a zaraz przejrzały oczy ich; i szli za nim.</span> </p></div</div></div></body></html>