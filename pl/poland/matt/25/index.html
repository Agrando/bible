<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 25</strong></div><p><span class="verse"><a name="1">1</a>Tedy podobne będzie królestwo niebieskie dziesięciu pannom, które wziąwszy lampy swoje, wyszły przeciwko oblubieńcowi.</span> <span class="verse"><a name="2">2</a>A było z nich pięć mądrych, a pięć głupich.</span> <span class="verse"><a name="3">3</a>One głupie wziąwszy lampy swoje, nie wzięły oleju z sobą.</span> <span class="verse"><a name="4">4</a>Lecz mądre wzięły oleju w naczynia swoje z lampami swemi.</span> <span class="verse"><a name="5">5</a>A gdy oblubieniec odwłaczał z przyjściem, zdrzemały się wszystkie i posnęły.</span> <span class="verse"><a name="6">6</a>A o północy stał się krzyk: Oto oblubieniec idzie; wynijdźcie przeciwko niemu!</span> <span class="verse"><a name="7">7</a>Tedy wstały one wszystkie panny i ochędożyły lampy swoje.</span> <span class="verse"><a name="8">8</a>Ale głupie rzekły do mądrych: Dajcie nam z oleju waszego, boć lampy nasze gasną.</span> <span class="verse"><a name="9">9</a>I odpowiedziały one mądre, mówiąc: Nie damy, by snać nam i wam nie dostało; idźcie raczej do sprzedawających, a kupcie sobie.</span> <span class="verse"><a name="10">10</a>A gdy odeszły kupować, przyszedł oblubieniec; a te, które były gotowe, weszły z nim na wesele; i zamknione są drzwi.</span> <span class="verse"><a name="11">11</a>Lecz potem przyszły i one drugie panny, mówiąc: Panie, Panie, otwórz nam!</span> <span class="verse"><a name="12">12</a>A on odpowiadając, rzekł: Zaprawdę powiadam wam, nie znam was.</span> <span class="verse"><a name="13">13</a>Czujcież tedy; bo nie wiecie dnia ani godziny, której Syn człowieczy przyjdzie.</span> <span class="verse"><a name="14">14</a>Albowiem jako człowiek precz odjeżdżający zwołał sług swoich i oddał im dobra swoje;</span> <span class="verse"><a name="15">15</a>I dał jednemu pięć talentów, a drugiemu dwa, a drugiemu jeden, każdemu według przemożenia jego, i zaraz precz odjechał.</span> <span class="verse"><a name="16">16</a>A poszedłszy on, który wziął pięć talentów, robił niemi, i zyskał drugie pięć talentów.</span> <span class="verse"><a name="17">17</a>Także i on, który wziął dwa, zyskał i ten drugie dwa.</span> <span class="verse"><a name="18">18</a>Ale ten, który wziął jeden, odszedłszy wykopał dół w ziemi, i skrył pieniądze pana swego.</span> <span class="verse"><a name="19">19</a>A po długim czasie przyszedł pan onych sług, i rachował się z nimi.</span> <span class="verse"><a name="20">20</a>Tedy przystąpiwszy on, który był wziął pięć talentów, przyniósł drugie pięć talentów, mówiąc: Panie! oddałeś mi pięć talentów, otom drugie pięć talentów zyskał niemi.</span> <span class="verse"><a name="21">21</a>I rzekł mu pan jego: To dobrze, sługo dobry i wierny! nad małem byłeś wiernym, nad wielem cię postanowię; wnijdź do radości pana twego.</span> <span class="verse"><a name="22">22</a>A przystąpiwszy i on, który był dwa talenty wziął, rzekł: Panie! oddałeś mi dwa talenty, otom drugie dwa talenty zyskał niemi.</span> <span class="verse"><a name="23">23</a>Rzekł mu pan jego: To dobrze, sługo dobry i wierny! gdyżeś był wierny nad małem, nad wielem cię postanowię; wnijdź do radości pana twego.</span> <span class="verse"><a name="24">24</a>A przystąpiwszy i ten, który był wziął jeden talent, rzekł: Panie! wiedziałem, że jesteś człowiek srogi, który żniesz, gdzieś nie rozsiewał, i zbierasz, gdzieś nie rozsypywał;</span> <span class="verse"><a name="25">25</a>Bojąc się tedy, szedłem i skryłem talent twój w ziemię; oto masz, co twego jest.</span> <span class="verse"><a name="26">26</a>A odpowiadając pan jego, rzekł mu: Sługo zły i gnuśny! wiedziałeś, iż żnę, gdziem nie rozsiewał, i zbieram, gdziem nie rozsypywał;</span> <span class="verse"><a name="27">27</a>Przetożeś miał pieniądze moje dać tym, co pieniędzmi handlują, a ja przyszedłszy, wziąłbym był, co jest mojego, z lichwą.</span> <span class="verse"><a name="28">28</a>Przetoż weźmijcie od niego ten talent, a dajcie temu, który ma dziesięć talentów.</span> <span class="verse"><a name="29">29</a>(Albowiem każdemu, który ma, będzie dano, i obfitować będzie; a od tego, który nie ma, i to, co ma, będzie od niego odjęto.)</span> <span class="verse"><a name="30">30</a>A niepożytecznego sługę wrzućcie do onych ciemności zewnętrznych, tam będzie płacz i zgrzytanie zębów.</span> <span class="verse"><a name="31">31</a>A gdy przyjdzie Syn człowieczy w chwale swojej, i wszyscy święci Aniołowie z nim, tedy usiądzie na stolicy chwały swojej,</span> <span class="verse"><a name="32">32</a>I będą zgromadzone przed niego wszystkie narody, i odłączy je, jedne od drugich, jako pasterz odłącza owce od kozłów.</span> <span class="verse"><a name="33">33</a>A postawi owce zaiste po prawicy swojej, a kozły po lewicy.</span> <span class="verse"><a name="34">34</a>Tedy rzecze król tym, którzy będą po prawicy jego: Pójdźcie, błogosławieni Ojca mego! odziedziczcie królestwo wam zgotowane od założenia świata.</span> <span class="verse"><a name="35">35</a>Albowiem łaknąłem, a daliście mi jeść; pragnąłem, a daliście mi pić; byłem gościem, a przyjęliście mię;</span> <span class="verse"><a name="36">36</a>Byłem nagim, a przyodzialiście mię; byłem chorym, a nawiedziliście mię; byłem w więzieniu, a przychodziliście do mnie.</span> <span class="verse"><a name="37">37</a>Tedy mu odpowiedzą sprawiedliwi, mówiąc: Panie! kiedyżeśmy cię widzieli łaknącym, a nakarmiliśmy cię? albo pragnącym, a napoiliśmy cię?</span> <span class="verse"><a name="38">38</a>I kiedyśmy cię widzieli gościem, a przyjęliśmy cię? albo nagim, a przyodzialiśmy cię?</span> <span class="verse"><a name="39">39</a>Albo kiedyśmy cię widzieli chorym, albo w więzieniu, a przychodziliśmy do ciebie?</span> <span class="verse"><a name="40">40</a>A odpowiadając król, rzecze im: Zaprawdę powiadam wam, cokolwiekieście uczynili jednemu z tych braci moich najmniejszych, mnieście uczynili.</span> <span class="verse"><a name="41">41</a>Potem rzecze i tym, którzy będą po lewicy: Idźcie ode mnie, przeklęci! w ogień wieczny, który zgotowany jest dyjabłu i Aniołom jego.</span> <span class="verse"><a name="42">42</a>Albowiem łaknąłem, a nie daliście mi jeść; pragnąłem, a nie daliście mi pić;</span> <span class="verse"><a name="43">43</a>Byłem gościem, a nie przyjęliście mię; nagim, a nie przyodzialiście mię; chorym i w więzieniu, a nie nawiedziliście mię.</span> <span class="verse"><a name="44">44</a>Tedy mu odpowiedzą i oni, mówiąc: Panie! kiedyśmy cię widzieli łaknącym, albo pragnącym, albo gościem, albo nagim, albo chorym, albo w więzieniu, a nie służyliśmy tobie?</span> <span class="verse"><a name="45">45</a>Tedy im odpowie, mówiąc: Zaprawdę powiadam wam, czegościekolwiek nie uczynili jednemu z tych najmniejszych, i mnieście nie uczynili.</span> <span class="verse"><a name="46">46</a>I pójdą ci na męki wieczne; ale sprawiedliwi do żywota wiecznego.</span> </p></div</div></div></body></html>