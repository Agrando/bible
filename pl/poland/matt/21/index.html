<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/matt">Matthew</a> &gt <strong>Chapter 21</strong></div><p><span class="verse"><a name="1">1</a>A gdy się przybliżyli do Jeruzalemu, i przyszli do Betfagie, do góry oliwnej, tedy Jezus posłał dwóch uczniów,</span> <span class="verse"><a name="2">2</a>Mówiąc im: Idźcie do miasteczka, które jest przeciwko wam, a zaraz znajdziecie oślicę uwiązaną i oślę z nią; odwiążcież je, a przywiedźcie do mnie.</span> <span class="verse"><a name="3">3</a>A jeźliby wam co kto rzekł, powiedzcie, iż Pan ich potrzebuje; a zarazem puści je.</span> <span class="verse"><a name="4">4</a>A to się wszystko stało, aby się wypełniło, co powiedziano przez proroka, mówiącego:</span> <span class="verse"><a name="5">5</a>Powiedzcie córce Syońskiej: Oto król twój idzie tobie cichy, a siedzący na oślicy, i na oślęciu, synu oślicy pod jarzmem będącej.</span> <span class="verse"><a name="6">6</a>Szedłszy tedy uczniowie, a uczyniwszy tak, jako im był rozkazał Jezus,</span> <span class="verse"><a name="7">7</a>Przywiedli oślicę i oślę, i włożyli na nie szaty swoje, i wsadzili go na nie.</span> <span class="verse"><a name="8">8</a>A wielki lud słał szaty swoje na drodze, a drudzy obcinali gałązki z drzew, i słali na drodze.</span> <span class="verse"><a name="9">9</a>A lud wprzód i pozad idący wołał, mówiąc: Hosanna synowi Dawidowemu! błogosławiony, który idzie w imieniu Pańskiem, Hosanna na wysokościach!</span> <span class="verse"><a name="10">10</a>A gdy on wjechał do Jeruzalemu, wzruszyło się wszystko miasto, mówiąc: Któż ten jest?</span> <span class="verse"><a name="11">11</a>A lud mówił: Tenci jest Jezus, on prorok z Nazaretu Galilejskiego.</span> <span class="verse"><a name="12">12</a>Tedy wszedł Jezus do kościoła Bożego, i wygnał wszystkie sprzedawające i kupujące w kościele, a stoły tych, co pieniędzmi handlowali, i stołki sprzedawających gołębie poprzewracał,</span> <span class="verse"><a name="13">13</a>I rzekł im: Napisano: Dom mój dom modlitwy nazwany będzie; aleście wy uczynili z niego jaskinię zbójców.</span> <span class="verse"><a name="14">14</a>Tedy przystąpili do niego ślepi i chromi w kościele, i uzdrowił je.</span> <span class="verse"><a name="15">15</a>A obaczywszy przedniejsi kapłani i nauczeni w Piśmie cuda, które czynił, i dzieci wołające w kościele, i mówiące: Hosanna synowi Dawidowemu: rozgniewali się.</span> <span class="verse"><a name="16">16</a>I rzekli mu: Słyszyszże, co ci mówią? A Jezus im rzekł: I owszem. Nigdyścież nie czytali, iż z ust niemowlątek i ssących wykonałeś chwałę?</span> <span class="verse"><a name="17">17</a>A opuściwszy je, wyszedł z miasta do Betanii, i tam został;</span> <span class="verse"><a name="18">18</a>A rano wracając się do miasta, łaknął.</span> <span class="verse"><a name="19">19</a>I ujrzawszy jedno figowe drzewo przy drodze, przyszedł do niego, i nie znalazł nic na niem, tylko same liście, i rzekł mu: Niechaj się więcej z ciebie owoc nie rodzi na wieki. I uschło zarazem one figowe drzewo.</span> <span class="verse"><a name="20">20</a>A ujrzawszy to uczniowie, dziwowali się, mówiąc: Jakoć prędko uschło to figowe drzewo!</span> <span class="verse"><a name="21">21</a>Tedy odpowiadając Jezus, rzekł im: Zaprawdę powiadam wam: Jeźlibyście mieli wiarę, a nie wątpilibyście, nie tylko to, co się stało z figowem drzewem, uczynicie, ale gdybyście i tej górze rzekli: Podnieś się, a rzuć się w morze, stanie się.</span> <span class="verse"><a name="22">22</a>I wszystko, o cobyściekolwiek prosili w modlitwie wierząc, weźmiecie.</span> <span class="verse"><a name="23">23</a>A gdy on przyszedł do kościoła, przystąpili do niego, gdy uczył, przedniejsi kapłani i starsi ludu, mówiąc: Którąż mocą to czynisz? a kto ci dał tę moc?</span> <span class="verse"><a name="24">24</a>A odpowiadając Jezus, rzekł im: Spytam i ja was o jednę rzecz, którą jeźli mi powiecie, i ja wam powiem, którą mocą to czynię.</span> <span class="verse"><a name="25">25</a>Chrzest Jana skąd był? z nieba czyli z ludzi? A oni myśleli sami w sobie, mówiąc: Jeźli powiemy z nieba, rzecze nam: Czemużeście mu tedy nie uwierzyli?</span> <span class="verse"><a name="26">26</a>Jeźli zaś powiemy z ludzi, boimy się ludu; bo Jana wszyscy mają za proroka.</span> <span class="verse"><a name="27">27</a>A odpowiadając Jezusowi rzekli: Nie wiemy. Rzekł im i on: I ja wam nie powiem, którą mocą to czynię.</span> <span class="verse"><a name="28">28</a>Ale cóż się wam zda? Człowiek niektóry miał dwóch synów; a przystąpiwszy do pierwszego, rzekł: Synu! idź, rób dziś na winnicy mojej.</span> <span class="verse"><a name="29">29</a>Ale on odpowiadając rzekł: Nie chcę, a potem obaczywszy się, poszedł.</span> <span class="verse"><a name="30">30</a>A przystąpiwszy do drugiego, rzekł także; a on odpowiadając rzekł: Ja idę, panie! ale nie szedł.</span> <span class="verse"><a name="31">31</a>Któryż z tych dwóch uczynił wolę ojcowską? Rzekli mu: On pierwszy. Rzekł im Jezus: Zaprawdę powiadam wam, że was celnicy i wszetecznice uprzedzają do królestwa Bożego.</span> <span class="verse"><a name="32">32</a>Albowiem przyszedł do was Jan drogą sprawiedliwości, a nie uwierzyliście mu, ale celnicy i wszetecznice uwierzyli mu: a wy widząc to, przecież się nie obaczyliście, abyście mu uwierzyli.</span> <span class="verse"><a name="33">33</a>Drugiego podobieństwa słuchajcie: Człowiek niektóry był gospodarzem, który nasadził winnicę, i płotem ją ogrodził, i wkopał w niej prasę, i zbudował wieżę, i najął ją winiarzom, i odjechał precz.</span> <span class="verse"><a name="34">34</a>A gdy się przybliżył czas odbierania pożytków, posłał sługi swoje do onych winiarzy, aby odebrali pożytki jej.</span> <span class="verse"><a name="35">35</a>Ale winiarze pojmawszy sługi jego, jednego ubili, a drugiego zabili, a drugiego ukamionowali.</span> <span class="verse"><a name="36">36</a>Zasię posłał inszych sług, więcej niż pierwszych; i także im uczynili.</span> <span class="verse"><a name="37">37</a>Ale na ostatek posłał syna swego, mówiąc: Będą się wstydzić syna mego.</span> <span class="verse"><a name="38">38</a>Lecz winiarze, ujrzawszy onego syna, rzekli między sobą: Tenci jest dziedzic; pójdźcie, zabijmy go, a otrzymamy dziedzictwo jego.</span> <span class="verse"><a name="39">39</a>Tedy porwawszy go, wyrzucili go precz z winnicy i zabili.</span> <span class="verse"><a name="40">40</a>Gdy tedy pan winnicy przyjdzie, cóż uczyni onym winiarzom?</span> <span class="verse"><a name="41">41</a>Rzekli mu: Złe, źle potraci, a winnicę najmie inszym winiarzom, którzy mu oddawać będą pożytki czasów swoich.</span> <span class="verse"><a name="42">42</a>Rzekł im Jezus: Nie czytaliścież nigdy w Pismach: Kamień, który odrzucili budujący, ten się stał głową węgielną: od Panać się to stało, i dziwne jest w oczach naszych?</span> <span class="verse"><a name="43">43</a>Przetoż powiadam wam: Iż od was odjęte będzie królestwo Boże, i będzie dane narodowi czyniącemu pożytki jego.</span> <span class="verse"><a name="44">44</a>A kto by padł na ten kamień, roztrąci się, a na kogo by on upadł, zetrze go.</span> <span class="verse"><a name="45">45</a>A usłyszawszy przedniejsi kapłani i Faryzeuszowie podobieństwa jego, domyślili się, iż o nich mówił;</span> <span class="verse"><a name="46">46</a>A chcąc go pojmać, bali się ludu, ponieważ go mieli za proroka.</span> </p></div</div></div></body></html>