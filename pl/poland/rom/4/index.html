<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 4</strong></div><p><span class="verse"><a name="1">1</a>Cóż tedy, rzeczemy, znalazł Abraham, ojciec nasz według ciała?</span> <span class="verse"><a name="2">2</a>Bo jeźli Abraham z uczynków jest usprawiedliwiony, ma się czem chlubić, ale nie u Boga.</span> <span class="verse"><a name="3">3</a>Albowiem cóż Pismo mówi? Uwierzył Abraham Bogu i przyczytano mu to za sprawiedliwość.</span> <span class="verse"><a name="4">4</a>A robiącemu zapłata nie bywa przyczytana podług łaski, ale podług długu;</span> <span class="verse"><a name="5">5</a>Nie robiącemu zaś, lecz wierzącemu w tego, który usprawiedliwia niepobożnego, przyczytana bywa wiara jego za sprawiedliwość.</span> <span class="verse"><a name="6">6</a>Jako i Dawid powiada, że błogosławieństwo człowieka jest, któremu Bóg przyczyta sprawiedliwość bez uczynków, mówiąc:</span> <span class="verse"><a name="7">7</a>Błogosławieni, których odpuszczone są nieprawości, a których zakryte są grzechy;</span> <span class="verse"><a name="8">8</a>Błogosławiony mąż, któremu Pan grzechu nie przyczyta.</span> <span class="verse"><a name="9">9</a>To tedy błogosławieństwo tylko na obrzezkę przychodzi, czy też na nieobrzezkę? Gdyż mówimy, iż wiara Abrahamowi jest przyczytana za sprawiedliwość.</span> <span class="verse"><a name="10">10</a>Jakoż mu tedy jest przyczytano? Gdy był w obrzezce, czyli w nieobrzezce? Nie w obrzezce, ale w nieobrzezce.</span> <span class="verse"><a name="11">11</a>I przyjął znak obrzezki za pieczęć sprawiedliwości onej wiary, która była w nieobrzezce, na to, aby był ojcem wszystkich wierzących w nieobrzezce, aby i onym przyczytana była sprawiedliwość;</span> <span class="verse"><a name="12">12</a>I aby był ojcem obrzezki, nie tylko tych, którzy są z obrzezki, ale też i tych, którzy chodzą stopami wiary ojca naszego Abrahama, która była w nieobrzezce.</span> <span class="verse"><a name="13">13</a>Albowiem nie przez zakon się stała obietnica Abrahamowi albo nasieniu jego, aby był dziedzicem świata, ale przez sprawiedliwość wiary.</span> <span class="verse"><a name="14">14</a>Bo jeźli ci, którzy są z zakonu, dziedzicami są, tedyć zniszczała wiara i wniwecz się obróciła obietnica.</span> <span class="verse"><a name="15">15</a>Gdyż zakon gniew sprawuje; albowiem gdzie zakonu nie masz, tam ani przestępstwa.</span> <span class="verse"><a name="16">16</a>Przetoż z wiary jest dziedzictwo, aby było z łaski, i żeby była warowna obietnica wszystkiemu nasieniu, nie tylko temu, które jest z zakonu, ale i temu, które jest z wiary Abrahamowej, który jest ojcem nas wszystkich;</span> <span class="verse"><a name="17">17</a>(Jako napisano: Ojcem wielu narodów wystawiłem cię) przed Bogiem, któremu uwierzył, który ożywia umarłe i który przywołuje te rzeczy, których nie masz, i jakoby były.</span> <span class="verse"><a name="18">18</a>Który (Abraham) przeciwko nadziei w nadzieję uwierzył, że się stanie ojcem wielu narodów według tego, co mu powiedziano: Tak będzie nasienie twoje.</span> <span class="verse"><a name="19">19</a>A nie będąc słabym w wierze, nie patrzył na ciało swoje już obumarłe, mając około stu lat, ani na obumarły żywot Sary.</span> <span class="verse"><a name="20">20</a>O obietnicy tedy Bożej nie wątpił z niedowiarstwa; ale się umocnił wiarą i dał chwałę Bogu,</span> <span class="verse"><a name="21">21</a>Będąc też tego pewien, że cokolwiek on obiecał, mocen jest i uczynić.</span> <span class="verse"><a name="22">22</a>Przetoż przyczytano mu to za sprawiedliwość.</span> <span class="verse"><a name="23">23</a>A nie napisano tego dla niego samego, iż mu to przyczytano,</span> <span class="verse"><a name="24">24</a>Ale i dla nas, którym ma być przyczytano, którzy wierzymy w tego, który wzbudził Jezusa, Pana naszego, z martwych;</span> <span class="verse"><a name="25">25</a>Który wydany jest dla grzechów naszych, a wstał z martwych dla usprawiedliwienia naszego.</span> </p></div</div></div></body></html>