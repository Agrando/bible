<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 6</strong></div><p><span class="verse"><a name="1">1</a>Cóż tedy rzeczemy? Zostaniemyż w grzechu, aby łaska obfitowała?</span> <span class="verse"><a name="2">2</a>Nie daj tego Boże! albowiem którzyśmy umarli grzechowi, jakoż jeszcze w nim żyć będziemy?</span> <span class="verse"><a name="3">3</a>Azaż nie wiecie, iż którzykolwiek ochrzczeni jesteśmy w Chrystusa Jezusa, w śmierć jego ochrzczeni jesteśmy?</span> <span class="verse"><a name="4">4</a>Pogrzebieniśmy tedy z nim przez chrzest w śmierć, aby jako Chrystus wzbudzony jest z martwych przez chwałę ojcowską, tak żebyśmy i my w nowości żywota chodzili.</span> <span class="verse"><a name="5">5</a>Bo jeźliżeśmy z nim wszczepieni w podobieństwo śmierci jego, tedy też i w podobieństwo zmartwychwstania wszczepieni z nim będziemy.</span> <span class="verse"><a name="6">6</a>To wiedząc, że stary nasz człowiek pospołu jest z nim ukrzyżowany, aby ciało grzechu było zniszczone, żebyśmy już więcej nie służyli grzechowi;</span> <span class="verse"><a name="7">7</a>Bo ktoć umarł, usprawiedliwiony jest od grzechu.</span> <span class="verse"><a name="8">8</a>Jeźliśmy tedy z Chrystusem umarli, wierzymy, iż też z nim żyć będziemy,</span> <span class="verse"><a name="9">9</a>Wiedząc, że Chrystus powstawszy z martwych, więcej nie umiera i śmierć mu więcej nie panuje.</span> <span class="verse"><a name="10">10</a>Bo iż umarł, grzechowi raz umarł, a iż żyje, żyje Bogu.</span> <span class="verse"><a name="11">11</a>Tak też i wy rozumiejcie, żeście wy umarłymi grzechowi, aleście żywymi Bogu w Chrystusie Jezusie, Panu naszym.</span> <span class="verse"><a name="12">12</a>Niechże tedy nie króluje grzech w śmiertelnem ciele waszem, żebyście mu posłuszni byli w pożądliwościach jego.</span> <span class="verse"><a name="13">13</a>Ani stawiajcie członków waszych orężem niesprawiedliwości grzechowi: ale stawiajcie siebie samych Bogu, jako z umarłych żywi, i członki wasze orężem sprawiedliwości Bogu.</span> <span class="verse"><a name="14">14</a>Albowiem grzech panować nad wami nie będzie; bo jesteście nie pod zakonem, ale pod łaską.</span> <span class="verse"><a name="15">15</a>Cóż tedy? Będziemyż grzeszyli, żeśmy nie pod zakonem, ale pod łaską? Nie daj tego Boże!</span> <span class="verse"><a name="16">16</a>Azaż nie wiecie, że komu się stawiacie za sługi ku posłuszeństwu, tegoście sługami, komuście posłuszni; bądź grzechowi ku śmierci, bądź posłuszeństwu ku sprawiedliwości?</span> <span class="verse"><a name="17">17</a>Ale chwała Bogu, że bywszy sługami grzechu, usłuchaliście z serca sposobu onej nauki, którejście się poddali.</span> <span class="verse"><a name="18">18</a>A będąc uwolnieni od grzechu, staliście się niewolnikami sprawiedliwości.</span> <span class="verse"><a name="19">19</a>Po ludzku mówię dla mdłości ciała waszego. Albowiem jakoście stawiali członki wasze na służbę nieczystości i nieprawości ku czynieniu nieprawości: tak teraz stawiajcie członki wasze na służbę sprawiedliwości ku poświęceniu.</span> <span class="verse"><a name="20">20</a>Bo pókiście byli sługami grzechu, byliście wolnymi od sprawiedliwości:</span> <span class="verse"><a name="21">21</a>Jakiżeście tedy naonczas pożytek mieli onych rzeczy, za które się teraz wstydzicie? Bo koniec onych jest śmierć.</span> <span class="verse"><a name="22">22</a>Lecz teraz, będąc uwolnieni od grzechu, a zniewoleni Bogu, macie pożytek swój ku poświęceniu, a koniec żywot wieczny.</span> <span class="verse"><a name="23">23</a>Albowiem zapłata za grzech jest śmierć; ale dar z łaski Bożej jest żywot wieczny, w Chrystusie Jezusie, Panu naszym.</span> </p></div</div></div></body></html>