<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 12</strong></div><p><span class="verse"><a name="1">1</a>Proszę was tedy, bracia! przez litości Boże, abyście stawiali ciała wasze ofiarą żywą, świętą, przyjemną Bogu, to jest rozumną służbę waszę.</span> <span class="verse"><a name="2">2</a>A nie przypodobywajcie się temu światu, ale się przemieńcie przez odnowienie umysłu waszego na to, abyście doświadczyli, która jest wola Boża dobra, przyjemna i doskonała.</span> <span class="verse"><a name="3">3</a>Albowiem powiadam przez łaskę, która mi jest dana, każdemu, co jest między wami, aby więcej o sobie nie rozumiał, niżeli potrzeba rozumieć; ale żeby o sobie rozumiał skromnie, tak jako komu Bóg udzielił miarę wiary.</span> <span class="verse"><a name="4">4</a>Albowiem jako w jednem ciele wiele członków mamy, ale wszystkie członki nie jednoż dzieło mają:</span> <span class="verse"><a name="5">5</a>Tak wiele nas jest jednem ciałem w Chrystusie, aleśmy z osobna jedni drugich członkami.</span> <span class="verse"><a name="6">6</a>Mając tedy różne dary według łaski, która nam jest dana; jeźli proroctwo, niech będzie według sznuru wiary;</span> <span class="verse"><a name="7">7</a>Jeźli posługowanie, niech będzie w posługowaniu; jeźli kto naucza, niech trwa w nauczaniu;</span> <span class="verse"><a name="8">8</a>Jeźli kto napomina, w napominaniu; kto rozdaje, w szczerości; kto przełożony jest, w pilności; kto czyni miłosierdzie, niech czyni z ochotą.</span> <span class="verse"><a name="9">9</a>Miłość niech będzie nieobłudna; miejcie w obrzydliwości złe; imając się dobrego.</span> <span class="verse"><a name="10">10</a>Miłością braterską jedni ku drugim skłonni bądźcie, uczciwością jedni drugich uprzedzając.</span> <span class="verse"><a name="11">11</a>W pracy nie leniwi, duchem pałający, Panu służący;</span> <span class="verse"><a name="12">12</a>W nadziei się weselący, w ucisku cierpliwi, w modlitwie ustawiczni;</span> <span class="verse"><a name="13">13</a>Potrzebom świętych udzielający, gościnności naśladujący.</span> <span class="verse"><a name="14">14</a>Dobrorzeczcie tym, którzy was prześladują; dobrorzeczcie, a nie przeklinajcie.</span> <span class="verse"><a name="15">15</a>Weselcie się z weselącymi, a płaczcie z płaczącymi.</span> <span class="verse"><a name="16">16</a>Bądźcie między sobą jednomyślni, wysoko o sobie nie rozumiejąc, ale się do niskich nakłaniając.</span> <span class="verse"><a name="17">17</a>(Bracia!) nie bądźcie mądrymi sami u siebie; żadnemu złem za złe nie oddawajcie, obmyśliwając to, co jest uczciwego przed wszystkimi ludźmi.</span> <span class="verse"><a name="18">18</a>Jeźli można, ile z was jest, ze wszystkimi ludźmi pokój miejcie.</span> <span class="verse"><a name="19">19</a>Nie mścijcie się sami, najmilsi: ale dajcie miejsce gniewowi; albowiem napisano: Mnie pomsta, a Ja oddam, mówi Pan.</span> <span class="verse"><a name="20">20</a>Jeźli tedy łaknie nieprzyjaciel twój, nakarm go; jeźli pragnie, napój go: bo to czyniąc, węgle rozpalone zgarniesz na głowę jego.</span> <span class="verse"><a name="21">21</a>Nie daj się zwyciężyć złemu, ale złe dobrem zwyciężaj.</span> </p></div</div></div></body></html>