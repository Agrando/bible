<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 14</strong></div><p><span class="verse"><a name="1">1</a>A tego, który jest w wierze słaby, przyjmujcie, nie na sprzeczania około sporów.</span> <span class="verse"><a name="2">2</a>Boć jeden wierzy, iż może jeść wszystko, a drugi będąc słaby, jarzynę jada.</span> <span class="verse"><a name="3">3</a>Ten, który je, niech lekce nie waży tego, który nie je; a który nie je, niech nie potępia tego, który je; albowiem go Bóg przyjął.</span> <span class="verse"><a name="4">4</a>Ktoś ty jest, co sądzisz cudzego sługę? Panu własnemu stoi, albo upada, a ostoi się; albowiem go Bóg może utwierdzić.</span> <span class="verse"><a name="5">5</a>Bo jeden różność czyni między dniem a dniem, a drugi każdy dzień za równo sądzi; każdy niech będzie dobrze upewniony w zmyśle swoim.</span> <span class="verse"><a name="6">6</a>Kto przestrzega dnia, Panu przestrzega; a kto nie przestrzega dnia, Panu nie przestrzega; kto je, Panu je, bo dziękuje Bogu; a kto nie je, Panu nie je, a dziękuje Bogu.</span> <span class="verse"><a name="7">7</a>Albowiem nikt z nas sobie nie żyje, i nikt sobie nie umiera.</span> <span class="verse"><a name="8">8</a>Bo choć żyjemy, Panu żyjemy; choć umieramy, Panu umieramy; przetoż choć i żyjemy, choć i umieramy, Pańscy jesteśmy.</span> <span class="verse"><a name="9">9</a>Gdyż na to Chrystus i umarł i powstał i ożył, aby i nad umarłymi i nad żywymi panował.</span> <span class="verse"><a name="10">10</a>Ale ty przeczże potępiasz brata twego? Albo też ty czemu lekceważysz brata twego, gdyż wszyscy staniemy przed stolicą Chrystusową?</span> <span class="verse"><a name="11">11</a>Bo napisano: Jako żyję Ja, mówi Pan, iż mi się każde kolano ukłoni, i każdy język wysławiać będzie Boga.</span> <span class="verse"><a name="12">12</a>A przeto każdy z nas sam za się odda rachunek Bogu.</span> <span class="verse"><a name="13">13</a>A tak już nie sądźmy jedni drugich; ale raczej to rozsądzajcie, abyście nie kładli obrażenia, ani dawali zgorszenia bratu.</span> <span class="verse"><a name="14">14</a>Wiem i upewnionym jest przez Pana Jezusa, iż nie masz nic przez się nieczystego, tylko temu, który mniema co być nieczystem, to temu nieczyste jest.</span> <span class="verse"><a name="15">15</a>Lecz jeźli dla pokarmu brat twój bywa zasmucony, już nie postępujesz według miłości; nie zatracaj pokarmem twoim tego, za którego Chrystus umarł.</span> <span class="verse"><a name="16">16</a>Niechże tedy dobro wasze bluźnione nie będzie.</span> <span class="verse"><a name="17">17</a>Albowiem królestwo Boże nie jest pokarm ani napój, ale sprawiedliwość i pokój i radość w Duchu Świętym:</span> <span class="verse"><a name="18">18</a>Bo kto w tych rzeczach służy Chrystusowi, miły jest Bogu, a przyjemny ludziom.</span> <span class="verse"><a name="19">19</a>Przetoż tedy naśladujmy tego, co należy do pokoju i do społecznego budowania.</span> <span class="verse"><a name="20">20</a>Dla pokarmu nie psuj sprawy Bożej. Wszystkoć wprawdzie jest czyste; ale złe jest człowiekowi, który je z obrażeniem.</span> <span class="verse"><a name="21">21</a>Dobrać jest, nie jeść mięsa i nie pić wina, ani żadnej rzeczy, którą się brat twój obraża albo gorszy albo słabieje.</span> <span class="verse"><a name="22">22</a>Ty wiarę masz? miejże ją sam u siebie przed Bogiem. Błogosławiony, który samego siebie nie sądzi w tem, co ma za dobre.</span> <span class="verse"><a name="23">23</a>Ale kto jest wątpliwy, jeźliby jadł, potępiony jest, iż nie je z wiary; albowiem cokolwiek nie jest z wiary, grzechem jest.</span> </p></div</div></div></body></html>