<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 9</strong></div><p><span class="verse"><a name="1">1</a>Prawdę mówię w Chrystusie, a nie kłamię, w czem mi poświadcza sumienie moje przez Ducha Świętego:</span> <span class="verse"><a name="2">2</a>Że mam wielki smutek i nieustawający ból w sercu mojem.</span> <span class="verse"><a name="3">3</a>Albowiem żądałbym sam, abym się stał odłączonym od Chrystusa za braci moich, za pokrewnych moich według ciała.</span> <span class="verse"><a name="4">4</a>Którzy są Izraelczycy, których jest przysposobienie synowskie i chwała, i przymierza, i zakonu danie, i służba Boża, i obietnice;</span> <span class="verse"><a name="5">5</a>Których są ojcowie i z których poszedł Chrystus ile według ciała, który jest nad wszystkimi Bóg błogosławiony na wieki. Amen.</span> <span class="verse"><a name="6">6</a>Lecz nie można, żeby miało upaść słowo Boże; albowiem nie wszyscy, którzy są z Izraela, są Izraelem;</span> <span class="verse"><a name="7">7</a>Ani iż są nasieniem Abrahamowem, wszyscy są dziećmi; ale rzeczono: W Izaaku będzie tobie nazwane nasienie;</span> <span class="verse"><a name="8">8</a>To jest, nie dzieci ciała są dziećmi Bożymi; ale dzieci obietnicy bywają w nasienie policzone.</span> <span class="verse"><a name="9">9</a>Albowiem obietnicy słowo to jest: O tym właśnie czasie przyjdę, a Sara będzie miała syna;</span> <span class="verse"><a name="10">10</a>A nie tylko to, ale i Rebeka, gdy z jednego ojca naszego Izaaka brzemienną została.</span> <span class="verse"><a name="11">11</a>Gdy się jeszcze były dziatki nie narodziły, ani co dobrego albo złego uczyniły, aby się ostało postanowienie Boże według wybrania, nie z uczynków, ale z tego, który powołuje,</span> <span class="verse"><a name="12">12</a>Rzeczono jej, że większy będzie służył mniejszemu;</span> <span class="verse"><a name="13">13</a>Jako napisano: Jakóbam umiłował, alem Ezawa miał w nienawiści.</span> <span class="verse"><a name="14">14</a>Cóż tedy rzeczemy? Jestże niesprawiedliwość u Boga? Nie daj tego Boże!</span> <span class="verse"><a name="15">15</a>Albowiem do Mojżesza mówi: Zmiłuję się, nad kim się zmiłuję; a zlituję się, nad kim się zlituję.</span> <span class="verse"><a name="16">16</a>A przetoż nie zależy na tym co chce, ani na tym, co bieży, ale na Bogu, który się zmiłowywa.</span> <span class="verse"><a name="17">17</a>Albowiem mówi Pismo do Faraona: Na tom cię samo wzbudził, abym okazał moc moję na tobie, a iżby opowiadane było imię moje po wszystkiej ziemi.</span> <span class="verse"><a name="18">18</a>A tak nad kim chce, zmiłowywa się, a kogo chce, zatwardza.</span> <span class="verse"><a name="19">19</a>Ale mi rzeczesz: Przeczże się jeszcze uskarża? bo któż się sprzeciwił woli jego?</span> <span class="verse"><a name="20">20</a>I owszem, o człowiecze! któżeś ty jest, który spór wiedziesz z Bogiem? Izali lepianka rzecze lepiarzowi: Przeczżeś mię tak uczynił?</span> <span class="verse"><a name="21">21</a>Izali nie ma mocy garncarz nad gliną, żeby z tejże gliny uczynił jedno naczynie ku uczciwości, a drugie ku zelżywości?</span> <span class="verse"><a name="22">22</a>A jeźliż Bóg chcąc okazać gniew i znajomą uczynić możność swoję, znosił w wielkiej cierpliwości naczynia gniewu na zginienie zgotowane,</span> <span class="verse"><a name="23">23</a>A iżby znajome uczynił bogactwo chwały swojej nad naczyniem miłosierdzia, które zgotował ku chwale;</span> <span class="verse"><a name="24">24</a>Których i powołał, to jest nas, nie tylko z Żydów, ale i z poganów.</span> <span class="verse"><a name="25">25</a>Jako też u Ozeasza mówi: Nazwię lud, który nie był moim, ludem moim, a onę, która nie była umiłowaną, nazwię umiłowaną.</span> <span class="verse"><a name="26">26</a>I stanie się, że na tem miejscu, gdzie im mawiano: Nie jesteście wy ludem moim, tam nazwani będą synami Boga żywego.</span> <span class="verse"><a name="27">27</a>A Izajasz woła nad Izraelem, mówiąc: Choćby liczba synów Izraelskich była jako piasek morski, ostatki zachowane będą.</span> <span class="verse"><a name="28">28</a>Albowiem sprawę skończy i skróci w sprawiedliwości; sprawę zaiste skróconą uczyni Pan na ziemi.</span> <span class="verse"><a name="29">29</a>I jako przedtem powiedział Izajasz: By nam był Pan zastępów nie zostawił nasienia, bylibyśmy się stali jako Sodoma i Gomorze bylibyśmy podobni.</span> <span class="verse"><a name="30">30</a>Cóż tedy rzeczemy? To, iż poganie, którzy nie szukali sprawiedliwości, dostąpili sprawiedliwości, a sprawiedliwości, która jest z wiary.</span> <span class="verse"><a name="31">31</a>A Izrael szukając zakonu sprawiedliwości, nie doszedł zakonu sprawiedliwości.</span> <span class="verse"><a name="32">32</a>Dlaczegoż? Iż nie z wiary, ale jako z uczynków zakonu jej szukali; albowiem się obrazili o kamień obrażenia,</span> <span class="verse"><a name="33">33</a>Jako napisano: Oto kładę w Syonie kamień obrażenia i opokę otrącenia, a wszelki, który w niego wierzy, nie będzie pohańbiony.</span> </p></div</div></div></body></html>