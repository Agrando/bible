<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/rom">Romans</a> &gt <strong>Chapter 8</strong></div><p><span class="verse"><a name="1">1</a>Przetoż teraz żadnego potępienia nie masz tym, który będąc w Chrystusie Jezusie nie według ciała chodzą, ale według Ducha.</span> <span class="verse"><a name="2">2</a>Albowiem zakon Ducha żywota, który jest w Chrystusie Jezusie, uwolnił mię od zakonu grzechu śmierci.</span> <span class="verse"><a name="3">3</a>Bo co niemożnego było zakonowi, w czem on był słaby dla ciała, Bóg posławszy Syna swego w podobieństwie grzesznego ciała i dla grzechu, potępił grzech w ciele,</span> <span class="verse"><a name="4">4</a>Aby ona sprawiedliwość zakonu była wypełniona w nas, którzy nie według ciała chodzimy, ale według Ducha.</span> <span class="verse"><a name="5">5</a>Albowiem, którzy są według ciała, o tem myślą, co jest cielesnego; ale którzy są według Ducha, myślą o tem, co jest duchowego.</span> <span class="verse"><a name="6">6</a>Gdyż zmysł ciała jest śmierć; ale zmysł ducha jest żywot i pokój,</span> <span class="verse"><a name="7">7</a>Przeto iż zmysł ciała jest nieprzyjacielem Bogu; bo się zakonowi Bożemu nie poddaje, gdyż też i nie może.</span> <span class="verse"><a name="8">8</a>Przetoż którzy są w ciele, Bogu się podobać nie mogą.</span> <span class="verse"><a name="9">9</a>Lecz wy nie jesteście w ciele, ale w duchu, gdyż Duch Boży mieszka w was: a jeźli kto Ducha Chrystusowego nie ma, ten nie jest jego.</span> <span class="verse"><a name="10">10</a>Ale jeźli Chrystus w was jest, tedy ciało jest martwe dla grzechu, a duch jest żywy dla sprawiedliwości.</span> <span class="verse"><a name="11">11</a>A jeźli Duch tego, który Jezusa wzbudził z martwych, mieszka w was, ten który wzbudził Chrystusa z martwych, ożywi i śmiertelne ciała wasze przez Ducha swego, który w was mieszka.</span> <span class="verse"><a name="12">12</a>A tak, bracia! dłużnikami jesteśmy nie ciału, abyśmy według ciała żyli.</span> <span class="verse"><a name="13">13</a>Albowiem jeźlibyście według ciała żyli, pomrzecie; ale jeźlibyście Duchem sprawy ciała umartwili, żyć będziecie.</span> <span class="verse"><a name="14">14</a>Bo którzykolwiek Duchem Bożym prowadzeni bywają, ci są synami Bożymi.</span> <span class="verse"><a name="15">15</a>Gdyżeście nie wzięli ducha niewoli znowu ku bojaźni, aleście wzięli Ducha przysposobienia synowskiego, przez którego wołamy: Abba, to jest Ojcze!</span> <span class="verse"><a name="16">16</a>Tenże duch poświadcza duchowi naszemu, iż jesteśmy dziećmi Bożymi.</span> <span class="verse"><a name="17">17</a>A jeźliż dziećmi, tedy i dziedzicami, dziedzicami wprawdzie Bożymi, a spółdziedzicami Chrystusowymi, jeźli tylko z nim cierpimy, abyśmy też z nim byli uwielbieni.</span> <span class="verse"><a name="18">18</a>Albowiem, (bracia!) mam za to, iż utrapienia teraźniejszego czasu nie są godne onej przyszłej chwały, która się ma objawić w nas.</span> <span class="verse"><a name="19">19</a>Bo troskliwe wyglądanie stworzenia oczekuje objawienia synów Bożych.</span> <span class="verse"><a name="20">20</a>Gdyż stworzenie marności jest poddane, nie dobrowolnie, ale dla tego, który je poddał,</span> <span class="verse"><a name="21">21</a>Pod nadzieją, że i samo stworzenie będzie uwolnione z niewoli skażenia na wolność chwały dziatek Bożych.</span> <span class="verse"><a name="22">22</a>Bo wiemy, iż wszystko stworzenie wespół wzdycha i wespół boleje aż dotąd.</span> <span class="verse"><a name="23">23</a>A nie tylko ono stworzenie, ale i my, którzy mamy pierwiastki Ducha, i my sami w sobie wzdychamy, oczekując przysposobienia synowskiego, odkupienia ciała naszego.</span> <span class="verse"><a name="24">24</a>Albowiem nadziejąśmy zbawieni. A nadzieja widoma nie jest nadzieją; bo co kto widzi, przecz się tego spodziewa?</span> <span class="verse"><a name="25">25</a>Ale czego nie widzimy, tego się spodziewamy i tego przez cierpliwość oczekujemy.</span> <span class="verse"><a name="26">26</a>Także też i Duch dopomaga mdłościom naszym. Albowiem o co byśmy się modlić mieli, jako potrzeba, nie wiemy; ale tenże Duch przyczynia się za nami wzdychaniem niewymownem.</span> <span class="verse"><a name="27">27</a>A ten, który się serc bada, wie, który jest zmysł Ducha, ponieważ według Boga przyczynia się za świętymi.</span> <span class="verse"><a name="28">28</a>A wiemy, iż tym, którzy miłują Boga, wszystkie rzeczy dopomagają ku dobremu, to jest tym, którzy według postanowienia Bożego powołani są.</span> <span class="verse"><a name="29">29</a>Albowiem, które on przejrzał, te też przenaznaczył, aby byli przypodobani obrazowi Syna jego, żeby on był pierworodnym między wieloma braćmi,</span> <span class="verse"><a name="30">30</a>A które przenaznaczył, te też powołał; a które powołał, te też usprawiedliwił; a które usprawiedliwił, te też uwielbił.</span> <span class="verse"><a name="31">31</a>Cóż tedy rzeczemy na to? Jeźli Bóg za nami, któż przeciwko nam?</span> <span class="verse"><a name="32">32</a>Który ani własnemu Synowi nie przepuścił, ale go za nas wszystkich wydał: jakoż by wszystkiego z nim nie darował nam?</span> <span class="verse"><a name="33">33</a>Któż będzie skarżył na wybrane Boże? Bóg jest, który usprawiedliwia.</span> <span class="verse"><a name="34">34</a>Któż jest, co by je potępił? Chrystus jest, który umarł, owszem i zmartwychwstał, który też jest na prawicy Bożej, który się też przyczynia za nami.</span> <span class="verse"><a name="35">35</a>Któż nas odłączy od miłości Chrystusowej? czyli utrapienie? czyli ucisk? czyli prześladowanie? czyli głód? czyli nagość? czyli niebezpieczeństwo? czyli miecz?</span> <span class="verse"><a name="36">36</a>Jako napisano: Dla ciebie cały dzień zabijani bywamy, poczytaniśmy jako owce na rzeź naznaczone;</span> <span class="verse"><a name="37">37</a>Ale w tem wszystkiem przezwyciężamy przez tego, który nas umiłował.</span> <span class="verse"><a name="38">38</a>Albowiem pewienem tego, iż ani śmierć, ani żywot, ani Aniołowie, ani księstwa, ani mocarstwa, ani teraźniejsze ani przyszłe rzeczy,</span> <span class="verse"><a name="39">39</a>Ani wysokość, ani głębokość, ani żadne insze stworzenie nie będzie nas mogło odłączyć od miłości Bożej, która jest w Jezusie Chrystusie, Panu naszym.</span> </p></div</div></div></body></html>