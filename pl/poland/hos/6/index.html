<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/hos">Hosea</a> &gt <strong>Chapter 6</strong></div><p><span class="verse"><a name="1">1</a>W utrapieniu swojem rano mię szukać będą, mówiąc: Pójdźcie, a nawróćmy się do Pana; bo on porwał, a uzdrowi nas; uderzył, i zawiąże rany nasze;</span> <span class="verse"><a name="2">2</a>Ożywi nas po dwóch dniach, a dnia trzeciego wzbudzi nas, i żyć będziemy przed obliczem jego.</span> <span class="verse"><a name="3">3</a>Tedy poznawszy Pana starać się będziemy, abyśmy go więcej poznali; bo wyjście jego jako ranna zorza zgotowane jest, a przyjdzie nam jako deszcz na wiosnę i w jesieni na zimę.</span> <span class="verse"><a name="4">4</a>Cóż mam czynić z tobą, o Efraimie? cóż mam czynić z tobą, o Judo? gdyż miłosierdzie wasze jest jako obłok poranny a jako rosa rano przemijająca.</span> <span class="verse"><a name="5">5</a>Dlatego ociosywałem ich przez proroków, zabijałem ich słowy ust moich, aby światłość sądów twoich weszła.</span> <span class="verse"><a name="6">6</a>Bo miłosierdzia chcę, a nie ofiary, a znajomości Bożej więcej, niż całopalenia.</span> <span class="verse"><a name="7">7</a>Ale oni przestąpili przymierze moje, jako ludzkie, a temci wystąpili przeciwko mnie.</span> <span class="verse"><a name="8">8</a>Galaad jest miastem czyniących nieprawość, pełne stóp krwawych.</span> <span class="verse"><a name="9">9</a>A jako zbójcy czynią, którzy na kogo czyhają na drodze, kędy chodzą do Sychem, tak czyni rota kapłanów; bo umyślnie niecnotę płodzą.</span> <span class="verse"><a name="10">10</a>W domu Izraelskim widzę sprosność; tam się wszeteczeństwem Efraimowem splugawił Izrael;</span> <span class="verse"><a name="11">11</a>I w tobie, o Judo! Efraim żniwo położył, gdym Ja zaś przywrócił pojmany lud mój.</span> </p></div</div></div></body></html>