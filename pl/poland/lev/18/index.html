<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Rzekł jeszcze Pan do Mojżesza, mówiąc:</span> <span class="verse"><a name="2">2</a>Mów do synów Izraelskich, i rzecz im: Jam jest Pan, Bóg wasz.</span> <span class="verse"><a name="3">3</a>Według obyczajów ziemi Egipskiej, w którejście mieszkali, nie czyńcie, ani według obyczajów ziemi Chananejskiej, do której Ja was prowadzę, nie czyńcie, a w ustawach ich nie chodźcie.</span> <span class="verse"><a name="4">4</a>Sądy moje czyńcie, a ustaw moich strzeżcie, abyście chodzili w nich; Jam Pan, Bóg wasz.</span> <span class="verse"><a name="5">5</a>Przestrzegajcież tedy ustaw moich i sądów moich: które zachowywając człowiek, będzie w nich żył; Jam Pan.</span> <span class="verse"><a name="6">6</a>Żaden człowiek do bliskiej pokrewnej swojej nie przystępuj, aby odkrył sromotę jej; Jam Pan.</span> <span class="verse"><a name="7">7</a>Sromoty ojca twego, także sromoty matki twojej nie odkryjesz; matką twoją jest, nie odkryjesz sromoty jej.</span> <span class="verse"><a name="8">8</a>Sromoty żony ojca twego nie odkryjesz; sromota ojca twego jest.</span> <span class="verse"><a name="9">9</a>Sromoty siostry twej, córki ojca twego, także córki matki twojej, tak rodzonej, jako i przyrodniej, nie odkryjesz sromoty ich.</span> <span class="verse"><a name="10">10</a>Sromoty córki syna twego, także sromoty córki córki twojej, nie odkryjesz; bo to sromota twoja.</span> <span class="verse"><a name="11">11</a>Sromoty córki żony ojca twego, która się narodziła z ojca twego, siostra twoja jest, nie odkryjesz sromoty jej.</span> <span class="verse"><a name="12">12</a>Sromoty siostry ojca twego nie odkryjesz; bo jest pokrewna ojca twego.</span> <span class="verse"><a name="13">13</a>Sromoty siostry matki twojej nie odkryjesz; bo pokrewna matki twojej jest.</span> <span class="verse"><a name="14">14</a>Sromoty brata ojca twego nie odkryjesz, do żony jego nie wnijdziesz; żona stryja twego jest.</span> <span class="verse"><a name="15">15</a>Sromoty synowej twojej nie odkryjesz; żona jest syna twego, nie odkryjesz sromoty jej;</span> <span class="verse"><a name="16">16</a>Sromoty żony brata twego nie odkryjesz: sromota brata twego jest.</span> <span class="verse"><a name="17">17</a>Sromoty żony, i córki jej, nie odkryjesz; córki syna jej, i córki córki jej nie pojmiesz, abyś odkrył sromotę jej; bo pokrewne są, i sprośna to rzecz jest.</span> <span class="verse"><a name="18">18</a>Siostry żony twej nie pojmuj, abyś jej nie trapił, odkrywając sromotę jej, póki ona żywa.</span> <span class="verse"><a name="19">19</a>Do niewiasty, gdy jest w odłączeniu nieczystości, nie przystępuj, abyś odkrył sromotę jej.</span> <span class="verse"><a name="20">20</a>Z żoną bliźniego twego obcować nie będziesz, bo byś się splugawił z nią,</span> <span class="verse"><a name="21">21</a>Z nasienia twego nie dopuszczaj ofiarować Molochowi, abyś nie splugawił imienia Boga twego; Jam Pan</span> <span class="verse"><a name="22">22</a>Z mężczyną nie będziesz obcował, jako z niewiastą; obrzydliwością to jest.</span> <span class="verse"><a name="23">23</a>Także z bydlęciem żadnem obcować nie będziesz, abyś się z niem miał splugawiać. Niewiasta też niech nie podlega bydlęciu dla obcowania z nim; sprośna rzecz jest.</span> <span class="verse"><a name="24">24</a>Nie plugawcież się temi wszystkiemi rzeczami; bo tem wszystkiem splugawili się poganie, które Ja wyrzucam przed obliczem waszem.</span> <span class="verse"><a name="25">25</a>Bo splugawiła się ziemia; przetoż nawiedzę nieprawość jej na niej, i wyrzuci ziemia obywatele swoje.</span> <span class="verse"><a name="26">26</a>A tak wy przestrzegajcie ustaw moich i sądów moich, a nie czyńcie żadnych obrzydliwości tych, w domu zrodzony, i przychodzień, który jest gościem w pośrodku was.</span> <span class="verse"><a name="27">27</a>Albowiem wszystkie te obrzydliwości czynili ludzie tej ziemi, którzy byli przed wami, czem splugawiona jest ziemia.</span> <span class="verse"><a name="28">28</a>Aby was nie wyrzuciła ziemia, gdybyście ją splugawili, jako wyrzuciła naród, który był przed wami.</span> <span class="verse"><a name="29">29</a>Albowiem ktobykolwiek co uczynił z tych wszystkich obrzydliwości, zaiste wytracone będą dusze to czyniące z pośrodku ludu swego.</span> <span class="verse"><a name="30">30</a>Strzeżcież tedy ustaw moich, nie czyniąc ustaw obrzydliwych, które czyniono przed wami, ani się plugawcie niemi; Jam Pan, Bóg wasz.</span> </p></div</div></div></body></html>