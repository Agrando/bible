<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Tać jest ustawa ofiary za występek, która jest najświętsza.</span> <span class="verse"><a name="2">2</a>Na miejscu, gdzie biją ofiary całopalenia, zabiją ofiarę za występek, a krwią jej pokropią ołtarz z wierzchu w około.</span> <span class="verse"><a name="3">3</a>A wszystkę tłustość jej ofiarować będzie z niej, ogon i tłustość okrywającą wnętrzności;</span> <span class="verse"><a name="4">4</a>Obiedwie też nerki z tłustością, która jest na nich, i na polędwicach, i odzieczkę, która jest na wątrobie i na nerkach, odejmie.</span> <span class="verse"><a name="5">5</a>I spali to kapłan na ołtarzu na ofiarę ognistą Panu; ofiara to jest za występek.</span> <span class="verse"><a name="6">6</a>Wszelki mężczyzna z kapłanów będzie ją jadł, na miejscu świętem jedzona będzie; rzecz to najświętsza.</span> <span class="verse"><a name="7">7</a>Jako ofiara za grzech, tak ofiara za występek jednaką ustawę mają; kapłanowi, który by go oczyszczał, należeć będzie.</span> <span class="verse"><a name="8">8</a>Kapłanowi, który by czyję ofiarę całopaloną ofiarował, skóra tejże ofiary, którą ofiarował, należeć będzie.</span> <span class="verse"><a name="9">9</a>Także każda ofiara śniedna w piecu upieczona, i wszystko, co na pańwi albo w kotle gotowane będzie, kapłanowi, który to ofiaruje, należeć będzie.</span> <span class="verse"><a name="10">10</a>Przytem wszelaka ofiara śniedna, zagnieciona z oliwą albo prażona, wszystkim synom Aaronowym należeć będzie, tak jednemu, jako drugiemu.</span> <span class="verse"><a name="11">11</a>Tać też jest ustawa ofiary spokojnej, którą będą ofiarowali Panu.</span> <span class="verse"><a name="12">12</a>Jeźliby kto ofiarował na ofiarę dziękczynienia, tedy ofiarować będzie na ofiarę dziękczynienia placki przaśne, zagniatane z oliwą, i kreple przaśne, pomazane oliwą, i mąkę pszenną, smażoną z temi plackami w oliwie zagniecionemi.</span> <span class="verse"><a name="13">13</a>Przy tych plackach będzie też chleb kwaszony ofiarował na ofiarę swoję z ofiarą dziękczynienia spokojnych ofiar swoich.</span> <span class="verse"><a name="14">14</a>I będzie ofiarował z niego jeden chleb z każdej ofiary na podnoszenie Panu. Kapłanowi, który kropi krwią ofiar spokojnych, należeć to będzie.</span> <span class="verse"><a name="15">15</a>Mięso zaś ofiary dziękczynienia, która jest spokojna, w dzień ofiarowania ofiary jego jedzone będzie; nie zostawią z niego nic do jutra.</span> <span class="verse"><a name="16">16</a>A jeźliby kto ślubną albo dobrowolną przyniósł ofiarę swoją, w dzień ofiarowania ofiary jego jedzone będzie; a nazajutrz, coby zostało z niej, zjedzą.</span> <span class="verse"><a name="17">17</a>Ale jeźliby co zostało mięsa z tej ofiary do trzeciego dnia, ogniem spalone będzie.</span> <span class="verse"><a name="18">18</a>A jeźliby kto przecię jadł mięso tej ofiary spokojnej dnia trzeciego, nie będzie przyjemny ten, który ją ofiarował; nie będzie mu płatna, owszem obrzydliwością będzie; a kto by jadł z niej, nieprawość swoję poniesie.</span> <span class="verse"><a name="19">19</a>Mięso też, które by się dotknęło czego nieczystego, nie będzie jedzone, ale ogniem spalone będzie; mięso zaś inne, każdy czysty jeść je będzie.</span> <span class="verse"><a name="20">20</a>A ktobykolwiek jadł mięso z ofiary spokojnej, ofiarowanej Panu, a byłby nieczysty, wytracony będzie człowiek ten z ludu swego.</span> <span class="verse"><a name="21">21</a>Jeźliby się też kto dotknął czego nieczystego, bądź nieczystości człowieczej, bądź nieczystości bydlęcej, bądź jakiejkolwiek obrzydliwości nieczystej, a jadłby mięso z ofiary spokojnej, ofiarowanej Panu, tedy wytracony będzie człowiek ten z ludu swego.</span> <span class="verse"><a name="22">22</a>Rzekł jeszcze Pan do Mojżesza, mówiąc:</span> <span class="verse"><a name="23">23</a>Powiedz synom Izraelskim, i rzecz: Żadnej tłustości z wołu, ani z owiec, ani z kozy, nie będziesz jadł,</span> <span class="verse"><a name="24">24</a>Aczkolwiek tłustość bydlęcia zdechłego, albo tłustość rozszarpanego może być do wszelakiej potrzeby; ale jeść jej żadnym sposobem nie będziecie.</span> <span class="verse"><a name="25">25</a>Albowiem ktobykolwiek jadł tłustość z bydlęcia, które ofiarować będzie człowiek na ofiarę ognistą Panu, niechaj wytracony będzie człowiek ten, który jadł, z ludu swego.</span> <span class="verse"><a name="26">26</a>Także żadnej krwi jeść nie będziecie we wszystkich mieszkaniach waszych, tak z ptaków, jako i z bydląt.</span> <span class="verse"><a name="27">27</a>Wszelki człowiek, który by jadł jakąkolwiek krew, wytracony będzie człowiek on z ludu swego.</span> <span class="verse"><a name="28">28</a>Rzekł jeszcze Pan do Mojżesza, mówiąc:</span> <span class="verse"><a name="29">29</a>Mów do synów Izraelskich, a rzecz im: Kto by ofiarował ofiarę spokojną swoję Panu, przyniesie ofiarę swoję Panu z ofiary spokojnej swojej.</span> <span class="verse"><a name="30">30</a>Ręka jego przyniesie ofiarę ognistą Panu; tłustość z mostkiem przyniesie, a mostek niech będzie tam i sam obracany na ofiarę przed Panem.</span> <span class="verse"><a name="31">31</a>Potem spali kapłan tłustość na ołtarzu; ale mostek zostanie Aaronowi i synom jego.</span> <span class="verse"><a name="32">32</a>A łopatkę prawą oddacie na podnoszenie kapłanowi z ofiar spokojnych waszych.</span> <span class="verse"><a name="33">33</a>Kto też z synów Aaronowych ofiarować będzie krew ofiar spokojnych i tłustość, temu się dostanie łopatka prawa działem.</span> <span class="verse"><a name="34">34</a>Albowiem mostek sam i tam obracania, i łopatkę podnoszenia, wziąłem od synów Izraelskich z ofiar ich spokojnych, i dałem je Aaronowi kapłanowi, i synom jego prawem wiecznem od synów Izraelskich.</span> <span class="verse"><a name="35">35</a>Toć jest dział pomazanego Aarona, i pomazanych synów jego z ofiar ognistych Pańskich, od dnia, któregom im przystąpić rozkazał ku sprawowaniu urzędu kapłańskiego Panu.</span> <span class="verse"><a name="36">36</a>I rozkazał Pan, aby im to dawano było od dnia, którego je pomazał, od synów Izraelskich prawem wiecznem w narodziech ich.</span> <span class="verse"><a name="37">37</a>Tać jest ustawa ofiary całopalenia, ofiary śniednej, i ofiary za grzech, i za występek, i poświęcenia, i ofiary spokojnej.</span> <span class="verse"><a name="38">38</a>Którą rozkazał Pan Mojżeszowi na górze Synaj, dnia, którego przykazywał synom Izraelskim, aby ofiarowali ofiary swe Panu na puszczy Synaj.</span> </p></div</div></div></body></html>