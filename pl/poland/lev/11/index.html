<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 11</strong></div><p><span class="verse"><a name="1">1</a>Potem mówił Pan do Mojżesza i do Aarona, i rzekł do nich: Powiedzcie synom Izraelskim, mówiąc:</span> <span class="verse"><a name="2">2</a>Te są zwierzęta, które jeść będziecie ze wszystkich zwierząt, które są na ziemi,</span> <span class="verse"><a name="3">3</a>Wszelkie bydlę, które ma rozdzielone stopy, i rozdwojone kopyta, a przeżuwa, to jeść będziecie.</span> <span class="verse"><a name="4">4</a>Ale z tych jeść nie będziecie, które tylko przeżuwają, i z tych, które tylko kopyta dwoją: Wielbłąd, który choć przeżuwa, ale kopyta rozdzielonego nie ma, nieczystym wam będzie.</span> <span class="verse"><a name="5">5</a>Także królik, który choć przeżuwa, ale kopyta rozdzielonego nie ma, nieczystym wam będzie.</span> <span class="verse"><a name="6">6</a>Zając też, choć przeżuwa, ale kopyta rozdzielonego nie ma, nieczystym wam będzie.</span> <span class="verse"><a name="7">7</a>Świnia także, choć ma rozdzielone stopy i rozdwojone kopyto, ale iż nie przeżuwa, nieczystą wam będzie.</span> <span class="verse"><a name="8">8</a>Mięsa ich nie będziecie jeść, ani ścierwu ich dotykać się będziecie, nieczyste wam będą.</span> <span class="verse"><a name="9">9</a>To jeść będziecie ze wszystkich rzeczy żyjących w wodach, wszystko co ma skrzele i łuskę, w wodach, w morzu, i w rzekach, to jeść będziecie.</span> <span class="verse"><a name="10">10</a>Wszystko zaś, co nie ma skrzeli i łuski w morzu i w rzekach, cokolwiek się rucha w wodach i każda rzecz żywiąca, która jest w wodach obrzydliwością wam będzie.</span> <span class="verse"><a name="11">11</a>Obrzydliwością będą wam; mięsa ich jeść nie będziecie, a ścierwem ich brzydzić się będziecie.</span> <span class="verse"><a name="12">12</a>Owa cokolwiek nie ma skrzeli i łuski w wodach, obrzydliwością wam będzie.</span> <span class="verse"><a name="13">13</a>Tem się też brzydzić będzie z ptastwa, i jeść ich nie będziecie, bo są obrzydliwością; jako orła, i gryfa, i morskiego orła,</span> <span class="verse"><a name="14">14</a>I sępa, i kani, według rodzaju ich;</span> <span class="verse"><a name="15">15</a>Każdego kruka według rodzaju jego;</span> <span class="verse"><a name="16">16</a>Także strusia, i sowy i wodnej kani i jastrzębia, według rodzaju ich;</span> <span class="verse"><a name="17">17</a>I puchacza, i norka i lelka,</span> <span class="verse"><a name="18">18</a>I łabędzia, i bąka, i bociana,</span> <span class="verse"><a name="19">19</a>I czapli, i sojki, według rodzaju ich, i dudka, i nietoperza.</span> <span class="verse"><a name="20">20</a>Wszystko, co się czołga po ziemi skrzydła mając, a na czterech nogach chodzi, obrzydliwością wam będzie.</span> <span class="verse"><a name="21">21</a>Wszakże jeść będziecie wszystko, co się czołga po ziemi skrzydła mające, co na czterech nogach chodzi, co ma w nogach ścięgneczka przedłuższe ku skakaniu na nich po ziemi.</span> <span class="verse"><a name="22">22</a>Te z nich jeść będziecie: Szarańczą według rodzaju jej, i koniki według rodzaju ich, i skoczki według rodzaju ich, i chrząszcze według rodzaju ich.</span> <span class="verse"><a name="23">23</a>Wszystko zaś, co się czołga po ziemi skrzydlaste, cztery nogi mające, obrzydliwością wam będzie;</span> <span class="verse"><a name="24">24</a>Bo się niemi pokalacie. Kto by się dotknął zdechliny ich, nie będzie czystym aż do wieczora;</span> <span class="verse"><a name="25">25</a>A ktobykolwiek nosił ścierw ich, upierze szaty swoje, i będzie nieczystym aż do wieczora.</span> <span class="verse"><a name="26">26</a>Wszelkie bydlę, które ma rozdzieloną stopę, a kopyta rozdwojonego nie ma, ani też przeżuwa, nieczyste wam będzie; kto by się go dotknął, nieczystym będzie.</span> <span class="verse"><a name="27">27</a>A cokolwiek chodzi na łapach swych ze wszystkich zwierząt, które chodzą na czterech nogach, nieczyste wam będzie; kto by się dotknął ścierwu ich, nieczystym będzie aż do wieczora.</span> <span class="verse"><a name="28">28</a>A kto by nosił ścierw ich, upierze odzienie swe, a nieczystym będzie aż do wieczora, bo nieczyste wam są.</span> <span class="verse"><a name="29">29</a>Także i te za nieczyste mieć będziecie między płazami, które się włóczą po ziemi, łasica, i mysz, i żaba według rodzajów swoich;</span> <span class="verse"><a name="30">30</a>I jeż, i jaszczurka, i tchórz, i ślimak, i kret.</span> <span class="verse"><a name="31">31</a>Te nieczyste wam będą między wszystkiemi płazami; kto by się dotknął zdechliny ich, nieczystym będzie aż do wieczora.</span> <span class="verse"><a name="32">32</a>A każda rzecz, na którą by co zdechłego z tych rzeczy upadło, nieczysta będzie, tak drzewiane naczynie, jako szata, tak skóra, jako wór; owa każde naczynie, w którem co sprawują, do wody włożone będzie, i nieczyste zostanie aż do wieczora, potem czyste będzie.</span> <span class="verse"><a name="33">33</a>Wszelkie zaś naczynie gliniane, w które by co z tych rzeczy wpadło, ze wszystkiem, coby w niem było, nieczyste się stanie, a samo stłuczone będzie.</span> <span class="verse"><a name="34">34</a>Każda też potrawa, którą jadają, gdyby wody nieczystej do niej wlano, nieczystą będzie; i wszelki napój, który pijają z każdego takiego naczynia, nieczystym będzie.</span> <span class="verse"><a name="35">35</a>Owa wszystko, na coby upadło co z onych zdechlin, nieczyste będzie; piec i ognisko rozwalone będą, bo nieczyste są, i za nieczyste wam będą.</span> <span class="verse"><a name="36">36</a>Ale studnia i cysterna, i każde zgromadzenie wód czyste będą; coby się jednak dotknęło ścierwu tych rzeczy, nieczyste będzie.</span> <span class="verse"><a name="37">37</a>A jeźliby upadło nieco z ścierwu ich na jakie nasienie, które siane bywa, czyste zostanie.</span> <span class="verse"><a name="38">38</a>Ale jeźliby na nasienie w wodzie moczone upadło co z ścierwu ich, nieczyste wam będzie.</span> <span class="verse"><a name="39">39</a>Jeźliby zdechło bydlę, które jadacie: kto by się dotknął ścierwu jego, nieczystym będzie aż do wieczora.</span> <span class="verse"><a name="40">40</a>A kto by jadł ścierw jego, upierze szaty swoje, i nieczystym będzie aż do wieczora; ten, coby precz wynosił on ścierw, upierze szaty swoje, i nieczystym będzie aż do wieczora.</span> <span class="verse"><a name="41">41</a>Wszelki także płaz, co się czołga po ziemi, obrzydliwością jest; nie będziecie go jeść.</span> <span class="verse"><a name="42">42</a>Cokolwiek się czołga po brzuchu, i cokolwiek na czterech albo więcej nogach się włóczy między wszystkim płazem, który się czołga po ziemi, nie będziecie ich jeść, bo obrzydliwością są.</span> <span class="verse"><a name="43">43</a>Nie plugawcie dusz waszych wszelkim płazem, który się czołga po ziemi, i nie mażcie się niemi, byście nie byli splugawieni przez nie;</span> <span class="verse"><a name="44">44</a>Albowiem Jam jest Pan Bóg wasz: przetoż poświęcajcie się, a bądźcie świętymi, bom Ja święty jest; a nie plugawcie dusz waszych żadnym płazem, który się czołga po ziemi.</span> <span class="verse"><a name="45">45</a>Bom Ja jest Pan, którym was wywiódł z ziemi Egipskiej, abym wam był za Boga; przetoż bądźcie świętymi, bom Ja święty jest.</span> <span class="verse"><a name="46">46</a>Tać jest ustawa około bydła, i ptastwa, i wszelkiej duszy żywej, która się rucha w wodach, i wszelkiej duszy żywej, która się czołga po ziemi.</span> <span class="verse"><a name="47">47</a>Ku rozeznaniu między nieczystem i między czystem, a między zwierzęty, które się jeść godzi, i między zwierzęty, których się jeść nie godzi.</span> </p></div</div></div></body></html>