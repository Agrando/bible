<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Potem rzekł Pan do Mojżesza, mówiąc:</span> <span class="verse"><a name="2">2</a>Weźmij Aarona i syny jego z nim, i szaty ich, i olejek pomazywania, i cielca na ofiarę za grzech, i dwa barany, i kosz chlebów przaśnych.</span> <span class="verse"><a name="3">3</a>A wszystek lud zbierz do drzwi namiotu zgromadzenia.</span> <span class="verse"><a name="4">4</a>I uczynił Mojżesz, jako mu rozkazał Pan; i zebrał się wszystek lud do drzwi namiotu zgromadzenia.</span> <span class="verse"><a name="5">5</a>Tedy rzekł Mojżesz do zgromadzenia: Toć jest słowo, które rozkazał Pan czynić.</span> <span class="verse"><a name="6">6</a>A kazawszy przystąpić Mojżesz Aaronowi i synom jego, omył je wodą;</span> <span class="verse"><a name="7">7</a>I oblekł go w suknią, a opasał go pasem, i odział go płaszczem, i na wierzch włożył nań naramiennik, i przypasał go pasem naramiennika, i opasał go nim.</span> <span class="verse"><a name="8">8</a>Włożył też nań napierśnik, i przyprawił do niego Urim i Tummim.</span> <span class="verse"><a name="9">9</a>Także włożył czapkę na głowę jego, a włożył na czapkę na przodek blachę złotą, koronę świętą, jako był rozkazał Pan Mojżeszowi.</span> <span class="verse"><a name="10">10</a>Wziął też Mojżesz olejek pomazywania, i pomazał przybytek, i wszystkie rzeczy, które w nim były, i poświęcił je.</span> <span class="verse"><a name="11">11</a>Potem pokropił nim ołtarz siedem kroć, i pomazał ołtarz ze wszystkiem naczyniem jego, i wannę, i stolec jej, aby je poświęcił.</span> <span class="verse"><a name="12">12</a>Wlał także olejku pomazywania na głowę Aaronowę, i pomazał go na poświęcenie jego.</span> <span class="verse"><a name="13">13</a>Zatem rozkazał Mojżesz przystąpić synom Aaronowym, a oblókłszy je w szaty, opasał je pasem, i włożył na nie czapki, jako był Pan rozkazał Mojżeszowi.</span> <span class="verse"><a name="14">14</a>Tamże przywiódł cielca ku ofierze za grzech; i włożyli Aaron i synowie jego ręce swe na głowę cielca ofiary za grzech.</span> <span class="verse"><a name="15">15</a>I zabił go Mojżesz, a wziąwszy krwi jego, pomazał rogi ołtarza w około palcem swym, i oczyścił ołtarz. Ostatek zaś krwi wylał u spodku ołtarza, i poświęcił go dla oczyszczania na nim.</span> <span class="verse"><a name="16">16</a>Wziął potem wszystkę, tłustość, która na wnętrznościach była, i odzieczkę z wątroby, i dwie nerki z tłustością ich, i spalił to Mojżesz na ołtarzu.</span> <span class="verse"><a name="17">17</a>A cielca z skórą jego i z mięsem jego i z gnojem jego spalił ogniem precz za obozem, jako był Pan rozkazał Mojżeszowi.</span> <span class="verse"><a name="18">18</a>Potem przywiódł barana na ofiarę całopalenia; i włożyli Aaron i synowie jego ręce swe na głowę tego barana.</span> <span class="verse"><a name="19">19</a>I zabił go Mojżesz a pokropił krwią jego ołtarz z wierzchu w około.</span> <span class="verse"><a name="20">20</a>A barana porąbał na sztuki jego, i spalił Mojżesz głowę, i sztuki i tłustość.</span> <span class="verse"><a name="21">21</a>A wnętrzności i nogi opłukał wodą; i tak spalił Mojżesz wszystkiego barana na ołtarzu. Całopalenie to jest ku wdzięcznej wonności, ofiara ognista jest Panu, jako był Pan rozkazał Mojżeszowi.</span> <span class="verse"><a name="22">22</a>Potem kazał przywieść barana drugiego, barana poświęcenia; i włożyli Aaron i synowie jego ręce swoje na głowę tegoż barana.</span> <span class="verse"><a name="23">23</a>A zabiwszy go Mojżesz wziął ze krwi jego, i pomazał nią koniec prawego ucha Aaronowego, i wielki palec prawej ręki jego, także palec wielki prawej nogi jego.</span> <span class="verse"><a name="24">24</a>Rozkazał też przystąpić synom Aaronowym, i pomazał Mojżesz onąż krwią koniec ucha ich prawego, i palce wielkie ich prawej ręki, i palce wielkie nogi ich prawej; i wylał Mojżesz krew na wierzch ołtarza w około.</span> <span class="verse"><a name="25">25</a>Potem wziął tłustość i ogon, i wszystkę tłustość, która jest około wnętrzności, i odzieczkę z wątroby, i dwie nerki z tłustością ich i łopatkę prawą.</span> <span class="verse"><a name="26">26</a>Także z kosza przaśnych chlebów, które były przed Panem, wziął placek przaśny jeden, i bochen chleba z oliwą jeden, i krepel jeden, a położył je na onych tłustościach i na łopatce prawej.</span> <span class="verse"><a name="27">27</a>I dał to wszystko w ręce Aaronowi i w ręce synów jego, i obracał to tam i sam za ofiarę obracania przed Panem.</span> <span class="verse"><a name="28">28</a>Potem ono wziął Mojżesz z rąk ich, a spalił na ołtarzu na całopalenie; poświęcenie to jest na wdzięczną wonność, ofiara ognista jest Panu.</span> <span class="verse"><a name="29">29</a>Wziął też Mojżesz mostek, i obracał go sam i tam za ofiarę obracania przed Panem; a z barana poświęcenia dostał się Mojżeszowi dział, jako mu był rozkazał Pan.</span> <span class="verse"><a name="30">30</a>Wziął jeszcze Mojżesz olejku pomazywania i krwi, która była na ołtarzu, a pokropił Aarona i szaty jego, także syny jego, i szaty synów jego z nim. A tak poświęcił Aarona i szaty jego, i syny jego, i szaty synów jego z nim.</span> <span class="verse"><a name="31">31</a>I rzekł Mojżesz do Aarona, i do synów jego: Warzcie to mięso u drzwi namiotu zgromadzenia, i tam je jedzcie, i chleb, który jest w koszu poświęcenia, jakom przykazał, mówiąc: Aaron i synowie jego będą je jedli.</span> <span class="verse"><a name="32">32</a>A coby zostało z mięsa i z chleba, ogniem spalicie.</span> <span class="verse"><a name="33">33</a>A ze drzwi namiotu zgromadzenia nie wychodźcie przez siedem dni, aż do dnia, którego się wypełni czas poświęcenia waszego; bo przez siedem dni poświęcane będą ręce wasze.</span> <span class="verse"><a name="34">34</a>Jako się stało dziś, tak przykazał Pan czynić na oczyszczenie wasze.</span> <span class="verse"><a name="35">35</a>Przetoż przy drzwiach namiotu zgromadzenia trwać będziecie we dnie i w nocy przez siedem dni, a strzec będziecie rozrządzenia Pańskiego, abyście nie pomarli; bo mi tak rozkazano.</span> <span class="verse"><a name="36">36</a>I uczynili Aaron i synowie jego to wszystko, co im rozkazał Pan przez Mojżesza.</span> </p></div</div></div></body></html>