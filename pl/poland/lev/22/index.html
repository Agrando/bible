<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 22</strong></div><p><span class="verse"><a name="1">1</a>Zatem rzekł Pan do Mojżesza, mówiąc:</span> <span class="verse"><a name="2">2</a>Powiedz Aaronowi i synom jego, aby się wstrzymywali od rzeczy, które są poświęcone od synów Izraelskich, a nie plugawili świętego imienia mojego w tem, co mi oni poświęcają; Jam Pan.</span> <span class="verse"><a name="3">3</a>A tak rzecz do nich: W narodziech waszych, ktobykolwiek przystąpił ze wszystkiego potomstwa waszego do poświęconych rzeczy, które by poświęcili synowie Izraelscy Panu, gdy nieczystość jego na nim jest, wytracony będzie ten od obliczności mojej; Jam Pan.</span> <span class="verse"><a name="4">4</a>Ktobykolwiek z nasienia Aaronowego był trędowatym albo płynienie nasienia cierpiącym, rzeczy poświęconych jeść nie będzie, póki by się nie oczyścił; także kto by się dotknął jakiej nieczystości ciała zmarłego, albo tego, z którego by płynęło nasienie złączenia.</span> <span class="verse"><a name="5">5</a>Także kto by się dotknął czego, co się czołga po ziemi, przez coby się nieczystym stał, albo człowieka, przez którego by się splugawił według wszelakiej nieczystości jego;</span> <span class="verse"><a name="6">6</a>Ten, kto by się czego z tych rzeczy dotknął, nieczystym będzie aż do wieczora, i nie będzie jadł rzeczy poświęconych, ażby umył ciało swoje wodą.</span> <span class="verse"><a name="7">7</a>I aż po zachodzie słońca czystym będzie; a potem będzie jeść z rzeczy poświęconych, bo to jest pokarm jego.</span> <span class="verse"><a name="8">8</a>Ścierwu też i rozszarpanego od zwierza jeść nie będzie, aby się tem nie splugawił; Jam Pan.</span> <span class="verse"><a name="9">9</a>A tak przestrzegać będą rozkazania mego, aby nie podlegli grzechowi, i nie pomarli w nim, gdyby się splugawili; Jam Pan, który je poświęcam.</span> <span class="verse"><a name="10">10</a>Żaden obcy nie będzie jadł z rzeczy poświęconych; komornik kapłański, ani najemnik nie będzie jadł rzeczy poświęconych.</span> <span class="verse"><a name="11">11</a>A jeźliby kapłan człowieka kupił za pieniądze swoje, ten jeść będzie z rzeczy tych; także zrodzony w domu jego, ci będą jadać z pokarmów jego.</span> <span class="verse"><a name="12">12</a>Lecz córka kapłańska, która by szła za męża obcego, ta z ofiar podnoszenia rzeczy świętych jeść nie będzie.</span> <span class="verse"><a name="13">13</a>Gdyby zaś córka kapłańska wdową została, albo odrzuconą była od męża, i dziatek nie miała, a wróciłaby się w dom ojca swego, tak jako w dzieciństwie swem, chleb ojca swego jeść będzie; ale żaden obcy jeść z niego nie będzie.</span> <span class="verse"><a name="14">14</a>A jeźliby kto jadł z niewiadomości rzeczy poświęcone, nadda piątą część do tego, i odda kapłanowi rzecz poświęconą.</span> <span class="verse"><a name="15">15</a>Aby nie plugawili rzeczy poświęconych, które synowie Izraelscy ofiarują Panu,</span> <span class="verse"><a name="16">16</a>I nie przywodzili na się karania za występek, gdyby jedli poświęcone rzeczy ich; bom Ja Pan, który je poświęcam.</span> <span class="verse"><a name="17">17</a>Potem rzekł Pan do Mojżesza, mówiąc:</span> <span class="verse"><a name="18">18</a>Powiedz Aaronowi i synom jego, i wszystkim synom Izraelskim, a mów do nich: Ktobykolwiek z domu Izraelskiego, albo z przychodniów w Izraelu ofiarował ofiarę swoję według wszystkich ślubów swoich, i według wszystkich darów dobrowolnych swoich, które by ofiarowali Panu na ofiarę całopalenia;</span> <span class="verse"><a name="19">19</a>Z dobrej woli swej ofiarować będzie zupełnego samca z bydła rogatego, z owiec, i z kóz.</span> <span class="verse"><a name="20">20</a>Coby miało na sobie wadę, ofiarować nie będzie; bo nie będzie przyjemne od was.</span> <span class="verse"><a name="21">21</a>Jeźliby kto ofiarował ofiarę spokojną Panu, pełniąc ślub, albo dobrowolny dar oddając z rogatego bydła, albo z drobnego bydła, bez wady będzie, aby przyjemne było; żadnej wady nie będzie na nim.</span> <span class="verse"><a name="22">22</a>Ślepego, albo ułomnego, albo na czem ochromionego, albo guzowatego, albo krostawego, albo parszywego, nie ofiarujcie Panu, ani na ofiarę ognistą dawajcie ich na ołtarz Panu.</span> <span class="verse"><a name="23">23</a>Wołu też albo owcę zbytnich albo niezupełnych członków za dobrowolny dar ofiarować je możesz: ale ślub z nich przyjemny nie będzie.</span> <span class="verse"><a name="24">24</a>Zgniecionego i stłuczonego i przerwanego, i rzezanego nie będziecie ofiarować Panu; w ziemi waszej nie uczynicie tego.</span> <span class="verse"><a name="25">25</a>Ani z ręki cudzoziemca nie będziecie ofiarować chleba Bogu waszemu z tych wszystkich rzeczy, bo ułomek jest w nich; wadę mają, nie będą przyjemne od was.</span> <span class="verse"><a name="26">26</a>Nad to rzekł Pan do Mojżesza, mówiąc:</span> <span class="verse"><a name="27">27</a>Wół, albo owca, albo koza, gdy się urodzi, niech będzie siedem dni przy matce swojej, a dnia ósmego, i potem będzie przyjemne ku palonej ofierze Panu.</span> <span class="verse"><a name="28">28</a>Krowy też, ani owcy z płodem ich, nie zabijecie dnia jednego.</span> <span class="verse"><a name="29">29</a>A gdybyście ofiarowali ofiarę dziękczynienia Panu, z dobrej woli swej ofiarować będziecie.</span> <span class="verse"><a name="30">30</a>Onegoż dnia jedzona będzie; nie zostawicie z niej nic aż do jutra; Jam Pan.</span> <span class="verse"><a name="31">31</a>Przetoż strzeżcie przykazań moich, a czyńcie je; Jam Pan.</span> <span class="verse"><a name="32">32</a>I nie plugawcie imienia mego świętego, abym był poświęcony w pośrodku synów Izraelskich. Ja Pan, który was poświęcam;</span> <span class="verse"><a name="33">33</a>Którym was wywiódł z ziemi Egipskiej, abym wam był za Boga; Ja Pan.</span> </p></div</div></div></body></html>