<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Rzekł też Pan do Mojżesza: Mów do kapłanów, synów Aaronowych, a powiedz im: Niech się nad umarłym nie plugawi żaden kapłan w ludu swym;</span> <span class="verse"><a name="2">2</a>Tylko przy pokrewnym swoim, powinowatym swoim, przy matce swej, i przy ojcu swym, i przy synu swym, i przy córce swej, i przy bracie swym;</span> <span class="verse"><a name="3">3</a>Także przy siostrze swej, pannie sobie najbliższej, która nie miała męża; przy tych splugawić się może.</span> <span class="verse"><a name="4">4</a>Nie splugawi się przy przełożonym ludu swego, tak żeby się zmazał.</span> <span class="verse"><a name="5">5</a>Nie będą sobie czynić łysiny na głowie swej, i brody swej nie mają golić, ani na ciele swem czynić będą rzezania.</span> <span class="verse"><a name="6">6</a>Świętymi będą Bogu swemu, i nie splugawią imienia Boga swego; albowiem ofiary ogniste Pańskie, chleb Boga swego, ofiarują; przetoż będą świętymi.</span> <span class="verse"><a name="7">7</a>Niewiasty wszetecznej, i w panieństwie naruszonej, pojmować nie będą; także niewiasty odrzuconej od męża jej, pojmować nie będą; bo święty jest każdy z nich Bogu swemu.</span> <span class="verse"><a name="8">8</a>A tak będziesz go miał za świętego, bo chleb Boga twego ofiaruje; przetoż świętym będzie tobie, bom Ja święty Pan, który poświęcam was.</span> <span class="verse"><a name="9">9</a>Jeźliby się córka kapłańska nierządu dopuściła, ojca swego zelżyła, ogniem spalona będzie.</span> <span class="verse"><a name="10">10</a>Najwyższy też kapłan między bracią swą, na którego głowę wylany jest olejek pomazania, i który poświęcił ręce swe, aby obłoczył szaty święte, głowy swej nie obnaży i szat swoich nie rozedrze;</span> <span class="verse"><a name="11">11</a>I do żadnego z umarłych nie przystąpi, a nawet i przy ojcu swym, i przy matce swej plugawić się nie będzie.</span> <span class="verse"><a name="12">12</a>Z świątnicy też nie wynijdzie, aby nie splugawił świątnicy Boga swego, gdyż korona olejku pomazania Boga jego jest na nim: Jam Pan.</span> <span class="verse"><a name="13">13</a>Tenże pannę w panieństwie jej pojmie.</span> <span class="verse"><a name="14">14</a>Wdowy, i odrzuconej i splugawionej nierządnicy, żadnej z tych nie pojmie; ale pannę z ludu swego za żonę.</span> <span class="verse"><a name="15">15</a>A nie będzie plugawił nasienia swego w ludu swym; bom Ja Pan, który go poświęcam.</span> <span class="verse"><a name="16">16</a>Przytem rzekł Pan do Mojżesza, mówiąc:</span> <span class="verse"><a name="17">17</a>Powiedz Aaronowi, i rzecz: Ktobykolwiek z potomstwa swego w narodziech swych, miał na sobie wadę, niechaj nie przystępuje, aby ofiarował chleb Boga swego;</span> <span class="verse"><a name="18">18</a>Bo żaden mąż, który by miał na sobie wadę, przystępować nie ma; mąż ślepy, albo chromy, albo niezupełnych albo zbytnich członków;</span> <span class="verse"><a name="19">19</a>Także mąż, który by miał złamaną nogę, albo złamaną rękę;</span> <span class="verse"><a name="20">20</a>Także garbaty, i płynących oczu, albo który ma bielmo na oku swem, albo krostawy, albo parszywy, albo wypukły:</span> <span class="verse"><a name="21">21</a>Wszelki mąż, który by miał jaką wadę, z potomstwa Aarona kapłana nie przystąpi, aby ofiarował ofiary ogniste Panu; wada na nim jest, nie przystąpi, aby ofiarował chleb Boga swego.</span> <span class="verse"><a name="22">22</a>Chleba jednak Boga swego z rzeczy najświętszych i poświęconych pożywać będzie.</span> <span class="verse"><a name="23">23</a>Wszakże za zasłonę nie wnijdzie, i do ołtarza nie przystąpi, bo wada na nim jest, aby nie splugawił świątnicy mojej; bom Ja Pan, który ją poświęcam.</span> <span class="verse"><a name="24">24</a>To mówił Mojżesz do Aarona, i do synów jego, i do wszystkich synów Izraelskich.</span> </p></div</div></div></body></html>