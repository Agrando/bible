<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 24</strong></div><p><span class="verse"><a name="1">1</a>I rzekł Pan do Mojżesza, mówiąc:</span> <span class="verse"><a name="2">2</a>Rozkaż synom Izraelskim, abyć przynieśli oliwy z drzewa oliwnego czystej, wytłoczonej ku świeceniu, aby lampy gorzały ustawicznie.</span> <span class="verse"><a name="3">3</a>Przed zasłoną świadectwa w namiocie zgromadzenia sporządzi je Aaron, aby się paliły od wieczora aż do poranku przed obliczem Pańskiem ustawicznie; ustawa to wieczna w narodziech waszych.</span> <span class="verse"><a name="4">4</a>Na świeczniku czystym stawiać będzie lampy przed obliczem Pańskiem zawżdy.</span> <span class="verse"><a name="5">5</a>Weźmiesz też mąki pszennej, a upieczesz z niej dwanaście placków; ze dwu dziesiątych części efy będzie placek jeden.</span> <span class="verse"><a name="6">6</a>Potem położysz je dwiema rzędami, sześć w rzędzie jednym na stole czystym przed obliczem Pańskiem.</span> <span class="verse"><a name="7">7</a>Włożysz też na każdy rząd kadzidła czystego, aby było miasto chleba spalone, na pamiątkę ku ofierze ognistej Panu.</span> <span class="verse"><a name="8">8</a>Na każdy dzień sabatu kłaść je będzie kapłan porządnie przed Panem zawżdy, biorąc je od synów Izraelskich przymierzem wiecznem.</span> <span class="verse"><a name="9">9</a>I będą należały Aaronowi i synom jego, którzy je jeść będą na miejscu świętem, albowiem rzeczą im to najświętszą jest z ognistych ofiar Pańskich, ustawą wieczną.</span> <span class="verse"><a name="10">10</a>Tedy wyszedł syn niewiasty Izraelskiej, którego miała z mężem Egipskim, między syny Izraelskimi; i poswarzyli się w obozie syn onej niewiasty Izraelskiej z mężem Izraelskim.</span> <span class="verse"><a name="11">11</a>I złorzeczył syn niewiasty Izraelskiej a imię Boże bluźnił, dla czego przywiedziony był do Mojżesza. A imię matki jego było Salomit, córka Dybrego z pokolenia Dan.</span> <span class="verse"><a name="12">12</a>I podali go do więzienia, ażby im oznajmiono, co z nim rozkaże Pan czynić.</span> <span class="verse"><a name="13">13</a>Tedy rzekł Pan do Mojżesza, mówiąc:</span> <span class="verse"><a name="14">14</a>Wywiedź tego bluźniercę precz za obóz, a niech włożą wszyscy, którzy to słyszeli, ręce swe na głowę jego, i niech go ukamionuje wszystko zgromadzenie.</span> <span class="verse"><a name="15">15</a>A synom Izraelskim opowiedz, mówiąc: Ktobykolwiek złorzeczył Bogu swemu, odniesie karanie za grzech swój.</span> <span class="verse"><a name="16">16</a>Także kto by zbluźnił imię Pańskie, śmiercią umrze, kamionując ukamionuje go wszystko zgromadzenie; tak przychodzień jako w domu zrodzony, gdyby zbluźnił imię Pańskie, umrze.</span> <span class="verse"><a name="17">17</a>Także jeźliby kto zabił jakiegokolwiek człowieka, śmiercią umrze.</span> <span class="verse"><a name="18">18</a>A jeźliby kto zabił bydlę wróci inne bydlę za bydlę.</span> <span class="verse"><a name="19">19</a>Kto by też oszkaradził bliźniego swego, według tego, jako uczynił, niech mu się stanie.</span> <span class="verse"><a name="20">20</a>Złamanie za złamanie, oko za oko, ząb za ząb; według tego, jako oszkaradził człowieka, tak mu się też niech stanie.</span> <span class="verse"><a name="21">21</a>Kto by zabił bydlę, wróci insze; ale kto by zabił człowieka, umrze.</span> <span class="verse"><a name="22">22</a>Prawo jednakie mieć będziecie; tak przychodzień, jako i w domu zrodzony będzie u was; bom ja Pan, Bóg wasz.</span> <span class="verse"><a name="23">23</a>To gdy opowiedział Mojżesz synom Izraelskim, wywiedli onego bluźniercę za obóz, i ukamionowali go.</span> <span class="verse"><a name="24">24</a>I uczynili synowie Izraelscy według tego, jako przykazał Pan Mojżeszowi.</span> </p></div</div></div></body></html>