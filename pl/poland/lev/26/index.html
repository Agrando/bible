<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 26</strong></div><p><span class="verse"><a name="1">1</a>Nie czyńcie sobie bałwanów, ani obrazu rytego; ani słupów stawiajcie sobie, ani kamienia w obraz wyrytego stawiajcie w ziemi waszej, abyście mu się kłaniali; bom Ja Pan, Bóg wasz.</span> <span class="verse"><a name="2">2</a>Sabaty moje zachowywajcie, a świątnicę moję w uczciwości miejcie; Jam Pan.</span> <span class="verse"><a name="3">3</a>Jeźli w ustawach moich chodzić będziecie, i przykazania moje chować i czynić będziecie:</span> <span class="verse"><a name="4">4</a>Spuszczę wam deszcz czasu swego, i wyda ziemia urodzaj swój, i drzewa polne wydadzą owoc swój;</span> <span class="verse"><a name="5">5</a>I trwać będzie młoćba do zbierania wina, a zbieranie wina trwać będzie do siewu; będziecie jeść chleb swój do sytości, i mieszkać będziecie bezpiecznie w ziemi swej.</span> <span class="verse"><a name="6">6</a>Bo dam pokój w ziemi, i będziecie spali, a nie będzie, kto by was przestraszył; wyplenię też złego zwierza z ziemi, a miecz nie przejdzie ziemi waszej.</span> <span class="verse"><a name="7">7</a>Owszem będziecie gonić nieprzyjacioły wasze, i upadną przed wami od miecza.</span> <span class="verse"><a name="8">8</a>Pięć waszych będą gonić sto, a sto waszych dziesięć tysięcy gonić będą, i polegną nieprzyjaciele wasi przed wami od miecza.</span> <span class="verse"><a name="9">9</a>Bo obrócę się do was, a rozkrzewię was, i rozmnożę was, i utwierdzę przymierze moje z wami.</span> <span class="verse"><a name="10">10</a>I będziecie jedli z dawna zachowałe zboże, i stare, gdy nowe nastaną, wyprzątniecie.</span> <span class="verse"><a name="11">11</a>I wystawię przybytek mój między wami, a nie uprzykrzy was sobie dusza moja.</span> <span class="verse"><a name="12">12</a>I będę chodził między wami, a będę wam za Boga, a wy mnie będziecie za lud.</span> <span class="verse"><a name="13">13</a>Jam Pan, Bóg wasz, którym was wywiódł z ziemi Egipskiej, abyście im nie służyli; i połamałem łańcuchy jarzma waszego, abyście chodzili prosto.</span> <span class="verse"><a name="14">14</a>A jeźlibyście mię nie słuchali, i nie czynili wszystkich tych przykazań;</span> <span class="verse"><a name="15">15</a>I jeźli ustawy moje wzgardzicie, a sądami moimi będzie się brzydziła dusza wasza, żebyście nie czynili wszystkich przykazań moich, i wzruszylibyście przymierze moje:</span> <span class="verse"><a name="16">16</a>Ja też wam to uczynię: nawiedzę was strachem, suchotami i gorączką, które wam oczy popsują a boleścią napełnią dusze wasze, a siać będziecie próżno nasienie wasze, bo je zjedzą nieprzyjaciele wasi;</span> <span class="verse"><a name="17">17</a>I postawię twarz moję przeciwko wam, i porażeni będziecie od nieprzyjaciół waszych, i panować będą nad wami, którzy was mają w nienawiści; i będziecie uciekali, choć was nikt gonić nie będzie.</span> <span class="verse"><a name="18">18</a>A jeźliż ani tak nie usłuchacie mię, przydam siedem kroć więcej karania dla grzechów waszych;</span> <span class="verse"><a name="19">19</a>I zetrę pychę mocy waszej, i uczynię niebo nad wami jako żelazo, a ziemię waszę jako miedź;</span> <span class="verse"><a name="20">20</a>I wniwecz się obróci praca wasza; bo nie wyda ziemia wasza użytku swego, i drzewa ziemi nie wydadzą owocu swego.</span> <span class="verse"><a name="21">21</a>A jeźli chodzić będziecie, mnie się sprzeciwiając, a nie zechcecie mię słuchać, przydam kaźni waszych siedmiorako dla grzechów waszych.</span> <span class="verse"><a name="22">22</a>Bo puszczę na was zwierz polny, i osieroci was, i wyniszczy bydło wasze, i upleni was, i spustoszeją drogi wasze.</span> <span class="verse"><a name="23">23</a>A jeźliż tem się nie nakarzecie, ale chodzić będziecie, mnie się sprzeciwiając:</span> <span class="verse"><a name="24">24</a>Ja też pójdę wam się sprzeciwiając, i bić was będę siedmiorako dla grzechów waszych;</span> <span class="verse"><a name="25">25</a>I przywiodę na was miecz, który się sowicie zemści zgwałcenia przymierza; a gdy się zbieżycie do miast waszych, tedy puszczę powietrze morowe między was, a będziecie podani w ręce nieprzyjacielskie.</span> <span class="verse"><a name="26">26</a>A gdy złamię podporę chleba waszego, będą piekły dziesięć niewiast chleb wasz w piecu jednym, i będą wam oddawać chleb wasz pod wagą, i będziecie jeść, a nie najecie się.</span> <span class="verse"><a name="27">27</a>A jeźli i przeto nie usłuchacie mię, ale chodzić będziecie, mnie się sprzeciwiając:</span> <span class="verse"><a name="28">28</a>Ja też pójdę w gniewie przeciwko wam; i Ja też karać was będę siedmiorako więcej dla grzechów waszych.</span> <span class="verse"><a name="29">29</a>I będziecie jeść ciało synów waszych, i ciało córek waszych jeść będziecie.</span> <span class="verse"><a name="30">30</a>I wygubię po górach kaplice wasze, a porozwalam słoneczne bałwany wasze; i składę trupy wasze na kloce obrzydłych bałwanów waszych, a będzie się wami brzydziła dusza moja.</span> <span class="verse"><a name="31">31</a>I podam miasta wasze na spustoszenie, a poburzę świątnice wasze, i nie przyjmę więcej wdzięcznej wonności waszej.</span> <span class="verse"><a name="32">32</a>I spustoszę ziemię, że się nad nią zdumieją nieprzyjaciele wasi, mieszkając w niej.</span> <span class="verse"><a name="33">33</a>A was samych rozproszę między narody, i dobędę za wami miecza; a będzie ziemia wasza pusta, i miasta wasze zburzone.</span> <span class="verse"><a name="34">34</a>Tedy rada będzie ziemia odpocznieniu swemu po wszystkie dni spustoszenia swego; a wy będziecie w ziemi nieprzyjaciół waszych, tedy odpocznie ziemia, i rada będzie odpocznieniu swemu.</span> <span class="verse"><a name="35">35</a>Przez wszystkie dni spustoszenia swego odpoczywać będzie; bo nie miała odpocznienia w sabaty wasze, gdyście wy mieszkali w niej.</span> <span class="verse"><a name="36">36</a>A którzy z was pozostaną, tedy przywiodę strach na serca ich, w ziemiach nieprzyjaciół ich, że je gonić będzie chrzęst liścia padającego; i będą uciekali jako przed mieczem, i padać będą, chociaż ich nikt gonić nie będzie.</span> <span class="verse"><a name="37">37</a>I padnie jeden na drugiego jako od miecza, choć ich nikt gonić nie będzie; ani się ostoicie przed nieprzyjacioły waszymi.</span> <span class="verse"><a name="38">38</a>I poginiecie między narody, i pożre was ziemia nieprzyjaciół waszych.</span> <span class="verse"><a name="39">39</a>A którzy z was zostaną, wywiędną dla nieprawości swojej w ziemi nieprzyjaciół swoich; także dla nieprawości ojców swych z nimi wywiędną.</span> <span class="verse"><a name="40">40</a>Ale jeźli wyznają nieprawość swoję, i nieprawość ojców swych według przestępstwa swego, którem wystąpili przeciwko mnie, i według którego chodzili, sprzeciwiając mi się;</span> <span class="verse"><a name="41">41</a>Żem też i Ja chodził sprzeciwiając się im, a iżem je wprowadził do ziemi nieprzyjaciół ich; jeźli, mówię, na ten czas poniży się serce ich nieobrzezane, i cierpliwie znosić będą kaźń za nieprawości swoje:</span> <span class="verse"><a name="42">42</a>Tedy ja też wspomnę na przymierze moje z Jakóbem, i na przymierze moje z Izaakiem, i na przymierze moje z Abrahamem wspomnę, i na tę ziemię wspomnę.</span> <span class="verse"><a name="43">43</a>A ziemia będąc od nich uwolniona, rada będzie odpocznieniu swemu, gdy pusta będzie dla nich; a oni będą cierpliwie nosić karanie za nieprawość swą, przeto że sądy moje wzgardzili, i ustawami mojemi brzydziła się dusza ich.</span> <span class="verse"><a name="44">44</a>Wszakże dla tego i na ten czas, gdy będą w ziemi nieprzyjaciół swoich, nie odrzucę ich, ani ich tak sobie obrzydzę, żebym je wyniszczyć miał, i wzruszyć przymierze moje z nimi;</span> <span class="verse"><a name="45">45</a>Bom Ja Pan, Bóg ich. Ale wspomnę na nie dla przymierza uczynionego z przodkami ich; którem wywiódł z ziemi Egipskiej, przed oczyma poganów, abym im był za Boga, Ja Pan.</span> <span class="verse"><a name="46">46</a>Teć są ustawy i sądy i prawa, które postanowił Pan między sobą, i między syny Izraelskimi na górze Synaj przez Mojżesza.</span> </p></div</div></div></body></html>