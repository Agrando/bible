<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/lev">Leviticus</a> &gt <strong>Chapter 19</strong></div><p><span class="verse"><a name="1">1</a>Potem rzekł Pan do Mojżesza, mówiąc:</span> <span class="verse"><a name="2">2</a>Mów do wszystkiego zgromadzenia synów Izraelskich, a powiedz im: Świętymi bądźcie, bom Ja jest święty, Pan, Bóg wasz.</span> <span class="verse"><a name="3">3</a>Każdy matki swojej i ojca swego bójcie się, a sabatów moich przestrzegajcie; Jam Pan, Bóg wasz.</span> <span class="verse"><a name="4">4</a>Nie udawajcie się za bałwany, a bogów litych nie czyńcie sobie; Jam Pan, Bóg wasz.</span> <span class="verse"><a name="5">5</a>A gdy ofiarować będziecie ofiarę spokojną Panu, tedy z dobrej woli swej ofiarować ją będziecie.</span> <span class="verse"><a name="6">6</a>W dzień, którego ofiarować będziecie, jedzcie ją i nazajutrz; ale coby zostało aż do trzeciego dnia, ogniem spalone będzie.</span> <span class="verse"><a name="7">7</a>A jeźlibyście to jedli dnia trzeciego, obrzydłe będzie, i nie przyjemne.</span> <span class="verse"><a name="8">8</a>Ktobykolwiek to jadł, karanie za nieprawość swoję poniesie, bo świętość Pańską splugawił; przetoż wytracona będzie dusza ona z ludu swego.</span> <span class="verse"><a name="9">9</a>Gdy będziecie żąć zboża ziemi waszej, nie będziesz do końca pola twego wyrzynał, ani pozostałych kłosów żniwa twego zbierać będziesz.</span> <span class="verse"><a name="10">10</a>Także winnicy twojej gron do szczętu obierać nie będziesz, ani jagód opadających z winnicy twej nie pozbierasz; ubogiemu i przychodniowi zostawisz je; Jam Pan, Bóg wasz.</span> <span class="verse"><a name="11">11</a>Nie kradnijcie, ani zapierajcie, i nie oszukiwajcie żaden bliźniego swego.</span> <span class="verse"><a name="12">12</a>Nie przysięgajcie fałszywie przez imię moje, i nie lżyj imienia Boga twego; Jam Pan.</span> <span class="verse"><a name="13">13</a>Nie uciskaj gwałtem bliźniego twego, ani go odzieraj; nie zostanie zapłata najemnika u ciebie do jutra.</span> <span class="verse"><a name="14">14</a>Nie złorzecz głuchemu, a przed ślepym nie kładź zawady, ale się bój Boga twego; Jam Pan.</span> <span class="verse"><a name="15">15</a>Nie czyń nieprawości w sądzie. Nie oglądaj się na osobę ubogiego, ani szanuj osoby bogatego; sprawiedliwie sądź bliźniego twego.</span> <span class="verse"><a name="16">16</a>Nie będziesz chodził jako obmówca między ludem twoim; nie będziesz stał o krew bliźniego twego; Jam Pan.</span> <span class="verse"><a name="17">17</a>Nie będziesz nienawidził brata twego w sercu twojem; jawnie strofować będziesz bliźniego twego, a nie ścierpisz przy nim grzechu.</span> <span class="verse"><a name="18">18</a>Nie mścij się, i nie chowaj gniewu przeciw synom ludu twego; ale miłuj bliźniego twego, jako siebie samego; Jam Pan.</span> <span class="verse"><a name="19">19</a>Ustaw moich przestrzegajcie; bydlęcia twego nie spuszczaj z bydlęty rodzaju inszego; pola twego nie osiewaj z mieszanem nasieniem; także szaty z różnych rzeczy utkanej, jako z wełny i ze lnu, nie obłócz na się.</span> <span class="verse"><a name="20">20</a>Jeźliby mąż spał z niewiastą, i obcował z nią, a ona będąc niewolnicą, byłaby mężowi poślubiona, a nie byłaby okupiona, ani wolnością darowana, oboje będą karani; ale nie na gardle, ponieważ nie była wolno puszczoną.</span> <span class="verse"><a name="21">21</a>I przywiedzie ofiarę za występek swój Panu do drzwi namiotu zgromadzenia, barana za występek.</span> <span class="verse"><a name="22">22</a>Tedy oczyści go kapłan przez onego barana za występek przed Panem od grzechu jego, którym zgrzeszył; a będzie mu odpuszczony grzech jego, który popełnił.</span> <span class="verse"><a name="23">23</a>Gdy też wnijdziecie do ziemi, a naszczepicie wszelakiego drzewa rodzącego owoc, tedy oberzniecie nieobrzezkę jego, owoce jego; przez trzy lata miejcie je za nieobrzezanie, i jeść ich nie będziecie.</span> <span class="verse"><a name="24">24</a>Ale roku czwartego wszystek owoc ich poświęcony będzie na ofiarę chwały Panu.</span> <span class="verse"><a name="25">25</a>A piątego roku jeść będziecie owoc jego, aby się wam rozmnożył urodzaj jego; Jam Pan, Bóg wasz.</span> <span class="verse"><a name="26">26</a>Nie jedzcie nic ze krwią. Nie bawcie się wieszczbami, ani czarami.</span> <span class="verse"><a name="27">27</a>Nie strzyżcie w koło włosów głowy waszej, ani brody swojej oszpecajcie.</span> <span class="verse"><a name="28">28</a>Dla umarłego nie rzeżcie ciała waszego, ani żadnego piątna na sobie nie czyńcie; Jam Pan.</span> <span class="verse"><a name="29">29</a>Nie podasz na splugawienie córki twej, dopuszczając jej wszeteczeństwa, aby się ziemia nie splugawiła, i nie była napełniona ziemia sprośnością.</span> <span class="verse"><a name="30">30</a>Sabaty moje zachowywajcie, a świątnicę moję w uczciwości miejcie; Jam Pan.</span> <span class="verse"><a name="31">31</a>Nie udawajcie się do czarowników, ani do wieszczków, ani od nich rady szukajcie, abyście się od nich nie splugawili; Jam Pan, Bóg wasz.</span> <span class="verse"><a name="32">32</a>Przed człowiekiem sędziwym powstań, a czcij osobę starego, i bój się Boga swego; Jam Pan.</span> <span class="verse"><a name="33">33</a>Będzieli mieszkał z tobą przychodzień w ziemi waszej, nie czyńcie mu krzywdy;</span> <span class="verse"><a name="34">34</a>Jako jeden z waszych w domu zrodzonych będzie u was przychodzień, który jest u was gościem, i miłować go będziesz jako sam siebie; boście i wy przychodniami byli w ziemi Egipskiej; Jam Pan, Bóg wasz.</span> <span class="verse"><a name="35">35</a>Nie czyńcie nieprawości w sądzie; w rozmierzaniu, w wadze, i w mierze.</span> <span class="verse"><a name="36">36</a>Szale sprawiedliwe, gwichty sprawiedliwe, korzec sprawiedliwy i kwartę sprawiedliwą mieć będziecie; Jam jest Pan, Bóg wasz, którym was wywiódł z ziemi Egipskiej.</span> <span class="verse"><a name="37">37</a>Przetoż strzeżcie wszystkich ustaw moich, i wszystkich sądów moich, a czyńcie je; Jam Pan.</span> </p></div</div></div></body></html>