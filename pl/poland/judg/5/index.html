<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/judg">Judges</a> &gt <strong>Chapter 5</strong></div><p><span class="verse"><a name="1">1</a>I śpiewała Debora i Barak, syn Abinoemów, dnia onego, mówiąc:</span> <span class="verse"><a name="2">2</a>Dla pomsty uczynionej w Izraelu, a iż się na to dobrowolnie lud ofiarował, błogosławcie Pana.</span> <span class="verse"><a name="3">3</a>Słuchajcie królowie, bierzcie w uszy książęta, ja, ja Panu zaśpiewam, śpiewać będę Panu, Bogu Izraelskiemu.</span> <span class="verse"><a name="4">4</a>Panie, gdyś wyszedł z Seir, a przechodziłeś przez pole Edom, ziemia się wzruszyła, nieba też kropiły, a obłoki wydawały wody.</span> <span class="verse"><a name="5">5</a>Góry się rozpłynęły od oblicza Pańskiego, a góra Synaj od oblicza Pana, Boga Izraelskiego.</span> <span class="verse"><a name="6">6</a>Za dni Samgara, syna Anatowego, i za dni Jaeli zaginęły ścieżki, a którzy szli w drogę, chodzili ścieżkami krzywemi.</span> <span class="verse"><a name="7">7</a>Spustoszały wsi w Izraelu, spustoszały, ażem powstała ja Debora, ażem powstała matką w Izraelu.</span> <span class="verse"><a name="8">8</a>Gdy Izrael obierał sobie bogi nowe, tedy bywała wojna w bramach; tarczy jednak nie było widać, ani drzewca między czterdziestą tysięcy w Izraelu.</span> <span class="verse"><a name="9">9</a>Serce moje nakłonione do książąt Izraelskich. Ochotni z ludu błogosławcież Pana.</span> <span class="verse"><a name="10">10</a>Którzy jeździcie na oślicach białych, i zasiadacie na sądach, i którzy chodzicie po drogach, rozmawiajcie z sobą,</span> <span class="verse"><a name="11">11</a>Że ucichł trzask strzelców między miejscami, gdzie czerpią wodę; tam niech opowiadają sprawiedliwości Pańskie, sprawiedliwości we wsiach jego w Izraelu; tedy zstąpi do bram lud Pański.</span> <span class="verse"><a name="12">12</a>Powstań Deboro, powstań, powstań, a zaśpiewaj pieśń; powstań Baraku, a pojmaj więźnie twoje, synu Abinoemów.</span> <span class="verse"><a name="13">13</a>Teraz panować będzie potłoczony nad możnymi z ludu; Pan dopomógł mi panować nad mocarzami.</span> <span class="verse"><a name="14">14</a>Z Efraima wyszedł korzeń ich przeciw Amalekowi, za tobą (Efraimie,)Benjamin między ludem twoim; z Machyru wyszli zakonodawcy, a z Zabulonu pisarze.</span> <span class="verse"><a name="15">15</a>Książęta też Isaschar były z Deborą; Isaschar też jako i Barak w dolinę posłan jest pieszo; ale w dziale Rubenitów byli ludzie wysokich myśli.</span> <span class="verse"><a name="16">16</a>Czemuś siedział między dwiema oborami, słuchając wrzasku trzód? w dziale Rubenitów byli ludzie wysokich myśli.</span> <span class="verse"><a name="17">17</a>Galaad za Jordanem odpoczynął, a Dan przecz się bawił okrętami? Aser czemu siedział na brzegu morskim, a w skałach swoich mieszkał?</span> <span class="verse"><a name="18">18</a>Zabulon jest lud, który wydał duszę swą na śmierć, także i Neftalim, a to na wysokich polach.</span> <span class="verse"><a name="19">19</a>Przyszli królowie, walczyli; na ten czas walczyli królowie Chananejscy w Tanach u wód Magieddo, jednak korzyści srebra nie odnieśli.</span> <span class="verse"><a name="20">20</a>Z nieba walczono: gwiazdy z miejsc swoich walczyły z Sysarą.</span> <span class="verse"><a name="21">21</a>Potok Cyson porwał je, potok Kiedumim, potok Cyson; podeptałaś, o duszo moja, możne.</span> <span class="verse"><a name="22">22</a>Tedy się popadały kopyta końskie od wielkiego tąpania mocarzów jego.</span> <span class="verse"><a name="23">23</a>Przeklinajcie Meroz, rzekł Anioł Pański, przeklinajcie przeklinając obywatele jego; albowiem nie przyszli na ratunek Panu, na ratunek Panu z mocarzami.</span> <span class="verse"><a name="24">24</a>Błogosławiona między niewiastami Jael, żona Hebera Cynejczyka; nad niewiasty w namiocie mieszkające błogosławiona będzie.</span> <span class="verse"><a name="25">25</a>Prosił o wodę, a ona mleka dała, a na przystawce książęcej przyniosła masła.</span> <span class="verse"><a name="26">26</a>Lewą rękę swą do gwoździa ściągnęła, a prawicę swoję do młota kowalskiego, i uderzyła Sysarę, przebiła głowę jego, i przeraziła, i przekłuła skronie jego.</span> <span class="verse"><a name="27">27</a>U nóg jej skurczył się, padł, leżał; u nóg jej skurczył się, padł; kędy się skurczył, tam upadł zabity.</span> <span class="verse"><a name="28">28</a>Oknem wyglądała, a wołała matka Sysary przez kratę: Przeczże omieszkiwa wrócić się wóz jego? przecz się nie spieszą nogi woźników jego?</span> <span class="verse"><a name="29">29</a>Przedniejsze i mędrsze niewiasty odpowiedziały, jako też i sama sobie odpowiadała:</span> <span class="verse"><a name="30">30</a>Snać trafili na łup, i dzielą go? Panienka jedna albo dwie dostaną się mężowi jednemu; łupy rozlicznych barw oddawają Sysarze, a łupy pstro haftowane, i łupy pstro z obu stron tkane dostawają się na szyję łupy biorących.</span> <span class="verse"><a name="31">31</a>Tak niechaj zginą wszyscy nieprzyjaciele twoi, Panie, a ci, którzy ciebie miłują, niech będą jako słońce, gdy wschodzi w mocy swojej. I była w pokoju ziemia przez czterdzieści lat.</span> </p></div</div></div></body></html>