<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 30</strong></div><p><span class="verse"><a name="1">1</a>Ale teraz śmieją się ze mnie młodsi nad mię w latach, których ojcówbym ja był nie chciał położyć ze psami trzody mojej.</span> <span class="verse"><a name="2">2</a>Acz na cóżby mi się była siła rąk ich przydała? bo przy nich starość ich zginęła.</span> <span class="verse"><a name="3">3</a>Albowiem dla niedostatku i głodu samotni byli, i uciekali na niepłodne, ciemne, osobne, i puste miejsce;</span> <span class="verse"><a name="4">4</a>Którzy sobie rwali chwasty po chróstach, a korzonki jałowcowe były pokarmem ich.</span> <span class="verse"><a name="5">5</a>Z pośrodku ludzi wyganiano ich; wołano za nimi jako za złodziejem,</span> <span class="verse"><a name="6">6</a>Tak, iż w łożyskach potoków mieszkać musieli, w jamach podziemnych i w skałach.</span> <span class="verse"><a name="7">7</a>Między chróstami ryczeli, pod pokrzywy zgromadzali się.</span> <span class="verse"><a name="8">8</a>Synowie ludzi wzgardzonych, i synowie ludzi bezecnych, podlejsi byli nad proch ziemi.</span> <span class="verse"><a name="9">9</a>Alem teraz pieśnią ich, i stałem się im przypowieścią.</span> <span class="verse"><a name="10">10</a>Brzydzą się mną, a oddalają się odemnie, i na twarz moję plwać się nie wstydzą.</span> <span class="verse"><a name="11">11</a>Bo Bóg powagę moję odjął i utrapił mię; dlatego oni wędzidło przed twarzą moją odrzucili.</span> <span class="verse"><a name="12">12</a>Po prawicy mojej młodzikowie powstawają, nogi moje potrącają, i torują na przeciwko mnie drogi zginienia swego.</span> <span class="verse"><a name="13">13</a>Popsuli ścieszkę moję, i nędzy do nędzy mojej przyczynili, a nie potrzebują do tego pomocnika.</span> <span class="verse"><a name="14">14</a>Jako przerwą szeroką napadają na mię, i na spustoszenie moje walą się.</span> <span class="verse"><a name="15">15</a>Obróciły się przeciwko mnie strachy, jako wiatr ściągają duszę moję; bo jako obłok przemija zdrowie moje.</span> <span class="verse"><a name="16">16</a>A teraz we mnie rozlała się dusza moja; ogarnęły mię dni utrapienia;</span> <span class="verse"><a name="17">17</a>Które w nocy wiercą kości moje we mnie, skąd żyły moje nie mają odpoczynku.</span> <span class="verse"><a name="18">18</a>Dla wielkiej boleści zmieniła się szata moja, a jako kołnierz sukni mojej ściska mię.</span> <span class="verse"><a name="19">19</a>Wrzucił mię w błoto, a jestem podobien prochowi i popiołowi.</span> <span class="verse"><a name="20">20</a>Wołam do ciebie, a nie wysłuchujesz mię; stoję przed tobą, a nie patrzysz na mię.</span> <span class="verse"><a name="21">21</a>Odmieniłeś mi się w okrutnego, a mocą ręki twej sprzeciwiasz mi się.</span> <span class="verse"><a name="22">22</a>Podnosisz mię na wiatr, i wsadzasz mię nań, a zdrowemu rozsądkowi rozpłynąć się dopuszczasz.</span> <span class="verse"><a name="23">23</a>Wiemci, że mię na śmierć podasz, i do domu wszystkim żyjącym naznaczonego.</span> <span class="verse"><a name="24">24</a>Wszakże na grób nie ściągnie ręki swej, a gdy ich niszczyć będzie, wołać nie będą.</span> <span class="verse"><a name="25">25</a>Izalim nie płakał nad dniem utrapionego? izali się nie smuciła dusza moja nad ubogim?</span> <span class="verse"><a name="26">26</a>Gdym dobrego oczekiwał, oto przyszło złe; a gdym się spodziewał światłości, przyszła ciemność.</span> <span class="verse"><a name="27">27</a>Wnętrzności moje wezwrzały, a nie uspokoiły się, i ubieżały mię dni utrapienia.</span> <span class="verse"><a name="28">28</a>Chodzę szczerniawszy, ale nie od słońca; powstaję i wołam w zgromadzeniu.</span> <span class="verse"><a name="29">29</a>Stałem się bratem smoków, a towarzyszem strusiów młodych.</span> <span class="verse"><a name="30">30</a>Skóra moja poczerniała na mnie, i kości moje wypiekły się od upalenia.</span> <span class="verse"><a name="31">31</a>Obróciła się w lament harfa moja, a instrument mój w głos płaczących.</span> </p></div</div></div></body></html>