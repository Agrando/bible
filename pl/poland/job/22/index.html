<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 22</strong></div><p><span class="verse"><a name="1">1</a>A odpowiadając Elifas Temańczyk rzekł:</span> <span class="verse"><a name="2">2</a>Izali Bogu człowiek może być pożytecznym? raczej pożyteczny jest sam sobie, mądrze się sprawując.</span> <span class="verse"><a name="3">3</a>Izali się kocha Wszechmogący w tem, że się ty usprawiedliwiasz? albo co za zysk ma, gdy doskonałe pokazujesz drogi twoje?</span> <span class="verse"><a name="4">4</a>Aza cię będzie karał bojąc się ciebie? albo z tobą pójdzie do sądu?</span> <span class="verse"><a name="5">5</a>Azaż złość twoja nie jest wielka, i niemasz końca nieprawościom twoim?</span> <span class="verse"><a name="6">6</a>Albowiemeś pobierał zastaw od braci twoich bez przyczyny, a z szat odzierałeś nagich.</span> <span class="verse"><a name="7">7</a>Wodyś spracowanemu nie podał, a głodnemu odmówiłeś chleba.</span> <span class="verse"><a name="8">8</a>Ale człowiekowi możnemu dałeś ziemię, a ten, który był w powadze, mieszkał w niej.</span> <span class="verse"><a name="9">9</a>Wdowy puszczałeś próżne, a sierót ramiona potarłeś.</span> <span class="verse"><a name="10">10</a>A przetoż ogarnęły cię sidła, a trwoży cię strach nagły.</span> <span class="verse"><a name="11">11</a>Albo cię ogarnęły ciemności, iż nie widzisz? a wielkości wód okryły cię.</span> <span class="verse"><a name="12">12</a>Mówisz: Izali Bóg nie jest na wysokości niebios? Spojrzyj proszę na wierzch gwiazd, jako są wysokie.</span> <span class="verse"><a name="13">13</a>Przetoż mówisz: A cóż wie Bóg? izaż przez chmury sądzić będzie?</span> <span class="verse"><a name="14">14</a>Obłoki są skrytością jego, iż nie widzi, a po okręgu niebieskim przechadza się.</span> <span class="verse"><a name="15">15</a>Izaż ścieszki wieku przeszłego nie baczysz, którą deptali ludzie złośliwi?</span> <span class="verse"><a name="16">16</a>Którzy są wykorzenieni przed czasem, a powodzią zalały się grunty ich.</span> <span class="verse"><a name="17">17</a>Którzy mawiali Bogu: Odejdź od nas; cóżby im uczynił Wszechmogący?</span> <span class="verse"><a name="18">18</a>Gdyż on był napełnił dobrem domy ich; (ale rada niepobożnych daleka jest odemnie.)</span> <span class="verse"><a name="19">19</a>Co widząc sprawiedliwi, weselili się, a niewinny naśmiewał się z nich.</span> <span class="verse"><a name="20">20</a>Zwłaszcza, iż nie była wycięta majętność nasza, lecz ostatki ich ogień pożarł.</span> <span class="verse"><a name="21">21</a>Przyuczaj się, proszę, z nim przestawać, a uczyń sobie z nim pokój: boć się tak będzie szczęściło.</span> <span class="verse"><a name="22">22</a>Przyjmij, proszę, z ust jego zakon, a złóż wyroki jego w sercu twojem.</span> <span class="verse"><a name="23">23</a>Jeźli się nawrócisz do Wszechmocnego, zbudowany będziesz, a oddalisz nieprawość od przybytku twego:</span> <span class="verse"><a name="24">24</a>Tedy nakładziesz po ziemi wybornego złota; a złota z Ofir, jako kamienia z potoku.</span> <span class="verse"><a name="25">25</a>I będzie Wszechmocny wybornem złotem twojem, i srebrem, i siłą twoją.</span> <span class="verse"><a name="26">26</a>Tedy się w Wszechmocnym rozkochasz, a podniesiesz ku Bogu oblicze twoje.</span> <span class="verse"><a name="27">27</a>Będziesz mu się modlił, a wysłucha cię, i śluby twoje oddasz mu.</span> <span class="verse"><a name="28">28</a>Bo cokolwiek postanowisz, będzieć się darzyło, a na drogach twoich rozjaśni się światłość.</span> <span class="verse"><a name="29">29</a>Gdy inni zniżeni będą, ty rzeczesz: Jam jest wywyższon; bo tego, co jest uniżonych oczów, Bóg zbawia.</span> <span class="verse"><a name="30">30</a>Wybawi i tego, który nie jest niewinny, i wybawion będzie w czystości rąk twoich.</span> </p></div</div></div></body></html>