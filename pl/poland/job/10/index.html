<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 10</strong></div><p><span class="verse"><a name="1">1</a>Tęskni sobie dusza moja w żywocie moim; rozpuszczę przeciw sobie narzekanie moje, a będę mówił w gorzkości duszy mojej.</span> <span class="verse"><a name="2">2</a>Rzekę Bogu: Nie potępiajże mię; raczej mi oznajmij, czemu spór ze mną wiedziesz?</span> <span class="verse"><a name="3">3</a>Cóż masz za pożytek, że mię uciskasz? a iż odrzucasz sprawę rąk twoich? a radę niepobożnych oświecasz?</span> <span class="verse"><a name="4">4</a>Azaż ty masz oczy cielesne? Albo jako człowiek widzi, ty widzisz?</span> <span class="verse"><a name="5">5</a>Dni twoje, zaż są jako dni człowiecze? a lata twoje jako lata ludzkie?</span> <span class="verse"><a name="6">6</a>Iż się wywiadujesz nieprawości mojej, a o grzechu moim badasz się?</span> <span class="verse"><a name="7">7</a>Ty wiesz, żem niepobożnie nie poczynał; wszakże nie jest, ktoby mię miał wyrwać z rąk twoich.</span> <span class="verse"><a name="8">8</a>Ręce twoje wykształtowały mię, i uczyniły mię; a przecię mię zewsząd gubisz.</span> <span class="verse"><a name="9">9</a>Pomnij proszę, żeś mię jako glinę ulepił, a w proch mię zaś obrócisz.</span> <span class="verse"><a name="10">10</a>Izali jako mleko nie zlałeś mię, a jako ser nie utworzyłeś mię?</span> <span class="verse"><a name="11">11</a>Skórą i ciałem przyoblokłeś mię, a kościami i żyłami pospinałeś mię.</span> <span class="verse"><a name="12">12</a>Żywotem i miłosierdziem darowałeś mię, a opatrzność twoja strzegła ducha mego.</span> <span class="verse"><a name="13">13</a>A chociażeś to skrył w sercu twojem, wiem jednak, że to jest z woli twojej.</span> <span class="verse"><a name="14">14</a>Jeźli zgrzeszę, wnet tego postrzeżesz, a dla nieprawości mojej nie przepuścisz mi.</span> <span class="verse"><a name="15">15</a>Jeźlim bezbożny, biada mi! a choćbym też był sprawiedliwym, nie podniosę głowy mojej, będąc nasycony pohańbieniem, i widząc utrapienie moje,</span> <span class="verse"><a name="16">16</a>Którego przybywa; bo jako lew srogi gonisz mię, a coraz dziwniej się przeciwko mnie stawiasz.</span> <span class="verse"><a name="17">17</a>Odnawiasz świadków twoich przeciwko mnie, a rozmnażasz rozgniewanie twoje na mię; wojska jedne po drugich są przeciwko mnie.</span> <span class="verse"><a name="18">18</a>Przeczżeś mię z żywota wywiódł? Ach, bym był umarł, żeby mię było oko nie widziało!</span> <span class="verse"><a name="19">19</a>Obym był, jakoby mię nie było! oby mię było zaraz z żywota do grobu zaniesiono!</span> <span class="verse"><a name="20">20</a>Izaż nie trocha dni moich? Przetoż przestań, a zaniechaj mię, abym się troszeczkę posilił,</span> <span class="verse"><a name="21">21</a>Pierwej niż odejdę tam, skąd się nie wrócę, do ziemi ciemności, i do cienia śmierci;</span> <span class="verse"><a name="22">22</a>Do ziemi ciemnej, jako chmura, i do cienia śmierci, gdzie niemasz przemiany, jedno sama gęsta ciemność.</span> </p></div</div></div></body></html>