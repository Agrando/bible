<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 38</strong></div><p><span class="verse"><a name="1">1</a>Tedy odpowiedział Pan Ijobowi z wichru, i rzekł:</span> <span class="verse"><a name="2">2</a>Któż to jest, co zaciemnia radę Bożą mowami nieroztropnemi?</span> <span class="verse"><a name="3">3</a>Przepasz teraz jako mąż biodra swoje, a będę cię pytał, a ty mi daj sprawę.</span> <span class="verse"><a name="4">4</a>Gdzieżeś był, kiedym Ja zakładał grunty ziemi? Powiedz, jeźliże nasz rozum.</span> <span class="verse"><a name="5">5</a>Któż uczynił rozmierzenie jej? powiedz, jeżli wiesz; albo kto sznur nad nią rozciągnął?</span> <span class="verse"><a name="6">6</a>Na czem są podstawki jej ugruntowane? albo kto założył kamień jej węgielny?</span> <span class="verse"><a name="7">7</a>Gdy wespół śpiewały gwiazdy zaranne, a weselili się wszyscy synowie Boży.</span> <span class="verse"><a name="8">8</a>Któż zamknął drzwiami morze, gdy się wyrywało, jakoby z żywota wychodząc?</span> <span class="verse"><a name="9">9</a>Gdym położył obłok za szatę jego, a ciemność za pieluchy jego;</span> <span class="verse"><a name="10">10</a>Gdym postanowił o niem dekret mój, a przyprawiłem zaworę i drzwi do niego,</span> <span class="verse"><a name="11">11</a>I rzekłem: Aż dotąd wychodzić będziesz, a dalej nie postąpisz, a tu położysz nadęte wały twoje.</span> <span class="verse"><a name="12">12</a>Izażeś za dni twoich rozkazywał świtaniu, i ukazałeś zorzy miejsce jej?</span> <span class="verse"><a name="13">13</a>Aby ogarnęła kończyny ziemi, a iżby byli z niej wyrzuceni niepobożni.</span> <span class="verse"><a name="14">14</a>Aby się odmieniała jako glina, do której pieczęć przykładają, a oni aby się stali jako szatą nakryci.</span> <span class="verse"><a name="15">15</a>I aby była zawściągniona od niepobożnych światłość ich, a ramię wysokie było pokruszone.</span> <span class="verse"><a name="16">16</a>Izażeś przyszedł aż do źródeł morskich, a po dnie przepaści przechodziłeś się?</span> <span class="verse"><a name="17">17</a>Azaż odkryte są tobie bramy śmierci? bramy cienia śmierci widziałżeś?</span> <span class="verse"><a name="18">18</a>Izaliś rozumem twym doszedł szerokości ziemi? Powiedz mi, jeźli to wszystko wiesz?</span> <span class="verse"><a name="19">19</a>Gdzież jest ta droga do miejsca światłości? a ciemności gdzie mają miejsce swoje?</span> <span class="verse"><a name="20">20</a>Abyś ją ująwszy odprowadził do granicy jej, ponieważ zrozumiewasz ścieszki do domu jej.</span> <span class="verse"><a name="21">21</a>Wiedziałżeś na on czas, żeś się miał urodzić? i liczba dni twoich jak wielka być miała?</span> <span class="verse"><a name="22">22</a>Izaliś przyszedł do skarbów śniegów? aby skarby gradu widzałeśli?</span> <span class="verse"><a name="23">23</a>Które zatrzymywam na czas ucisku, na dzień bitwy i wojny.</span> <span class="verse"><a name="24">24</a>Którąż się drogą dzieli światłość, i gdzie się rozchodzi wiatr wschodni po ziemi?</span> <span class="verse"><a name="25">25</a>Któż rozdzielił stok powodziom? a drogę błyskawicy gromów?</span> <span class="verse"><a name="26">26</a>Aby szedł deszcz na ziemię, w której nikt nie mieszka, i na pustynię, gdzie niemasz człowieka;</span> <span class="verse"><a name="27">27</a>Aby nasycił miejsce puste i niepłodne, a wywiódł z niego zieloną trawę.</span> <span class="verse"><a name="28">28</a>Izali ma deszcz ojca? a krople rosy kto płodzi?</span> <span class="verse"><a name="29">29</a>Z czyjegoż żywota wychodzi mróz? a szron niebieski któż płodzi?</span> <span class="verse"><a name="30">30</a>Jakoż się kamieniem wody nakrywają, gdy wierzch przepaści zamarza.</span> <span class="verse"><a name="31">31</a>Możeszże związać jasne gwiazdy Bab? albo związek Oryjona rozerwać?</span> <span class="verse"><a name="32">32</a>Izali wywiedziesz gwiazdy południowe czasu swego, albo Wóz niebieski z gwiazdami jego powiedziesz?</span> <span class="verse"><a name="33">33</a>I znaszże porządek nieba? a możeszże rozrządzić panowanie jego na ziemi?</span> <span class="verse"><a name="34">34</a>Izali podniesiesz ku obłokowi głos twój, aby cię wielkość wód okryła?</span> <span class="verse"><a name="35">35</a>Izali możesz wypuścić błyskawice, aby przyszły, i rzekłyć: Otośmy?</span> <span class="verse"><a name="36">36</a>Któż złożył we wnętrznościach ludzkich mądrość, a kto dał rozumowi bystrość?</span> <span class="verse"><a name="37">37</a>Któż obrachował niebiosa mądrością swoją? a co się leje z nieba, któż uspokoi?</span> <span class="verse"><a name="38">38</a>Aby polany proch stężał, a bryły aby się społu zelgnęły?</span> <span class="verse"><a name="39">39</a>39.1  Izali lwowi łup łowisz, a lwiąt żywot napełniasz?</span> <span class="verse"><a name="40">40</a>39.2  Gdy się tulą w jaskiniach swoich, i czyhają w cieniu jam swoich?</span> <span class="verse"><a name="41">41</a>39.3  Któż gotuje krukowi pokarm jego, gdy dzieci jego do Boga wołają a tułają się, nie mając pokarmu?</span> </p></div</div></div></body></html>