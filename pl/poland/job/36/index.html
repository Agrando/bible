<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 36</strong></div><p><span class="verse"><a name="1">1</a>Do tego przydał Elihu, i rzekł:</span> <span class="verse"><a name="2">2</a>Poczekaj mię maluczko, a ukażęć; bo jeszcze mam, cobym za Bogiem mówił.</span> <span class="verse"><a name="3">3</a>Zacznę umiejętność moję z daleka, a Stworzycielowi memu przywłaszczę sprawiedliwość.</span> <span class="verse"><a name="4">4</a>Boć zaprawdę bez kłamstwa będą mowy moje, a mąż doskonały w umiejętności jest przed tobą.</span> <span class="verse"><a name="5">5</a>Oto Bóg mocny jest, a nie odrzuca nikogo; on jest mocny w sile serca.</span> <span class="verse"><a name="6">6</a>Nie żywi niepobożnego, a u sądu ubogim dopomaga.</span> <span class="verse"><a name="7">7</a>Nie odwraca od sprawiedliwego oczów swoich; ale z królmi na stolicy sadza ich na wieki, i bywają wywyższeni.</span> <span class="verse"><a name="8">8</a>A jeźliby byli okowani w pęta, albo uwikłani powrozami utrapienia:</span> <span class="verse"><a name="9">9</a>Tedy przez to im oznajmuje sprawy ich, i przestępstwa ich, że się zmocniły;</span> <span class="verse"><a name="10">10</a>I otwiera im ucho, aby przyjęli karanie, a mówi, aby się nawrócili od nieprawości.</span> <span class="verse"><a name="11">11</a>Jeźli będą posłuszni, a będą mu służyć, dokończą dni swoich w dobrem, a lat swych w rozkoszach.</span> <span class="verse"><a name="12">12</a>Ale jeźli nie usłuchają, od miecza zejdą, a pomrą bez umiejętności.</span> <span class="verse"><a name="13">13</a>Bo ludzie obłudnego serca obalają na się gniew, a nie wołają, kiedy ich wiąże.</span> <span class="verse"><a name="14">14</a>Umrze w młodości dusza ich, a żywot ich między nierządnikami.</span> <span class="verse"><a name="15">15</a>Wyrwie utrapionego z utrapienia jego, a otworzy w uciśnieniu ucho jego.</span> <span class="verse"><a name="16">16</a>Takby i ciebie wyrwał z miejsca ciasnego na przestronne, gdzie niemasz ucisku, a spokojny stół twój byłby pełen tłustości.</span> <span class="verse"><a name="17">17</a>Aleś ty sąd niepobożnego zasłużył, przetoż prawo i sąd będą cię trzymać.</span> <span class="verse"><a name="18">18</a>Zaisteć gniew Boży jest nad tobą; patrzże, aby cię nie poraził plagą wielką, tak, żeby cię nie wybawił żaden okup.</span> <span class="verse"><a name="19">19</a>Izali sobie będzie ważył bogactwa twoje? Zaiste ani złota, ani jakiejkolwiek siły, albo potęgi twojej.</span> <span class="verse"><a name="20">20</a>Nie kwapże się tedy ku nocy, w którą zstępują narody na miejsca swoje.</span> <span class="verse"><a name="21">21</a>Strzeż, abyś się nie oglądał na nieprawość, obierając ją sobie nad utrapienia.</span> <span class="verse"><a name="22">22</a>Oto Bóg jest najwyższy w mocy swojej, któż tak nauczyć może jako on?</span> <span class="verse"><a name="23">23</a>Któż mu wymierzył drogę jego? albo kto mu rzecze: Uczyniłeś nieprawość?</span> <span class="verse"><a name="24">24</a>Pamiętajże, abyś wysławiał sprawę jego, której się przypatrują ludzie.</span> <span class="verse"><a name="25">25</a>Wszyscy ludzie widzą ją, a człowiek przypatruje się jej z daleka.</span> <span class="verse"><a name="26">26</a>Oto Bóg jest wielki, a poznać go nie możemy, ani liczba lat jego dościgniona być może.</span> <span class="verse"><a name="27">27</a>Bo on wyciąga krople wód, które wylewają z obłoków jego deszcz,</span> <span class="verse"><a name="28">28</a>Który spuszczają obłoki, a spuszczają na wiele ludzi.</span> <span class="verse"><a name="29">29</a>(Nadto, któż zrozumie rozciągnienie obłoków, i grzmot namiotu jego.</span> <span class="verse"><a name="30">30</a>Jako rozciąga nad nim światłość swoję, a głębokości morskie okrywa?</span> <span class="verse"><a name="31">31</a>Bo przez te rzeczy sądzi narody, i daje pokarm w hojności.</span> <span class="verse"><a name="32">32</a>Obłokami nakrywa światłość, i rozkazuje jej ukrywać się za obłok następujący.)</span> <span class="verse"><a name="33">33</a>Daje o nim znać szum jego, także i bydło i para w górę wstępująca.</span> </p></div</div></div></body></html>