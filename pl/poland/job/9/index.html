<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 9</strong></div><p><span class="verse"><a name="1">1</a>I odpowiedział Ijob, a rzekł:</span> <span class="verse"><a name="2">2</a>Prawdziwieć wiem, że tak jest; bo jakożby miał być usprawiedliwiony człowiek przed Bogiem?</span> <span class="verse"><a name="3">3</a>Jeźliby się z nim chciał spierać, nie odpowie mu z tysiąca na jednę rzecz.</span> <span class="verse"><a name="4">4</a>Mądry jest sercem, i mocny siłą; któż użył pokoju, stawiwszy się mu upornie?</span> <span class="verse"><a name="5">5</a>On przenosi góry, a nie wiedzą ludzie, kto je podwraca w gniewie swym.</span> <span class="verse"><a name="6">6</a>On wzrusza ziemię z miejsca swego, a słupy jej trzęsą się.</span> <span class="verse"><a name="7">7</a>Gdy on zakaże słońcu, nie wschodzi; i gwiazdy pieczętuje.</span> <span class="verse"><a name="8">8</a>On sam rozpościera niebiosa, i depcze po wałach morskich.</span> <span class="verse"><a name="9">9</a>On sprawił wóz niebieski z gwiazd, Oryjona i Hyjady, i inne gwiazdy skryte na południe.</span> <span class="verse"><a name="10">10</a>On czyni rzeczy wielkie, a niewybadane i dziwne, którym niemasz liczby.</span> <span class="verse"><a name="11">11</a>Oto, idzieli mimo mię, nie widzę go; a przychodzili, nie baczę go.</span> <span class="verse"><a name="12">12</a>Oto gdy co porwie, któż go przymusi, aby przywrócił? Albo któż mu rzecze: Cóż czynisz?</span> <span class="verse"><a name="13">13</a>Gdyby Bóg nie odwrócił gniewu swego, upadliby przed nim pomocnicy hardzi.</span> <span class="verse"><a name="14">14</a>Jakoż mu ja tedy odpowiem? Jakie słowa obiorę przeciwko niemu?</span> <span class="verse"><a name="15">15</a>Któremu, chociażbym był sprawiedliwym, nie odpowiem; owszem się sędziemu memu upokorzę.</span> <span class="verse"><a name="16">16</a>Choćbym go wzywał, a onby mi się ozwał, przecię nie wierzę, aby przypuścił do uszów głos mój:</span> <span class="verse"><a name="17">17</a>Bo mię starł w wichrze, i rozmnożył rany moje bez przyczyny;</span> <span class="verse"><a name="18">18</a>Nie dopuszcza mi odetchnąć, owszem mię nasyca gorzkościami.</span> <span class="verse"><a name="19">19</a>Jeźli się udam do mocy, oto on najmocniejszy; a jeźli do sądu, któż mię z nim sprowadzi?</span> <span class="verse"><a name="20">20</a>Jeźlibym się usprawiedliwiał, usta moje potępią mię; jeźlibym się doskonałym czynił, tedy mię przewrotnym być pokaże.</span> <span class="verse"><a name="21">21</a>Chociażbym był doskonały, przecież ja tego do siebie znać nie będę; ale dam naganę żywotowi memu.</span> <span class="verse"><a name="22">22</a>Jedno jest, dla czegom to mówił: że tak doskonałego, jako i niezbożnego on niszczy;</span> <span class="verse"><a name="23">23</a>Jeźli biczem nagle zabija, z pokuszenia niewinnych naśmiewa się;</span> <span class="verse"><a name="24">24</a>Ziemia podana bywa w ręce niezbożnika, oblicze sędziów jej zakrywa. A jeźliż nie on, któż tedy inny jest, co to czyni?</span> <span class="verse"><a name="25">25</a>Ale dni moje prędsze były niż poseł; uciekły, a nie widziały nic dobrego.</span> <span class="verse"><a name="26">26</a>Przeminęły jako prędkie łodzie, jako orzeł lecący do żeru.</span> <span class="verse"><a name="27">27</a>Jeźli rzekę: Zapomnę narzekania mego, zaniecham gniewu swego, a posilę się:</span> <span class="verse"><a name="28">28</a>Tedy się lękam wszystkich boleści moich, widząc, że mię z nich nie wypuścisz.</span> <span class="verse"><a name="29">29</a>Jeźlim ja niezbożny, przeczże próżno pracuję?</span> <span class="verse"><a name="30">30</a>A choćbym się umywał wodami śnieżnemi, i oczyściłbym mydłem ręce moje:</span> <span class="verse"><a name="31">31</a>Wszakże w dole zanurzysz mię, i brzydzić się mną będą szaty moje.</span> <span class="verse"><a name="32">32</a>Albowiem on nie jest człowiekiem jako ja, abym mu śmiał odpowiedzieć, albo żebym z nim miał iść w prawo.</span> <span class="verse"><a name="33">33</a>Bo nie masz między nami rozjemcy, któryby mógł rozwieść sprawę naszę.</span> <span class="verse"><a name="34">34</a>Niech tylko zdejmie zemnie rózgę swoję, a strach jego niech mię nie straszy;</span> <span class="verse"><a name="35">35</a>Tedy będę mówił, a nie będę się go bał; bom ja nie jest taki sam u siebie.</span> </p></div</div></div></body></html>