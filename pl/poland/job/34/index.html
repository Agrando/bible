<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 34</strong></div><p><span class="verse"><a name="1">1</a>Nadto mówił Elihu, i rzekł:</span> <span class="verse"><a name="2">2</a>Słuchajcież, mądrzy! mów moich, a nauczeni posłuchajcie mię.</span> <span class="verse"><a name="3">3</a>Bo ucho słów doświadcza, jako podniebienie smakuje pokarmu.</span> <span class="verse"><a name="4">4</a>Obierzmy sobie sąd, a rozeznajmy między sobą, co jest dobrego.</span> <span class="verse"><a name="5">5</a>Ponieważ Ijob rzekł: Jestem sprawiedliwym, a Bóg odrzucił sprawę moję:</span> <span class="verse"><a name="6">6</a>I mamże kłamać, mając sprawiedliwą? Bolesny jest postrzał mój bez przewinienia.</span> <span class="verse"><a name="7">7</a>Któryż jest mąż taki, jako Ijob, coby pił pośmiewisko jako wodę?</span> <span class="verse"><a name="8">8</a>A coby chodził w towarzystwie czyniących nieprawość; i przestawałby z ludźmi niepobożnymi?</span> <span class="verse"><a name="9">9</a>Bo powiedział: Nie pomoże człowiekowi, choćby się podobał Bogu.</span> <span class="verse"><a name="10">10</a>Przetoż mię słuchajcie, mężowie rozumni! Niech będzie daleka niepobożność od Boga, i nieprawość od Wszechmocnego.</span> <span class="verse"><a name="11">11</a>Bo on według uczynku płaci człowiekowi, a według drogi jego każdemu nagradza.</span> <span class="verse"><a name="12">12</a>A zgoła Bóg przewrotnie nie czyni, a Wszechmocny nie podwraca sądu.</span> <span class="verse"><a name="13">13</a>Któż go przełożył nad ziemią? a kto wystawił cały okrąg świata?</span> <span class="verse"><a name="14">14</a>Jeźliby obrócił przeciwko niemu serce swoje, a ducha jego, i dech jego do siebie wziął:</span> <span class="verse"><a name="15">15</a>Zginęłoby wszelkie ciało społu, a człowiekby się do prochu nawrócił.</span> <span class="verse"><a name="16">16</a>Maszli tedy rozum, słuchaj tego, a przyjmuj w uszy swe głos mowy mojej.</span> <span class="verse"><a name="17">17</a>Azaż ten, który ma w nienawiści sąd, panować może? azaż tego, który jest wielce sprawiedliwy, niepobożnym uczynisz?</span> <span class="verse"><a name="18">18</a>Zaż potępisz tego, który może rzec królowi: O bezecny! a książętom: O niepobożny!</span> <span class="verse"><a name="19">19</a>Który nie ma względu na osoby książąt, i nie waży sobie więcej bogacza nad ubogiego; bo oni wszyscy są czynem rąk jego.</span> <span class="verse"><a name="20">20</a>Nagle umierają; a o północy wzruszony bywa naród, i przemija, a mocarz zniesiony bywa bez ręki ludzkiej.</span> <span class="verse"><a name="21">21</a>Oczy bowiem jego nad drogami człowieczemi, a on widzi wszystkie kroki jego.</span> <span class="verse"><a name="22">22</a>Niemasz ciemności, ani cienia śmierci, kędyby się skryli ci, którzy czynią nieprawość.</span> <span class="verse"><a name="23">23</a>Bo na nikogo nie wkłada więcej, tak, żeby miał wchodzić w sąd z Bogiem.</span> <span class="verse"><a name="24">24</a>Pociera bardzo wiele mocarzów, a inszych miasto nich wystawia.</span> <span class="verse"><a name="25">25</a>Przeto, iż zna sprawy ich, obraca im dzień w noc, aby byli potarci.</span> <span class="verse"><a name="26">26</a>Poraża ich jako niepobożnych na miejscu jawnem.</span> <span class="verse"><a name="27">27</a>Przeto, iż odstąpili od niego, a żadnych dróg jego zrozumieć nie chcieli:</span> <span class="verse"><a name="28">28</a>Aby przywiódł na nich wołanie znędzniałych, a pokazał, że wysłuchuje wołanie ubogich.</span> <span class="verse"><a name="29">29</a>Gdy on sprawi pokój, któż go wzruszy? także, gdy skryje oblicze, któż go ujrzy? A to czyni tak całemu narodowi, jako każdemu człowiekowi,</span> <span class="verse"><a name="30">30</a>Aby dalej nie panował człowiek obłudny na upadek ludzki.</span> <span class="verse"><a name="31">31</a>Zaprawdę miałbyś mówić do Boga: Przepuść; poniosę, a nie będę się wzbraniał.</span> <span class="verse"><a name="32">32</a>Nadto jeźlibym czego nie baczył, ty mię naucz; jeźlim nieprawość popełnił, nie uczynię tego więcej.</span> <span class="verse"><a name="33">33</a>Izali według zdania twego będziesz płacił, żeć się to nie podoba, a żeś ty owo obrał, a nie on? Ale wieszli co lepszego, powiedz.</span> <span class="verse"><a name="34">34</a>Mężowie rozumni toż rzeką ze mną, a człowiek mądry przypadnie na to,</span> <span class="verse"><a name="35">35</a>Że Ijob nie mówi mądrze, a słowa jego nie są roztropne.</span> <span class="verse"><a name="36">36</a>Boże, Ojcze mój! niech będzie Ijob doskonale doświadczony, przeto, iż nam odpowiada, jako ludziom złym.</span> <span class="verse"><a name="37">37</a>Bo przestępstwa przyczynia do grzechu swego; chlubi się między nami, i mówi bardzo wiele przeciwko Bogu.</span> </p></div</div></div></body></html>