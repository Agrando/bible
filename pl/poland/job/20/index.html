<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 20</strong></div><p><span class="verse"><a name="1">1</a>A odpowiadając Sofar Naamatczyk rzekł:</span> <span class="verse"><a name="2">2</a>Do tego mię myśli moje przywodzą, abym odpowiedział; przetożem się pospieszył.</span> <span class="verse"><a name="3">3</a>Słyszałem mnie hańbiącą naganę; ale duch wyrozumienia mego odpowie za mię.</span> <span class="verse"><a name="4">4</a>Izaż nie wiesz, że to jest od wieku, od tego czasu, jako postawił Bóg człowieka na ziemi?</span> <span class="verse"><a name="5">5</a>Iż chwała niepobożnych krótka jest, a wesele obłudnika na mgnienie oka?</span> <span class="verse"><a name="6">6</a>By też wstąpiła aż do nieba hardość jego, a obłoku się dotknęła głowa jego:</span> <span class="verse"><a name="7">7</a>A wszakże na wieki zginie jako gnój jego, a ci, którzy go widzieli, rzeką: Gdzież się podział?</span> <span class="verse"><a name="8">8</a>Uleci jako sen, a nie znajdą go; bo uciecze, jako widzenie nocne.</span> <span class="verse"><a name="9">9</a>Oko, które go widziało, nie ogląda go więcej, i nie ujrzy go więcej miejsce jego.</span> <span class="verse"><a name="10">10</a>Synowie jego będą się korzyć ubogim; bo ręce jego muszą wracać, co wydarł.</span> <span class="verse"><a name="11">11</a>Kości jego napełnione są grzechami młodości jego, a w prochu z nim leżeć będą.</span> <span class="verse"><a name="12">12</a>A choć złość słodnieje w ustach jego, i tai ją pod językiem swoim;</span> <span class="verse"><a name="13">13</a>Kocha się w niej, a nie opuszcza jej, zatrzymywając ją w pośrodku podniebienia swego:</span> <span class="verse"><a name="14">14</a>Wszakże pokarm jego we wnętrznościach jego odmieni się; żółcią padalcową stanie się w trzewach jego.</span> <span class="verse"><a name="15">15</a>Bogactwa, które pożarł, zwróci, a z brzucha jego wyżenie je Bóg.</span> <span class="verse"><a name="16">16</a>Głowę padalcową ssać będzie; zabije go język jaszczurczy.</span> <span class="verse"><a name="17">17</a>Nie ogląda źródeł rzek, strumieni mówię miodu i masła.</span> <span class="verse"><a name="18">18</a>Wróci pracę cudzą, a nie zażyje jej; i choć znowu nabędzie wielkich majętności, nie ucieszy się niemi.</span> <span class="verse"><a name="19">19</a>Bo ubogich dręczył i opuszczał, złupił dom, którego nie budował; przetoż nic spokojnego nie poczuje w żywocie swoim,</span> <span class="verse"><a name="20">20</a>Ani rzeczy swych wdzięcznych nie będzie mógł zatrzymać.</span> <span class="verse"><a name="21">21</a>Nic nie zostanie z pokarmów jego, ani się rozmnoży dobro jego.</span> <span class="verse"><a name="22">22</a>Choćby i nazbyt miał wszystkiego, ściśniony będzie; wszelka ręka trapiących oburzy się nań.</span> <span class="verse"><a name="23">23</a>Choć będzie miał czem napełnić brzuch swój, przecież nań Bóg puści popędliwość gniewu swego, którą jako deszcz spuści nań, i na pokarmy jego.</span> <span class="verse"><a name="24">24</a>Gdy uciekać będzie przed bronią żelazną, przebije go łuk hartowny.</span> <span class="verse"><a name="25">25</a>Wyjęta będzie strzała z sajdaku wypuszczona, a grot przeniknie żółć jego; a gdy uchodzić będzie, ogarną go strachy.</span> <span class="verse"><a name="26">26</a>Wszystkie nieszczęścia zasadziły się nań w tajemnych miejscach jego, a pożre go ogień nierozdymany: pozostały w przybytku jego utrapiony będzie.</span> <span class="verse"><a name="27">27</a>Odkryją niebiosa złość jego, a ziemia powstanie przeciwko niemu.</span> <span class="verse"><a name="28">28</a>Przeniesie się urodzaj domu jego; dobra jego rozpłyną się w dzień gniewu jego.</span> <span class="verse"><a name="29">29</a>Tenci jest dział człowieka niepobożnego od Boga, to dziedzictwo naznaczone mu od Boga.</span> </p></div</div></div></body></html>