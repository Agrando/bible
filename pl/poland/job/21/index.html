<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 21</strong></div><p><span class="verse"><a name="1">1</a>A odpowiadając Ijob rzekł:</span> <span class="verse"><a name="2">2</a>Słuchajcież z pilnością słów moich, a będzie mi to od was pociechą.</span> <span class="verse"><a name="3">3</a>Znoście mię, a ja będę mówił; a gdy domówię, naśmiewajcie się.</span> <span class="verse"><a name="4">4</a>Izaż do człowieka obracam narzekanie moje? a ponieważ mam o co, jakoż się niema trapić duch mój?</span> <span class="verse"><a name="5">5</a>Wejrzyjcież na mię, a zdumiewajcie się, a połóżcie rękę na usta wasze.</span> <span class="verse"><a name="6">6</a>Bo co sobie wspomnę, tedy się lękam, a strach zdejmuje ciało moje.</span> <span class="verse"><a name="7">7</a>Przeczże niepobożni żyją, starzeją się, i wzmagają się w bogactwa?</span> <span class="verse"><a name="8">8</a>Nasienie ich trwałe jest przed obliczem ich z nimi, a rodzina ich przed oczyma ich.</span> <span class="verse"><a name="9">9</a>Domy ich bezpieczne od strachu, a niemasz rózgi Bożej nad nimi.</span> <span class="verse"><a name="10">10</a>Byk ich przypuszczon bywa, a nie traci nasienia; krowa ich rodzi, a nie pomiata.</span> <span class="verse"><a name="11">11</a>Wypuszczają maluczkie dziatki swoje jako trzodę, a synowie ich wyskakują.</span> <span class="verse"><a name="12">12</a>Wykrzykają przy bębnie i przy harfie, a weselą się przy głosie muzyki.</span> <span class="verse"><a name="13">13</a>Trawią w dobrem dni swoje, a we mgnieniu oka do grobu zstępują.</span> <span class="verse"><a name="14">14</a>Którzy mawiają Bogu: Odejdź od nas; bo dróg twoich znać nie chcemy.</span> <span class="verse"><a name="15">15</a>Któż jest Wszechmocny, abyśmy mu służyli? a cóż nam to pomoże, choćbyśmy mu się modlili?</span> <span class="verse"><a name="16">16</a>Ale oto, dobra ich nie są w rękach ich; przetoż rada niepobożnych daleka jest odemnie.</span> <span class="verse"><a name="17">17</a>Częstoż pochodnia niepobożnych gaśnie? a zginienie ich przychodzi na nich? Oddziela im Bóg boleści w gniewie swoim.</span> <span class="verse"><a name="18">18</a>Stawają się jako plewa przed wiatrem, i jako perz, który wicher porywa.</span> <span class="verse"><a name="19">19</a>Bo Bóg chowa synom jego pomstę jego; nadgradza mu, aby to poczuł.</span> <span class="verse"><a name="20">20</a>Oglądają oczy jego nieszczęście swoje, a z popędliwości Wszechmocnego pić będzie.</span> <span class="verse"><a name="21">21</a>Co za staranie jego o domu jego po nim, gdyż liczba miesięcy jego umniejszona jest?</span> <span class="verse"><a name="22">22</a>Izali Boga kto nauczy umiejętności, gdyż on wysokich sądzi?</span> <span class="verse"><a name="23">23</a>Ten umiera w doskonałej sile swojej, gdy zewsząd bezpieczny i spokojny jest;</span> <span class="verse"><a name="24">24</a>Gdy piersi jego pełne są mleka, a szpik kości jego odwilża się,</span> <span class="verse"><a name="25">25</a>Inny zaś umiera w gorzkości ducha, który nie jadał z uciechą.</span> <span class="verse"><a name="26">26</a>Spólnie w prochu leżeć będą, a robaki ich okryją.</span> <span class="verse"><a name="27">27</a>Oto ja znam myśli wasze i zamysły, które przeciwko mnie złośliwie zmyślacie.</span> <span class="verse"><a name="28">28</a>Bo mówicie: Gdzież jest dom książęcy? gdzie namiot przybytków niepobożnych?</span> <span class="verse"><a name="29">29</a>Izaliście nie pytali podróżnych? a znaków ich izali znać nie chcecie?</span> <span class="verse"><a name="30">30</a>Że w dzień zatracenia zły zachowany bywa, w dzień, którego gniew przywiedziony bywa.</span> <span class="verse"><a name="31">31</a>Któż mu oznajmi w oczy drogę jego? a to, co czynił, kto mu odpłaci?</span> <span class="verse"><a name="32">32</a>Wszakże i on do grobów zaprowadzony będzie, a w kupie umarłych zawżdy zostanie.</span> <span class="verse"><a name="33">33</a>Słodnieją mu bryły grobowe, i ciągnie za sobą wszystkich ludzi; a tych, którzy go poprzedzili, niemasz liczby.</span> <span class="verse"><a name="34">34</a>Jakoż mię tedy próżno cieszycie, gdyż w odpowiedziach waszych zostaje kłamstwo?</span> </p></div</div></div></body></html>