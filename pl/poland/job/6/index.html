<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 6</strong></div><p><span class="verse"><a name="1">1</a>I odpowiedział Ijob, a rzekł:</span> <span class="verse"><a name="2">2</a>O gdyby pilnie zważono narzekanie moje, a biedę moję pospołu na wagę włożono,</span> <span class="verse"><a name="3">3</a>Tedyby była cięższą nad piasek morski; przetoż mi słów niestaje.</span> <span class="verse"><a name="4">4</a>Albowiem strzały Wszechmocnego tkwią we mnie, których jad wysuszył ducha mego, a strachy Boże walczą przeciwko mnie.</span> <span class="verse"><a name="5">5</a>Izali osieł dziki ryczy nad trawą? albo wół izali ryczy nad paszą swoją?</span> <span class="verse"><a name="6">6</a>Izali może być jedzona rzecz niesmaczna bez soli? albo jestli jaki smak w białku jajowym?</span> <span class="verse"><a name="7">7</a>Czego się przedtem nie chciała dotknąć dusza moja, to teraz jest boleścią ciała mego.</span> <span class="verse"><a name="8">8</a>Bodajże się spełniła prośba moja! Niechże mi Bóg da, czego oczekuję!</span> <span class="verse"><a name="9">9</a>Oby się Bogu podobało, żeby mię zniszczył, a żeby mię wyciął, rozpuściwszy rękę swoję!</span> <span class="verse"><a name="10">10</a>Bo mam jeszcze pociechę swoję, (chociaż pałam w boleści, a Bóg mi nie folguje) żem nie taił słów Świętego.</span> <span class="verse"><a name="11">11</a>Cóż jest za moc moja, abym potrwał? albo co za koniec mój, abym przedłużył żywota mego?</span> <span class="verse"><a name="12">12</a>Izali moc kamienna moc moja? albo ciało moje miedziane?</span> <span class="verse"><a name="13">13</a>Azaż obrony mojej niemasz przy mnie? azaż rozsądek oddalony odemnie?</span> <span class="verse"><a name="14">14</a>Przeciwko temu, którego litość słabieje ku bliźniemu swemu, i który bojaźń Wszechmogącego opuścił?</span> <span class="verse"><a name="15">15</a>Bracia moi omylili mię jako potok; pominęli jako gwałtowne potoki,</span> <span class="verse"><a name="16">16</a>Które bywają mętne od lodu, w których się śnieg ukrywa;</span> <span class="verse"><a name="17">17</a>Czasu którego topnieją, zaginą; a czasu gorącości niszczeją z miejsca swego.</span> <span class="verse"><a name="18">18</a>Udawają się tam i sam z dróg swoich; rozciekają się po miejscach bezwodnych, i giną.</span> <span class="verse"><a name="19">19</a>Podróżni ludzie z krainy Teman obaczyli je; a którzy szli do Seba, mieli w nich nadzieję.</span> <span class="verse"><a name="20">20</a>Ale się zawstydzili, iż w nich ufali; a gdy tam przyszli, oszukali się.</span> <span class="verse"><a name="21">21</a>Tak zaiste i wy, bywszy nie jesteście; widząc utrapienie moje, lękacie się.</span> <span class="verse"><a name="22">22</a>Izalim mówił: Przynieście mi co, a z majętności waszej dajcie mi dary?</span> <span class="verse"><a name="23">23</a>I wybawcie mię z rąk nieprzyjaciela, a z rąk okrutników odkupcie mię?</span> <span class="verse"><a name="24">24</a>Nauczcież mię, a ja umilknę; a w czemem zbłądził pokażcie mi.</span> <span class="verse"><a name="25">25</a>O jakoż są mocne słowa prawdziwe! Ale cóż sprawi obwinienie wasze?</span> <span class="verse"><a name="26">26</a>Izali słowa moje obwinić myślicie, a przewiewać mowy utrapionego?</span> <span class="verse"><a name="27">27</a>I na sierotę targacie się, i kopiecie doły pod przyjacielem swoim.</span> <span class="verse"><a name="28">28</a>Przetoż przypatrzcie mi się teraz, a obaczycie, jeźli kłamię przed obliczem waszem.</span> <span class="verse"><a name="29">29</a>Obaczcie się, proszę, a niech nie będzie w was nieprawość; obaczcie się, a poznacie, że jest sprawiedliwość moja przy mnie.</span> <span class="verse"><a name="30">30</a>A iż nie masz w języku mym nieprawości: i nie mamże znać utrapienia mego?</span> </p></div</div></div></body></html>