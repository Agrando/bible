<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 13</strong></div><p><span class="verse"><a name="1">1</a>Oto te wszystkie rzeczy widziało oko moje, słyszało ucho moje, i zrozumiało.</span> <span class="verse"><a name="2">2</a>Jako wy to wiecie, tak ja też wiem, i nie jestem podlejszym niźli wy.</span> <span class="verse"><a name="3">3</a>Wszakże radbym z Wszechmocnym mówił, i radbym się z Bogiem rozpierał.</span> <span class="verse"><a name="4">4</a>Boście wy sprawcy kłamstwa: wszyscyście wy lekarze nikczemni.</span> <span class="verse"><a name="5">5</a>Byście wy raczej milczeli, a poczytanoby wam to za mądrość.</span> <span class="verse"><a name="6">6</a>Słuchajcież teraz odporu mego, a dowody ust moich obaczcie.</span> <span class="verse"><a name="7">7</a>Izali broniąc Boga mówić będziecie nieprawość? albo za nim mówić będziecie fałsz?</span> <span class="verse"><a name="8">8</a>Czy się na osobę jego oglądać będziecie? Czy się o Boga będziecie spierać?</span> <span class="verse"><a name="9">9</a>Zaż to dobrze będzie, gdy on was będzie próbował? Zaż, jako człowiek oszukany bywa, tak wy go oszukacie?</span> <span class="verse"><a name="10">10</a>Zaiste karać was będzie, jeźlibyście skrycie twarz jego przyjmowali.</span> <span class="verse"><a name="11">11</a>Izali zacność jego nie ustraszy was? a strach jego nie przypadnie na was?</span> <span class="verse"><a name="12">12</a>Pamiątki wasze podobne są popiołowi, a wyniosłość wasza kupie błota.</span> <span class="verse"><a name="13">13</a>Milczcież, zaniechajcie mię, a ja mówić będę; a niech przyjdzie na mię, co chce.</span> <span class="verse"><a name="14">14</a>Czemuż mam szarpać ciało moje zębami mojemi, i duszę moję kłaść w ręce swe?</span> <span class="verse"><a name="15">15</a>Oto, choćby mię i zabił, przecię w nim będę ufał; wszakże dróg moich przed obliczem jego będę bronił.</span> <span class="verse"><a name="16">16</a>Onci sam będzie zbawieniem mojem, ale przed oblicze jego obłudnik nie przyjdzie;</span> <span class="verse"><a name="17">17</a>Słuchajcież z pilnością mowy mojej, a powieść moja niech przyjdzie w uszy wasze.</span> <span class="verse"><a name="18">18</a>Oto się teraz gotuję do prawa, i wiem, że usprawiedliwiony będę.</span> <span class="verse"><a name="19">19</a>Któż się będzie spierał ze mną, tak abym umilknął i umarł?</span> <span class="verse"><a name="20">20</a>Tylko dwóch rzeczy, o Boże! nie czyń ze mną, przed oblicznością twoją nie skryję się.</span> <span class="verse"><a name="21">21</a>Rękę twoję odemnie oddal, a strach twój niech mną nie trwoży.</span> <span class="verse"><a name="22">22</a>Potem zawołaj mię, a ja tobie odpowiem; albo ja niech mówię, a ty mnie odpowiedz.</span> <span class="verse"><a name="23">23</a>Wieleż jest nieprawości i grzechów moich? przestępstwo moje, grzech mój pokaż mi.</span> <span class="verse"><a name="24">24</a>Przeczże oblicze twoje zakrywasz, a poczytasz mię sobie za nieprzyjaciela?</span> <span class="verse"><a name="25">25</a>Izali skruszysz liść chwiejący się? a źdźbło suche gonić będziesz?</span> <span class="verse"><a name="26">26</a>Albowiem piszesz przeciwko mnie gorzkości, a przywłaszczasz mi nieprawość młodości mojej;</span> <span class="verse"><a name="27">27</a>I włożyłeś w pęta nogi moje, a podstrzegasz wszystkich ścieżek moich, i na ślad nóg moich następujesz.</span> <span class="verse"><a name="28">28</a>Choć jako spróchniałe drzewo niszczeję; a jako szata, którą mól psuje.</span> </p></div</div></div></body></html>