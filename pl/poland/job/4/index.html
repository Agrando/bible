<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 4</strong></div><p><span class="verse"><a name="1">1</a>Tedy odpowiedział Elifas Temańczyk, i rzekł:</span> <span class="verse"><a name="2">2</a>Jeźli będziemy mówili z tobą, nie będzie ci to przykro? Ale któż się może od mówienia zatrzymać?</span> <span class="verse"><a name="3">3</a>Otoś ich wiele uczył, i ręceś mdłe potwierdzał.</span> <span class="verse"><a name="4">4</a>Upadającego wspierały mowy twoje, a kolana zemdlone posilałeś.</span> <span class="verse"><a name="5">5</a>A teraz, gdy to na cię przyszło, niecierpliwie znosisz, a iż cię dotknęło, trwożysz sobą.</span> <span class="verse"><a name="6">6</a>Azaż pobożność twoja nie była ufnością twoją, a uprzejmość spraw twoich oczekiwaniem twojem?</span> <span class="verse"><a name="7">7</a>Wspomnij proszę, kto kiedy niewinny zginął? albo gdzieby ludzie szczerzy zniszczeli?</span> <span class="verse"><a name="8">8</a>Jakom widał, że ci, którzy orali złość, i rozsiewali przewrotność, toż też zasię żęli.</span> <span class="verse"><a name="9">9</a>Bo tchnieniem Bożem giną, a od ducha gniewu jego niszczeją.</span> <span class="verse"><a name="10">10</a>Ryk lwi, i głos lwicy, i zęby lwiąt wytrącają.</span> <span class="verse"><a name="11">11</a>Lew ginie, iż nie ma łupu, i szczenięta lwie rozproszone bywają.</span> <span class="verse"><a name="12">12</a>Nadto doszło mię słowo potajemnie, i pojęło ucho moje cokolwiek z niego.</span> <span class="verse"><a name="13">13</a>W rozmyślaniu widzenia nocnego, gdy przypada twardy sen na ludzi,</span> <span class="verse"><a name="14">14</a>Zdjął mię strach i lękanie, które wszystkie kości moje przestraszyło.</span> <span class="verse"><a name="15">15</a>A duch szedł przed twarzą moją, tak, iż włosy wstały na ciele mojem.</span> <span class="verse"><a name="16">16</a>Stanął, a nie znałem twarzy jego, kształt tylko jakiś był przed oczyma memi; uciszyłem się, i słyszałem głos mówiący:</span> <span class="verse"><a name="17">17</a>Izali człowiek może być sprawiedliwszy niżeli Bóg; albo mąż czystszy niż Stworzyciel jego?</span> <span class="verse"><a name="18">18</a>Oto w sługach jego niemasz doskonałości, a w Aniołach swoich znalazł niedostatek;</span> <span class="verse"><a name="19">19</a>Daleko więcej w tych, co mieszkają w domach glinianych, których grunt jest na prochu, i starci bywają snadniej niżeli mól.</span> <span class="verse"><a name="20">20</a>Od poranku aż do wieczora bywają starci; a iż tego nie uważają, na wieki zginą.</span> <span class="verse"><a name="21">21</a>Azaż zacność ich nie pomija z nimi? umierają, ale nie w mądrości.</span> </p></div</div></div></body></html>