<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 12</strong></div><p><span class="verse"><a name="1">1</a>Zatem odpowiedział Ijob i, rzekł:</span> <span class="verse"><a name="2">2</a>Wieraście wy sami ludźmi? i z wamiż umrze mądrość?</span> <span class="verse"><a name="3">3</a>Teżci ja mam serce jako i wy, anim jest podlejszym niżeli wy; a któż i tego nie wie, co i wy?</span> <span class="verse"><a name="4">4</a>Pośmiewiskiem jestem przyjacielowi memu, który gdy woła do Boga, ozywa mu się; naśmiewiskiem jest sprawiedliwy i doskonały.</span> <span class="verse"><a name="5">5</a>Ten, co jest upadku bliski, jest pochodnią wzgardzoną człowiekowi, według myśli pokoju zażywającemu.</span> <span class="verse"><a name="6">6</a>Spokojne i bezpieczne są namioty zbójców tych, którzy draźnią Boga, którym Bóg daje w ręce dobre rzeczy.</span> <span class="verse"><a name="7">7</a>A nawet pytaj się proszę bydląt, a one cię nauczą; i ptastwa niebieskiego, a oznajmi tobie.</span> <span class="verse"><a name="8">8</a>Albo się rozmów z ziemią, a ona cię nauczy, i rozpowiedząć ryby morskie.</span> <span class="verse"><a name="9">9</a>Któż nie wie z tych wszystkich rzeczy, że to ręka Pańska sprawiła?</span> <span class="verse"><a name="10">10</a>W którego ręku jest dusza wszelkiej rzeczy żywej, i duch wszelkiego ciała ludzkiego.</span> <span class="verse"><a name="11">11</a>Azaż nie ucho mowy doświadcza, jako usta pokarmu smakują?</span> <span class="verse"><a name="12">12</a>W ludziach starych jest mądrość, a w długich dniach roztropność.</span> <span class="verse"><a name="13">13</a>Dopieroż u Pana jest mądrość, i siła, i rada, i umiejętność.</span> <span class="verse"><a name="14">14</a>Oto on burzy, a nikt nie zbuduje; zamknie człowieka, a nikt mu nie otworzy.</span> <span class="verse"><a name="15">15</a>On gdy zatrzyma wody, wyschną; a gdy je wypuści, podwracają ziemię.</span> <span class="verse"><a name="16">16</a>U niego jest moc i mądrość. Jego jest błądzący, i w błąd zawodzący.</span> <span class="verse"><a name="17">17</a>On obiera radców z mądrości, a sędziów przywodzi do głupstwa.</span> <span class="verse"><a name="18">18</a>On pas królów rozwiązuje, i znowu przepasuje pasem biodra ich.</span> <span class="verse"><a name="19">19</a>Podaje książęta na łup, a mocarze podwraca.</span> <span class="verse"><a name="20">20</a>Odejmuje usta krasomówcom, a rozsądek starym odbiera.</span> <span class="verse"><a name="21">21</a>Wylewa wzgardę na książęta, a mdli siły mocarzów.</span> <span class="verse"><a name="22">22</a>On odkrywa głębokie rzeczy z ciemności, a wywodzi na jaśnię cień śmierci.</span> <span class="verse"><a name="23">23</a>Rozmnaża narody, i wytraca je; rozszerza lud, i umniejsza go.</span> <span class="verse"><a name="24">24</a>On odejmuje serca przełożonym ludu ziemi, a czyni, że błądzą po pustyni bezdrożnej;</span> <span class="verse"><a name="25">25</a>Że macają w ciemnościach, gdzie nie masz światłości, a sprawuje, że błądzą jako pijani.</span> </p></div</div></div></body></html>