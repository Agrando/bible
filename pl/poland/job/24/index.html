<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/job">Job</a> &gt <strong>Chapter 24</strong></div><p><span class="verse"><a name="1">1</a>Czemuż od Wszechmocnego nie są zakryte czasy? a którzy go znają, nie widzą dni jego?</span> <span class="verse"><a name="2">2</a>Niezbożni granice przenoszą, trzody zabierają i pasą.</span> <span class="verse"><a name="3">3</a>Osła sierotek zajmują, a wołu od wdowy w zastawie biorą.</span> <span class="verse"><a name="4">4</a>Spychają ubogich z drogi; spólnie się muszą nędzni kryć na ziemi.</span> <span class="verse"><a name="5">5</a>Oto jako leśne osły w puszczach wychodzą na robotę swoję, wstawając rano na łupiestwo; pustynia jest chlebem ich, i dzieci ich.</span> <span class="verse"><a name="6">6</a>Na polu ubogiego pożynają zboże, a niepobożni z winnic zbierają.</span> <span class="verse"><a name="7">7</a>Nagich nocować przymuszają bez odzienia, którzy się nie mają czem nakryć na zimnie.</span> <span class="verse"><a name="8">8</a>Powodzią gór zmaczani bywają, nie mając mieszkania przytulają się do skały.</span> <span class="verse"><a name="9">9</a>Porywają sierotkę od piersi, a od ubogiego biorą zastaw.</span> <span class="verse"><a name="10">10</a>Nagiemu dopuszczają chodzić bez odzienia, a o głodzie chowają tych, którzy ich snopy noszą.</span> <span class="verse"><a name="11">11</a>A ci, którzy między murami ich wyciskają oliwę i prasy tłoczą, pragną.</span> <span class="verse"><a name="12">12</a>Ludzie w mieście wzdychają, a dusze zabitych wołają, a Bóg temu wstrętu nie czyni.</span> <span class="verse"><a name="13">13</a>Cić to są, którzy się sprzeciwiają światłości, a nie znają dróg jej, ani stanęli na ścieszkach jej.</span> <span class="verse"><a name="14">14</a>Raniuczko wstaje mężobójca, zabija ubogiego i niedostatecznego, a w nocy jest jako złodziej.</span> <span class="verse"><a name="15">15</a>Oko cudzołożnika pilnuje zmierzku, mówiąc: Nie ujrzy mię nikt; i zakrywa oblicze swe.</span> <span class="verse"><a name="16">16</a>Podkopywają w ciemności domy, które sobie naznaczyli, i nienawidzą światła.</span> <span class="verse"><a name="17">17</a>Ale zaranek jest im jako cień śmierci; jeźli ich kto pozna, przypada na nich strach cienia śmierci.</span> <span class="verse"><a name="18">18</a>Lekkimi są na wodach; przeklęty dział ich na ziemi; nie patrzą na drogę wolną.</span> <span class="verse"><a name="19">19</a>Jako susza i gorącość trawią wody śnieżne, tak grób grzeszników.</span> <span class="verse"><a name="20">20</a>Zapomina go żywot matki jego, a robak słodkość z niego czuje; niemasz więcej pamiątki jego, a nieprawość połamana jest jako drzewo.</span> <span class="verse"><a name="21">21</a>Roztrąca niepłodną, która nierodziła, a wdowie nie czyni dobrze.</span> <span class="verse"><a name="22">22</a>Pociąga też mocarzy możnością swoją: a gdy na nich powstał, zwątpili o żywocie swoim.</span> <span class="verse"><a name="23">23</a>Daje mu Bóg, na czemby bezpiecznie spolegać mógł: wszakże oczy jego patrzą na drogi ich.</span> <span class="verse"><a name="24">24</a>Na chwilę wywyższeni są, alić ich niemasz; zniżeni i ściśnieni będą jako inni wszyscy, a jako wierzch kłosa ścięci będą.</span> <span class="verse"><a name="25">25</a>A jeźli nie tak jest, gdzież jest ten, coby mi zadał kłamstwo, a coby obrócił wniwecz słowa moje?</span> </p></div</div></div></body></html>