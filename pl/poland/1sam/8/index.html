<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>I stało się, gdy się zstarzał Samuel, że postanowił syny swe sędziami nad Izraelem.</span> <span class="verse"><a name="2">2</a>A było imię syna jego pierworodnego Joel, a imię drugiego syna jego Abija; ci byli sędziami w Beerseba.</span> <span class="verse"><a name="3">3</a>Ale nie chodzili synowie jego drogami jego; lecz udali się za łakomstwem, i brali dary, a wywracali sąd.</span> <span class="verse"><a name="4">4</a>Przetoż zebrali się wszyscy starsi Izraelscy, i przyszli do Samuela do Ramaty,</span> <span class="verse"><a name="5">5</a>I rzekli mu: Otoś się ty zstarzał, a synowie twoi nie chodzą drogami twojemi; przetoż postanów nam króla, aby nas sądził, jako je wszystkie narody mają.</span> <span class="verse"><a name="6">6</a>Ale się nie podobała ta rzecz Samuelowi, że mówili: Daj nam króla, aby nas sądził; przetoż modlił się Samuel Panu.</span> <span class="verse"><a name="7">7</a>Tedy rzekł Pan do Samuela: Usłuchaj głosu ludu tego we wszystkiem, coć powiedzą; albowiem nie tobą wzgardzili, ale mną wzgardzili, iżbym nie królował nad nimi.</span> <span class="verse"><a name="8">8</a>A według wszystkich spraw, które czynili od onego dnia, któregom je wywiódł z Egiptu, aż do dnia tego, gdy mię opuścili i służyli bogom obcym, tak też czynią i tobie.</span> <span class="verse"><a name="9">9</a>Przetoż teraz usłuchaj głosu ich, a wszakże oświadcz się jako najpilniej przed nimi, i oznajmij im prawo króla, który nad nimi ma królować.</span> <span class="verse"><a name="10">10</a>A tak Samuel odniósł wszystkie słowa Pańskie do ludu, który go prosił o króla,</span> <span class="verse"><a name="11">11</a>I mówił: Toć będzie prawo króla, który królować ma nad wami: Syny wasze brać będzie a osadzi nimi wozy swoje, i poczyni je jezdnymi, a będą biegać przed wozem jego;</span> <span class="verse"><a name="12">12</a>Poczyni też sobie z nich pułkowniki nad tysiącami, i rotmistrze nad pięćdziesięcioma; poczyni z nich oracze ról swoich, i żeńce żniwa swego, i te, którzyby robili rynsztunki wojenne, i potrzeby do wozów jego.</span> <span class="verse"><a name="13">13</a>Córki też wasze pobierze, by gotowały rzeczy wonne, i były kucharkami i piekarkami.</span> <span class="verse"><a name="14">14</a>Pola też wasze, i winnice wasze, i oliwnice wasze co najlepsze pobierze, a rozda sługom swoim.</span> <span class="verse"><a name="15">15</a>Przytem z zasiewków waszych, i z winnic waszych będzie brał dziesięciny, i rozda je komornikom swoim, i sługom swoim.</span> <span class="verse"><a name="16">16</a>Także sługi wasze, i dziewki wasze, i młodzieńce wasze co najgrzeczniejsze będzie brał, i osły wasze pobierze, i obróci do roboty swojej.</span> <span class="verse"><a name="17">17</a>Z bydła waszego dziesięcinę będzie brał, a wy będziecie niewolnikami jego.</span> <span class="verse"><a name="18">18</a>I będziecie wołać dnia onego dla króla waszego, którego sobie obierzecie, a nie wysłucha was Pan dnia onego.</span> <span class="verse"><a name="19">19</a>Ale nie chciał lud usłuchać głosu Samuelowego; owszem mówili: Nic z tego; ale król niech będzie nad nami,</span> <span class="verse"><a name="20">20</a>Abyśmy byli i my, jako i wszystkie narody; będzie nas sądził król nasz, a wychodząc przed nami, będzie odprawował wojny nasze.</span> <span class="verse"><a name="21">21</a>A wysłuchwaszy Samuel wszystkich słów ludu, odniósł je do uszu Pańskich.</span> <span class="verse"><a name="22">22</a>I rzekł Pan do Samuela: Usłuchaj głosu ich, a postanów nad nimi króla. Przetoż rzekł Samuel do mężów Izraelskich: Idźcie każdy do miasta swego.</span> </p></div</div></div></body></html>