<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>O jako piękne są nogi twoje w trzewikach, o córko książęca! Opasania biódr twoich są jako zawieszenia, ręką dobrego rzemieślnika urobione.</span> <span class="verse"><a name="2">2</a>Pępek twój jako czasza okrągła, która nie jest bez napoju; brzuch twój jest jako bróg pszenicy osadzony lilijami.</span> <span class="verse"><a name="3">3</a>Obie piersi twoje są jako dwoje bliźniąt młodych sarniąt.</span> <span class="verse"><a name="4">4</a>Szyja twoja jako wieża z kości słoniowych; oczy twoje jako sadzawki w Hesebon podle bramy Batrabim; nos twój jako wieża na Libanie, która patrzy ku Damaszkowi.</span> <span class="verse"><a name="5">5</a>Głowa twoja na tobie jako Karmel, a włosy głowy twojej jako szarłat.Król widząc cię byłby jako przywiązany na gankach swoich.</span> <span class="verse"><a name="6">6</a>O jakożeś piękna, i jako wdzięczna, o miłości przerozkoszna!</span> <span class="verse"><a name="7">7</a>Ten twój wzrost podobny jest palmie, a piersi twoje gronom.</span> <span class="verse"><a name="8">8</a>Rzekłem: Wstąpię na palmę, dosięgnę wierzchów jej. Niechajże mi tedy będą piersi twoje jako grona winne, a wonność nozdrzy twoich jako jabłek wonnych;</span> <span class="verse"><a name="9">9</a>A usta twoje jako wino wyborne, które na prost bardzo mile płynie i sprawóje, że mówią wargi śpiących.</span> <span class="verse"><a name="10">10</a>Jam jest miłego mego, a do mnie jest rządza jego.</span> <span class="verse"><a name="11">11</a>Przyjdź, miły mój; wyjdziemy na pole, a przenocujemy we wsiach.</span> <span class="verse"><a name="12">12</a>Rano wstaniemy do winnic; oglądamy, jeźli kwitnie winna macica, jeźli się zawiązują gronka, kwitnąli jabłka granatowe; tam ci oświadczę miłości moje.</span> <span class="verse"><a name="13">13</a>Polne jabłuszka wydały wonność swoję, a przede drzwiami naszemi są wszystkie owoce wdzięczne, nowe i stare, którem tobie, miły mój! zachowała.</span> </p></div</div></div></body></html>