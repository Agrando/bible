<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>Na ostatek, bracia! módlcie się za nas, aby się słowo Pańskie szerzyło i rozsławiało, jako i u was;</span> <span class="verse"><a name="2">2</a>I abyśmy byli wyrwani od niezbędnych i złych ludzi; albowiem nie wszystkich jest wiara.</span> <span class="verse"><a name="3">3</a>Aleć wierny jest Pan, który was utwierdzi i strzec będzie od złego.</span> <span class="verse"><a name="4">4</a>A ufamy w Panu o was, iż to, co wam rozkazujemy, i czynicie i czynić będziecie.</span> <span class="verse"><a name="5">5</a>A Pan niech sprawuje serca wasze ku miłości Bożej i ku cierpliwemu oczekiwaniu Chrystusa.</span> <span class="verse"><a name="6">6</a>A rozkazujemy wam, bracia! w imieniu Pana naszego, Jezusa Chrystusa, abyście się odłączyli od każdego brata nieporządnie chodzącego, a nie według podanej nauki, którą wziął od nas.</span> <span class="verse"><a name="7">7</a>Albowiem sami wiecie, jako nas potrzeba naśladować, ponieważeśmy nie żyli między wami nieporządnie;</span> <span class="verse"><a name="8">8</a>Aniśmy darmo chleba jedli u kogo, ale z pracą i z kłopotem we dnie i w nocy robiąc, abyśmy nikomu z was ciężkimi nie byli;</span> <span class="verse"><a name="9">9</a>Nie iżbyśmy tej mocy nie mieli, ale żebyśmy wam sami siebie za przykład podali, abyście nas naśladowali.</span> <span class="verse"><a name="10">10</a>Albowiem gdyśmy byli u was, tośmy wam rozkazali, że jeźli kto nie chce robić, niechajże też nie je.</span> <span class="verse"><a name="11">11</a>Bo słyszymy, iż niektórzy między wami nieporządnie chodzą, nic nie robiąc, ale się niepotrzebnemi rzeczami bawiąc.</span> <span class="verse"><a name="12">12</a>Przetoż takowym rozkazujemy i napominamy ich przez Pana naszego, Jezusa Chrystusa, aby w pokoju robiąc, swój własny chleb jedli.</span> <span class="verse"><a name="13">13</a>A wy, bracia! nie słabiejcie, dobrze czyniąc.</span> <span class="verse"><a name="14">14</a>A jeźli kto jest nieposłuszny słowu naszemu przez list pisanemu, tego naznaczcie, a nie mieszajcie się z nim, aby się zawstydził;</span> <span class="verse"><a name="15">15</a>Wszakże nie miejcie go za nieprzyjaciela, ale napominajcie jako brata.</span> <span class="verse"><a name="16">16</a>A sam Pan pokoju niech wam da pokój zawsze i wszelkim sposobem. Pan niech będzie z wami wszystkimi.</span> <span class="verse"><a name="17">17</a>Pozdrowienie ręką moją Pawłową, co jest znakiem w każdym liście; tak piszę.</span> <span class="verse"><a name="18">18</a>Łaska Pana naszego, Jezusa Chrystusa, niech będzie z wami wszystkimi. Amen.</span> </p></div</div></div></body></html>