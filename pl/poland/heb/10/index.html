<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Albowiem zakon mając cień przyszłych dóbr, a nie sam obraz rzeczy, jednakiemiż ofiarami, które na każdy rok ustawicznie ofiarują, nigdy nie może tych, którzy do nich przystępują, doskonałymi uczynić.</span> <span class="verse"><a name="2">2</a>Bo inaczej przestano by ich było ofiarować, przeto żeby już nie mieli żadnego sumienia o grzechy ci, którzy ofiarują, będąc raz oczyszczeni.</span> <span class="verse"><a name="3">3</a>Ale przy tych ofiarach dzieje się przypomnienie grzechów na każdy rok.</span> <span class="verse"><a name="4">4</a>Albowiem nie można rzec, aby krew wołów i kozłów miała gładzić grzechy.</span> <span class="verse"><a name="5">5</a>Przetoż wchodząc na świat, mówi: Ofiary i obiaty nie chciałeś, aleś mi ciało sposobił.</span> <span class="verse"><a name="6">6</a>Całopalenia i ofiary za grzech nie upodobałyć się.</span> <span class="verse"><a name="7">7</a>Tedym rzekł: Oto idę (na początku księgi napisano o mnie), abym czynił, o Boże! wolę twoję;</span> <span class="verse"><a name="8">8</a>Powiedziawszy wyżej: Żeś ofiary i obiaty, i całopalenia za grzech nie chciał, ani sobie upodobał, (które według zakonu bywają ofiarowane).</span> <span class="verse"><a name="9">9</a>Tedy rzekł: Oto idę, abym czynił, o Boże wolę twoję; znosi pierwsze, aby wtóre postanowił.</span> <span class="verse"><a name="10">10</a>Przez którą wolę jesteśmy poświęceni przez ofiarę ciała Jezusa Chrystusa raz uczynioną.</span> <span class="verse"><a name="11">11</a>A wszelkić kapłan stoi na każdy dzień, służbę Bożą odprawując, a jednakież ofiary częstokroć ofiarując, które nigdy grzechów zgładzić nie mogą.</span> <span class="verse"><a name="12">12</a>Lecz ten jednę ofiarę ofiarowawszy za grzechy, na wieki siedzi na prawicy Bożej,</span> <span class="verse"><a name="13">13</a>Na koniec oczekując, ażby położeni byli nieprzyjaciele jego podnóżkiem nóg jego.</span> <span class="verse"><a name="14">14</a>Albowiem jedną ofiarą doskonałymi uczynił na wieki tych, którzy bywają poświęceni.</span> <span class="verse"><a name="15">15</a>A świadczy nam to i sam Duch Święty; albowiem powiedziawszy pierwej:</span> <span class="verse"><a name="16">16</a>Toć jest przymierze, które postanowię z nimi po onych dniach, mówi Pan: Dam prawa moje do serca ich, a na myślach ich napiszę je.</span> <span class="verse"><a name="17">17</a>A grzechów ich i nieprawości ich nie wspomnę więcej:</span> <span class="verse"><a name="18">18</a>A gdzieć jest odpuszczenie ich, jużci więcej ofiary nie potrzeba za grzech.</span> <span class="verse"><a name="19">19</a>Mając tedy, bracia! wolność, wnijść do świątnicy przez krew Jezusową,</span> <span class="verse"><a name="20">20</a>(Drogą nową i żywą, którą nam poświęcił przez zasłonę, to jest przez ciało swoje.)</span> <span class="verse"><a name="21">21</a>I kapłana wielkiego nad domem Bożym;</span> <span class="verse"><a name="22">22</a>Przystąpmyż z prawdziwem sercem w zupełności wiary, mając oczyszczone serca od sumienia złego,</span> <span class="verse"><a name="23">23</a>I omyte ciało wodą czystą, trzymajmy wyznanie nadziei niechwiejące się; (boć wierny jest ten, który obiecał;)</span> <span class="verse"><a name="24">24</a>I przypatrujmy się jedni drugim ku pobudzaniu się do miłości i do dobrych uczynków,</span> <span class="verse"><a name="25">25</a>Nie opuszczając społecznego zgromadzenia naszego, jako niektórzy obyczaj mają, ale napominając jedni drugich, a to tem więcej, czem więcej widzicie, iż się on dzień przybliża.</span> <span class="verse"><a name="26">26</a>Albowiem jeźlibyśmy dobrowolnie grzeszyli po wzięciu znajomości prawdy, nie zostawałaby już ofiara za grzechy;</span> <span class="verse"><a name="27">27</a>Ale straszliwe niejakie oczekiwanie sądu i zapalenie ognia, który pożreć ma przeciwników.</span> <span class="verse"><a name="28">28</a>Kto by odrzucił zakon Mojżeszowy, bez miłosierdzia za świadectwem dwóch albo trzech umiera.</span> <span class="verse"><a name="29">29</a>Co się wam zda? Jakoż sroższego karania godzien jest ten, kto by Syna Bożego podeptał i krew przymierza, przez którą był poświęcony, za pospolitą miał, i Ducha łaski zelżył?</span> <span class="verse"><a name="30">30</a>Albowiem znamy tego, który powiedział: Mnie pomsta, Ja oddam, mówi Pan; i zasię: Pan sądzić będzie lud swój.</span> <span class="verse"><a name="31">31</a>Strasznać rzecz jest wpaść w ręce Boga żywego.</span> <span class="verse"><a name="32">32</a>Wspomnijcie na dni pierwsze, w których będąc oświeceni, znosiliście wielki bój utrapienia,</span> <span class="verse"><a name="33">33</a>Lubo to, gdyście byli i urąganiem, i utrapieniem na podziw wystawieni lub też gdyście się stali uczestnikami tych, z którymi się tak obchodzono.</span> <span class="verse"><a name="34">34</a>Albowiemeście i z więzienia mego ze mną utrapieni byli i rozchwycenie majętności waszych przyjęliście z radością, wiedząc, że macie w sobie lepszą majętność w niebie, i trwającą.</span> <span class="verse"><a name="35">35</a>Przetoż nie odrzucajcie ufności waszej, która ma wielką zapłatę.</span> <span class="verse"><a name="36">36</a>Albowiem cierpliwości wam potrzeba, abyście wolę Bożą czyniąc, odnieśli obietnicę.</span> <span class="verse"><a name="37">37</a>Boć jeszcze bardzo, bardzo maluczko, a oto ten, który ma przyjść, przyjdzie, a nie omieszka.</span> <span class="verse"><a name="38">38</a>A sprawiedliwy z wiary żyć będzie; a jeźliby się kto schraniał, nie kocha się w nim dusza moja.</span> <span class="verse"><a name="39">39</a>Lecz my nie jesteśmy z tych, którzy się schraniają ku zginieniu, ale z tych, którzy wierzą ku pozyskaniu duszy.</span> </p></div</div></div></body></html>