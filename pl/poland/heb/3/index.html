<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Przetoż, bracia święci, powołania niebieskiego uczestnicy! obaczcie Apostoła i najwyższego kapłana wyznania naszego, Chrystusa Jezusa,</span> <span class="verse"><a name="2">2</a>Wiernego temu, który go postanowił, jako i Mojżesz był we wszystkim domu jego.</span> <span class="verse"><a name="3">3</a>Albowiem tem większej chwały ten nad Mojżesza godzien, im większą cześć ma budownik domu, niżeli sam dom.</span> <span class="verse"><a name="4">4</a>Bo każdy dom bywa budowany od kogo; ale który wszystkie rzeczy zbudował, Bóg jest.</span> <span class="verse"><a name="5">5</a>A byłci Mojżesz wiernym we wszystkim domu jego, jako sługa, na świadectwo tego, co potem miało być mówione.</span> <span class="verse"><a name="6">6</a>Ale Chrystus jako syn nad domem swoim panuje, którego domem my jesteśmy, jeźli tylko tę pewną ufność i tę chwałę nadziei aż do końca stateczną zachowamy.</span> <span class="verse"><a name="7">7</a>Przetoż jako mówi Duch Święty: Dziś, jeźlibyście głos jego usłyszeli,</span> <span class="verse"><a name="8">8</a>Nie zatwardzajcież serc waszych, jako w rozdrażnieniu, w dzień onego pokuszenia na puszczy.</span> <span class="verse"><a name="9">9</a>Gdzie mię kusili ojcowie wasi i doświadczali mię, i widzieli sprawy moje przez czterdzieści lat.</span> <span class="verse"><a name="10">10</a>Dlategom się rozgniewał na ten naród i rzekłem: Ci zawsze błądzą sercem, a oni nie poznawają dróg moich.</span> <span class="verse"><a name="11">11</a>Jakom przysiągł w gniewie moim, że nie wnijdą do odpocznienia mojego.</span> <span class="verse"><a name="12">12</a>Patrzcież, bracia! by snać nie było w którym z was serce złe i niewierne, które by odstępowało od Boga żywego;</span> <span class="verse"><a name="13">13</a>Ale napominajcie jedni drugich na każdy dzień, póki się Dziś nazywa, aby kto z was nie był zatwardzony oszukaniem grzechu.</span> <span class="verse"><a name="14">14</a>Albowiem staliśmy się uczestnikami Chrystusa, jeźliże tylko początek tego gruntu aż do końca stateczny zachowamy.</span> <span class="verse"><a name="15">15</a>Przetoż póki bywa rzeczone: Dziś, jeźlibyście głos jego usłyszeli, nie zatwardzajcież serc waszych, jako w onem rozdrażnieniu.</span> <span class="verse"><a name="16">16</a>Albowiem niektórzy usłyszawszy, rozdrażnili Pana, ale nie wszyscy, którzy byli wyszli z Egiptu przez Mojżesza.</span> <span class="verse"><a name="17">17</a>A na którychże się gniewał przez czterdzieści lat? Izali nie na tych, którzy grzeszyli, których ciała poległy na puszczy?</span> <span class="verse"><a name="18">18</a>A którymże przysiągł, że nie mieli wnijść do odpocznienia jego? Azaż nie tym, którzy byli nieposłusznymi?</span> <span class="verse"><a name="19">19</a>I widzimy, iż tam nie mogli wnijść dla niedowiarstwa.</span> </p></div</div></div></body></html>