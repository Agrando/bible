<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Albowiem ten Melchisedek był król Salem, kapłan Boga najwyższego, który zaszedł drogę Abrahamowi, gdy się wracał od porażki królów i błogosławił mu.</span> <span class="verse"><a name="2">2</a>Któremu i dziesięciny ze wszystkiego udzielił Abraham; który najprzód wykłada się król sprawiedliwości, potem też król Salem, co jest król pokoju.</span> <span class="verse"><a name="3">3</a>Bez ojca, bez matki, bez rodu, ani początku dni, ani końca żywota nie mając, ale przypodobany będąc Synowi Bożemu, zostaje kapłanem na wieki.</span> <span class="verse"><a name="4">4</a>Obaczcież tedy, jako wielki ten był, któremu też dziesięcinę z łupów dał Abraham patryjarcha.</span> <span class="verse"><a name="5">5</a>A ci, którzy są z synów Lewiego, urząd kapłański przyjmujący, rozkazanie mają, aby brali dziesięcinę od ludu według zakonu, to jest od braci swoich, choć wyszli z biódr Abrahamowych.</span> <span class="verse"><a name="6">6</a>Ale ten, którego ród nie jest poczytany między nimi, dziesięcinę wziął od Abrahama i temu, który miał obietnicę, błogosławił.</span> <span class="verse"><a name="7">7</a>A bez wszelkiego sporu mniejszy od większego błogosławieństwo bierze.</span> <span class="verse"><a name="8">8</a>A tuć dziesięciny biorą ludzie, którzy umierają; tam zasię on, o którym świadczono, iż żyje.</span> <span class="verse"><a name="9">9</a>A iż tak rzekę i sam Lewi, który dziesięciny bierze, dał w Abrahamie dziesięcinę.</span> <span class="verse"><a name="10">10</a>Albowiem jeszcze był w biodrach ojcowskich, gdy wyszedł przeciwko niemu Melchisedek.</span> <span class="verse"><a name="11">11</a>A przetoż byłali doskonałość przez kapłaństwo lewickie, (gdyż za niego wydany jest zakon ludowi), jakaż tego jeszcze była potrzeba, aby inszy kapłan według porządku Melchisedekowego powstał, a nie był według porządku Aaronowego mianowany?</span> <span class="verse"><a name="12">12</a>A ponieważ kapłaństwo jest przeniesione, musi też i zakon przeniesiony być.</span> <span class="verse"><a name="13">13</a>Bo ten, o którym się to mówi, inszego jest pokolenia, z którego żaden nie służył ołtarzowi.</span> <span class="verse"><a name="14">14</a>Albowiem jawna jest, iż z pokolenia Judowego poszedł Pan nasz, o którem pokoleniu nic z strony kapłaństwa nie mówi Mojżesz.</span> <span class="verse"><a name="15">15</a>Owszem obficie to jeszcze i z tego jawna jest, iż powstał inszy kapłan według porządku Melchisedekowego,</span> <span class="verse"><a name="16">16</a>Który się stał nie według zakonu przykazania cielesnego, ale według mocy żywota nieskazitelnego.</span> <span class="verse"><a name="17">17</a>Albowiem tak świadczy: Tyś jest kapłanem na wieki według porządku Melchisedekowego.</span> <span class="verse"><a name="18">18</a>Bo się stało zniesienie onego przyszłego przykazania dla słabości jego i niepożytku.</span> <span class="verse"><a name="19">19</a>Bo niczego do doskonałości nie przywiódł zakon; ale na miejsce jego wprowadzona jest lepsza nadzieja, przez którą się przybliżamy do Boga.</span> <span class="verse"><a name="20">20</a>A to i względem tego, że nie bez przysięgi jest wprowadzona.</span> <span class="verse"><a name="21">21</a>Boć się oni bez przysięgi kapłanami stawali, a ten z przysięgą przez tego, który rzekł do niego: Przysiągł Pan, a nie będzie tego żałował: Tyś jest kapłanem na wieki według porządku Melchisedekowego,</span> <span class="verse"><a name="22">22</a>Tak dalece lepszego przymierza rękojmią stał się Jezus.</span> <span class="verse"><a name="23">23</a>Więc też onych wiele bywało kapłanów dlatego, iż im śmierć nie dopuściła zawsze trwać.</span> <span class="verse"><a name="24">24</a>Ale ten, iż na wieki zostaje, wieczne ma kapłaństwo,</span> <span class="verse"><a name="25">25</a>Przetoż i doskonale zbawić może tych, którzy przez niego przystępują do Boga, zawsze żyjąc, aby orędował za nimi.</span> <span class="verse"><a name="26">26</a>Takiegoć zaiste przystało nam mieć najwyższego kapłana, świętego, niewinnego, niepokalanego, odłączonego od grzeszników i który by się stał wyższy nad niebiosa:</span> <span class="verse"><a name="27">27</a>Który by nie potrzebował na każdy dzień, jako oni najwyżsi kapłani, pierwej za swoje grzechy własne ofiar sprawować, a potem za ludzkie; bo to uczynił raz samego siebie ofiarowawszy.</span> <span class="verse"><a name="28">28</a>Albowiem zakon ludzi podległych krewkości stanowił za najwyższych kapłanów: ale słowo przysięgi, które się stało po zakonie, postanowiło Syna Bożego doskonałego na wieki.</span> </p></div</div></div></body></html>