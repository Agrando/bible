<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 102</strong></div><p><span class="verse"><a name="1">1</a>102.1  Modlitwa utrapionego, gdy będąc w ucisku, przed Panem wylewa żądość swoję. 102.2  Panie! wysłuchaj modlitwę moję, a wołanie moje niechaj przyjdzie do ciebie.</span> <span class="verse"><a name="2">2</a>102.3  Nie ukrywaj oblicza twego przedemną; w dzień ucisku mego nakłoń ku mnie ucha twego; w dzień którego cię wzywam, prędko mię wysłuchaj.</span> <span class="verse"><a name="3">3</a>102.4  Albowiem niszczeją jako dym dni moje, a kości moje jako ognisko wypalone są.</span> <span class="verse"><a name="4">4</a>102.5  Porażone jest jako trawa, i uwiędło serce moje, tak, żem zapomniał jeść chleba swego.</span> <span class="verse"><a name="5">5</a>102.6  Od głosu wzdychania mego przylgnęły kości moje do ciała mego.</span> <span class="verse"><a name="6">6</a>102.7  Stałem się podobnym pelikanowi na puszczy; jestem jako puhacz na pustyniach.</span> <span class="verse"><a name="7">7</a>102.8  Czuję, a jestem jako wróbel samotny na dachu.</span> <span class="verse"><a name="8">8</a>102.9  Przez cały dzień urągają mi nieprzyjaciele moi, a naśmiewcy moi przeklinają mię.</span> <span class="verse"><a name="9">9</a>102.10  Bo jadam popiół jako chleb, a napój mój mięszam ze łzami,</span> <span class="verse"><a name="10">10</a>102.11  Dla rozgniewania twego, i dla zapalczywości gniewu twego; albowiem podniósłszy mię porzuciłeś mię.</span> <span class="verse"><a name="11">11</a>102.12  Dni moje są jako cień nachylony, a jam jako trawa uwiądł;</span> <span class="verse"><a name="12">12</a>102.13  Ale ty, Panie! trwasz na wieki, a pamiątka twoja od narodu do narodu.</span> <span class="verse"><a name="13">13</a>102.14  Ty powstawszy zmiłujesz się nad Syonem; boć czas, żebyś się zlitował nad nim, gdyż przyszedł czas naznaczony.</span> <span class="verse"><a name="14">14</a>102.15  Albowiem upodobały się sługom twoim kamienie jego, i nad prochem jego zmiłują się;</span> <span class="verse"><a name="15">15</a>102.16  Aby się bali poganie imienia Pańskiego, a wszyscy królowie ziemscy chwały twojej;</span> <span class="verse"><a name="16">16</a>102.17  Gdy pobuduje Pan Syon, i okaże się w chwale swojej;</span> <span class="verse"><a name="17">17</a>102.18  Gdy wejrzy na modlitwę poniżonych, nie gardząc modlitwą ich.</span> <span class="verse"><a name="18">18</a>102.19  To zapiszą dla narodu potomnego, a lud, który ma być stworzony, chwalić będzie Pana,</span> <span class="verse"><a name="19">19</a>102.20  Że wejrzał z wysokości świątnicy swojej, że z nieba na ziemię spojrzał;</span> <span class="verse"><a name="20">20</a>102.21  Aby wysłuchał wzdychania więźniów, i rozwiązał na śmierć skazanych;</span> <span class="verse"><a name="21">21</a>102.22  Aby opowiadali na Syonie imię Pańskie, a chwałę jego w Jeruzalemie,</span> <span class="verse"><a name="22">22</a>102.23  Gdy się pospołu zgromadzą narody i królestwa, aby służyły Panu.</span> <span class="verse"><a name="23">23</a>102.24  Utrapił w drodze siłę moję, ukrócił dni moich;</span> <span class="verse"><a name="24">24</a>102.25  Ażem rzekł; Boże mój! nie bierz mię w połowie dni moich; od narodu bowiem aż do narodu trwają lata twoje.</span> <span class="verse"><a name="25">25</a>102.26  I pierwej niżeliś założył ziemię, i niebiosa, dzieło rąk twoich.</span> <span class="verse"><a name="26">26</a>102.27  One pominą, ale ty zostajesz; wszystkie te rzeczy jako szata zwiotszeją, jako odzienie odmienisz je, i odmienione będą.</span> <span class="verse"><a name="27">27</a>102.28  Ale ty tenżeś zawżdy jest, a lata twoje nigdy nie ustaną.</span> <span class="verse"><a name="28">28</a>102.29  Synowie sług twoich, u ciebie mieszkać będą, a nasienie ich zmocni się przed tobą.</span> </p></div</div></div></body></html>