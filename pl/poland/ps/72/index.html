<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 72</strong></div><p><span class="verse"><a name="1">1</a>Salomonowi. Boże! daj królowi sądy twoje, a sprawiedliwość twoję synowi królewskiemu;</span> <span class="verse"><a name="2">2</a>Aby sądził lud twój w sprawiedliwości, a ubogich twoich w prawości.</span> <span class="verse"><a name="3">3</a>Przyniosą góry ludowi pokój, a pagórki sprawiedliwość.</span> <span class="verse"><a name="4">4</a>Będzie sądził ubogich z ludu, a wybawi synów ubogiego; ale gwałtownika pokruszy.</span> <span class="verse"><a name="5">5</a>Będą się bać ciebie, póki słońce i miesiąc trwać będzie, od narodu aż do narodu.</span> <span class="verse"><a name="6">6</a>Jako zstępuje deszcz na pokoszoną trawę, a deszcz kroplisty skrapiający ziemię:</span> <span class="verse"><a name="7">7</a>Tak sprawiedliwy zakwitnie za dni jego, a będzie obfitość pokoju, dokąd miesiąca staje.</span> <span class="verse"><a name="8">8</a>Będzie panował od morza aż do morza, i od rzeki aż do kończyn ziemi.</span> <span class="verse"><a name="9">9</a>Przed nim padać będą mieszkający na pustyniach, a nieprzyjaciele jego proch lizać będą.</span> <span class="verse"><a name="10">10</a>Królowie od morza i z wysep dary mu przyniosą; królowie Sebejscy i Sabejscy upominki oddadzą.</span> <span class="verse"><a name="11">11</a>I będą mu się kłaniać wszyscy królowie; wszystkie narody służyć mu będą.</span> <span class="verse"><a name="12">12</a>Albowiem wyrwie ubogiego wołającego, i nędznego, który nie ma pomocnika.</span> <span class="verse"><a name="13">13</a>Zmiłuje się nad ubogim, i nad niedostatecznym, a duszę nędznych wybawi.</span> <span class="verse"><a name="14">14</a>Od zdrady i gwałtu wybawi duszę ich; bo droga jest krew ich przed oczyma jego.</span> <span class="verse"><a name="15">15</a>I będzie żył, a dawać mu będą złoto sabejskie, i ustawicznie się za nim modlić będą, cały dzień błogosławić mu będą.</span> <span class="verse"><a name="16">16</a>Gdy się wrzuci garść zboża do ziemi na wierzchu gór, zaszumi jako Liban urodzaj jego, a mieszczanie zakwitną jako zioła polne.</span> <span class="verse"><a name="17">17</a>Imię jego będzie na wieki; pokąd słońce trwa, dziedziczyć będzie imię jego, a błogosławiąc sobie w nim wszystkie narody wielbić go będą.</span> <span class="verse"><a name="18">18</a>Błogosławiony Pan Bóg, Bóg Izraelski, który sam cuda czyni.</span> <span class="verse"><a name="19">19</a>I błogosławione imię chwały jego na wieki, a niech będzie napełniona chwałą jego wszystka ziemia. Amen, Amen.</span> <span class="verse"><a name="20">20</a>A tuć się kończą modlitwy Dawida, syna Isajego.</span> </p></div</div></div></body></html>