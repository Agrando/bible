<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 78</strong></div><p><span class="verse"><a name="1">1</a>Pieśń wyuczająca podana Asafowi. Słuchaj, ludu mój! zakonu mego; nakłońcież uszów swych do słów ust moich.</span> <span class="verse"><a name="2">2</a>Otworzę w podobieństwie usta moje, a będę opowiadał przypowiastki starodawne.</span> <span class="verse"><a name="3">3</a>Cośmy słyszeli, i poznali, i co nam ojcowie nasi opowiadali.</span> <span class="verse"><a name="4">4</a>Nie zataimy tego przed synami ich, którzy przyszłym potomkom swoim opowiadać będą chwały Pańskie, i moc jego, i cuda jego, które uczynił.</span> <span class="verse"><a name="5">5</a>Bo wzbudził świadectwo w Jakóbie, a zakon wydał w Izraelu; przykazał ojcom naszym, aby to do wiadomości podawali synom swoim,</span> <span class="verse"><a name="6">6</a>Aby poznał wiek potomny, synowie, którzy się narodzić mieli, a oni zaś powstawszy, aby to opowiadali synom swoim;</span> <span class="verse"><a name="7">7</a>Aby pokładali w Bogu nadzieję swoję, a nie zapominali na sprawy Boże, ale strzegli przykazań jego;</span> <span class="verse"><a name="8">8</a>Aby się nie stali jako ojcowie ich narodem odpornym i nieposłusznym, narodem, który nie wygotował serca swego, aby był wierny Bogu duch jego.</span> <span class="verse"><a name="9">9</a>Albo jako synowie Efraimowi zbrojni, którzy, choć umieli z łuku strzelać, wszakże w dzień wojny tył podali.</span> <span class="verse"><a name="10">10</a>Bo nie przestrzegali przymierza Bożego, a według zakonu jego zbraniali się chodzić.</span> <span class="verse"><a name="11">11</a>Zapomnieli na sprawy jego, i na dziwne dzieła jego, które im pokazywał.</span> <span class="verse"><a name="12">12</a>Przed ojcami ich czynił cuda w ziemi Egipskiej, na polu Soan.</span> <span class="verse"><a name="13">13</a>Rozdzielił morze, i przeprowadził ich, i sprawił, że stanęły wody jako kupa.</span> <span class="verse"><a name="14">14</a>Prowadził ich w obłoku we dnie, a każdej nocy w jasnym ogniu.</span> <span class="verse"><a name="15">15</a>Rozszczepił skały na puszczy, a napoił ich, jako z przepaści wielkich.</span> <span class="verse"><a name="16">16</a>Wywiódł strumienie ze skały, a uczynił, że wody ciekły jako rzeki.</span> <span class="verse"><a name="17">17</a>A wszakże oni przyczynili grzechów przeciwko niemu, a wzruszyli Najwyższego na puszczy do gniewu;</span> <span class="verse"><a name="18">18</a>I kusili Boga w sercu swem, żądając pokarmu według lubości swojej.</span> <span class="verse"><a name="19">19</a>A mówili przeciwko Bogu temi słowy: Izali może Bóg zgotować stół na tej puszczy?</span> <span class="verse"><a name="20">20</a>Oto uderzył w skałę, a wypłynęły wody, i rzeki wezbrały; izali też będzie mógł dać chleb? Izali nagotuje mięsa ludowi swemu?</span> <span class="verse"><a name="21">21</a>Przetoż usłyszawszy to Pan, rozgniewał się, a ogień się zapalił przeciw Jakóbowi, także i popędliwość powstała przeciw Izraelowi;</span> <span class="verse"><a name="22">22</a>Przeto, iż nie wierzyli Bogu, a nie mieli nadziei w zbawieniu jego.</span> <span class="verse"><a name="23">23</a>Choć był rozkazał obłokom z góry, i forty niebieskie otworzył.</span> <span class="verse"><a name="24">24</a>I spuścił im jako deszcz mannę ku pokarmowi, a pszenicę niebieską dał im.</span> <span class="verse"><a name="25">25</a>Chleb mocarzów jadł człowiek, a zesłał im pokarmów do sytości.</span> <span class="verse"><a name="26">26</a>Obrócił wiatr ze wschodu na powietrzu, a przywiódł mocą swą wiatr z południa;</span> <span class="verse"><a name="27">27</a>I spuścił na nich mięso jako proch, i ptastwo skrzydlate jako piasek morski;</span> <span class="verse"><a name="28">28</a>Spuścił je w pośród obozu ich, wszędy około namiotów ich.</span> <span class="verse"><a name="29">29</a>I jedli, a nasyceni byli hojnie, i dał im, czego żądali.</span> <span class="verse"><a name="30">30</a>A gdy jeszcze nie wypełnili żądości swej, gdy jeszcze pokarm był w ustach ich:</span> <span class="verse"><a name="31">31</a>Tedy zapalczywość Boża przypadła na nich, i pobił tłustych ich, a przedniejszych z Izraela poraził.</span> <span class="verse"><a name="32">32</a>Ale w tem wszystkiem jeszcze grzeszyli, i nie wierzyli cudom jego;</span> <span class="verse"><a name="33">33</a>Przetoż sprawił, że marnie dokonali dni swoich, i lat swoich w strachu.</span> <span class="verse"><a name="34">34</a>Gdy ich tracił, jeźliże go szukali, i nawracali się, a szukali z rana Boga,</span> <span class="verse"><a name="35">35</a>Przypominając sobie, iż Bóg był skałą ich, a Bóg najwyższy odkupicielem ich:</span> <span class="verse"><a name="36">36</a>(Aczkolwiek pochlebiali mu usty swemi, i językiem swoim kłamali mu;</span> <span class="verse"><a name="37">37</a>A serce ich nie było szczere przed nim, ani wiernymi byli w przymierzu jego.)</span> <span class="verse"><a name="38">38</a>On jednak będąc miłosierny odpuszczał nieprawości ich, a nie zatracał ich, ale częstokroć odwracał gniew swój, a nie pobudzał wszystkiego gniewu swego;</span> <span class="verse"><a name="39">39</a>Bo pamiętał, że są ciałem, wiatrem, który odchodzi, a nie wraca się zaś.</span> <span class="verse"><a name="40">40</a>Jako go często draźnili na puszczy, i do boleści przywodzili na pustyniach?</span> <span class="verse"><a name="41">41</a>Bo coraz kusili Boga, a Świętemu Izraelskiemu granice zamierzali.</span> <span class="verse"><a name="42">42</a>Nie pamiętali na rękę jego, i na on dzień, w który ich wybawił z utrapienia;</span> <span class="verse"><a name="43">43</a>Gdy czynił w Egipcie znaki swoje, a cuda swe na polu Soan;</span> <span class="verse"><a name="44">44</a>Gdy obrócił w krew rzeki ich, i strumienie ich, tak, że z nich pić nie mogli.</span> <span class="verse"><a name="45">45</a>Przepuścił na nich rozmaite muchy, aby ich kąsały, i żaby, aby ich gubiły:</span> <span class="verse"><a name="46">46</a>I dał chrząszczom urodzaje ich, a prace ich szarańczy.</span> <span class="verse"><a name="47">47</a>Potłukł gradem szczepy ich, a drzewa leśnych fig ich gradem lodowym.</span> <span class="verse"><a name="48">48</a>I podał gradowi bydło ich, a majętność ich węglu ognistemu.</span> <span class="verse"><a name="49">49</a>Posłał na nich gniew zapalczywości swojej, popędliwość, i rozgniewanie, i uciśnienie, przypuściwszy na nich aniołów złych.</span> <span class="verse"><a name="50">50</a>Wyprostował ścieżkę gniewowi swemu, nie zachował od śmierci duszy ich, i na bydło ich powietrze dopuścił;</span> <span class="verse"><a name="51">51</a>I pobił wszystko pierworodztwo w Egipcie, pierwiastki mocy ich w przybytkach Chamowych;</span> <span class="verse"><a name="52">52</a>Ale jako owce wyprowadził lud swój, a wodził ich jako stada po puszczy.</span> <span class="verse"><a name="53">53</a>Wodził ich w bezpieczeństwie, tak, że się nie lękali, (a nieprzyjaciół ich okryło morze,)</span> <span class="verse"><a name="54">54</a>Aż ich przywiódł do świętej granicy swojej, na onę górę, której nabyła prawica jego.</span> <span class="verse"><a name="55">55</a>I wyrzucił przed twarzą ich narody, i sprawił, że im przyszły na sznur dziedzictwa ich, ażeby mieszkały w przybytkach ich pokolenia Izraelskie.</span> <span class="verse"><a name="56">56</a>A wszakże przecież kusili i draźnili Boga najwyższego, a świadectwa jego nie strzegli.</span> <span class="verse"><a name="57">57</a>Ale się odwrócili, i przewrotnie się obchodzili, jako i ojcowie ich; wywrócili się jako łuk omylny.</span> <span class="verse"><a name="58">58</a>Bo go wzruszyli do gniewu wyżynami swemi, a rytemi bałwanami swemi pobudzili go do zapalczywości.</span> <span class="verse"><a name="59">59</a>Co słysząc Bóg rozgniewał się, i zbrzydził sobie bardzo Izraela,</span> <span class="verse"><a name="60">60</a>Tak, że opuściwszy przybytek w Sylo, namiot, który postawił między ludźmi,</span> <span class="verse"><a name="61">61</a>Podał w niewolę moc swoję, i sławę swoję w ręce nieprzyjacielskie.</span> <span class="verse"><a name="62">62</a>Dał pod miecz lud swój, a na dziedzictwo swoje rozgniewał się.</span> <span class="verse"><a name="63">63</a>Młodzieńców jego ogień pożarł, a panienki jego nie były uczczone.</span> <span class="verse"><a name="64">64</a>Kapłani jego od miecza polegli, a wdowy jego nie płakały.</span> <span class="verse"><a name="65">65</a>Lecz potem ocucił się Pan jako ze snu, jako mocarz wykrzykający od wina.</span> <span class="verse"><a name="66">66</a>I zaraził nieprzyjaciół swoich na pośladkach, a na wieczną hańbę podał ich.</span> <span class="verse"><a name="67">67</a>Ale choć wzgardził namiotem Józefowym, a pokolenia Efraimowego nie obrał,</span> <span class="verse"><a name="68">68</a>Wszakże obrał pokolenie Judowe, i górę Syon, którą umiłował.</span> <span class="verse"><a name="69">69</a>I wystawił sobie jako pałac wysoki świątnicę swoję, jako ziemię, którą ugruntował na wieki.</span> <span class="verse"><a name="70">70</a>I obrał Dawida sługę swego, wziąwszy go z obór owczych;</span> <span class="verse"><a name="71">71</a>Gdy chodził za owcami kotnemi, przyprowadził go, aby pasł Jakóba, lud jego, i Izraela, dziedzictwo jego;</span> <span class="verse"><a name="72">72</a>Który ich pasł w szczerości serca swego, a w roztropności rąk swoich prowadził ich.</span> </p></div</div></div></body></html>