<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 68</strong></div><p><span class="verse"><a name="1">1</a>68.1  Przedniejszemu śpiewakowi psalm Dawidowy ku śpiewaniu. 68.2  Powstanie Bóg, a będą rozproszeni nieprzyjaciele jego, i pouciekają przed twarzą jego ci, którzy go mają w nienawiści.</span> <span class="verse"><a name="2">2</a>68.3  Jako bywa dym rozpędzony, tak ich rozpędzasz: jako się wosk rozpływa od ognia, tak niezbożnicy poginą przed obliczem Bożem.</span> <span class="verse"><a name="3">3</a>68.4  Ale sprawiedliwi weselić się i radować będą przed obliczem Bożem, i pląsać będą od radości.</span> <span class="verse"><a name="4">4</a>68.5  Śpiewajcie Bogu, śpiewajcie psalmy imieniowi jego; gotujcie drogę temu, który jeździ na obłokach. Pan jest imię jego, radujcież się przed obliczem jego.</span> <span class="verse"><a name="5">5</a>68.6  Ojcem jest sierót, i sędzią wdów, Bogiem w przybytku swym świętym.</span> <span class="verse"><a name="6">6</a>68.7  Bóg, który samotne w rodowite domy rozmnaża, wywodzi więźniów z oków; ale odporni mieszkać muszą w ziemi suchej.</span> <span class="verse"><a name="7">7</a>68.8  Boże! gdyś wychodził przed obliczem ludu twego, gdyś chodził po puszczy; Sela,</span> <span class="verse"><a name="8">8</a>68.9  Ziemia się trzęsła, także i niebiosa rozpływały się przed obliczem Bożem, i ta góra Synaj drżała przed twarzą Boga, Boga Izraelskiego.</span> <span class="verse"><a name="9">9</a>68.10  Deszcz obfity spuszczałeś hojnie, o Boże! na dziedzictwo twoje, a gdy omdlewało, tyś je zaś otrzeźwiał.</span> <span class="verse"><a name="10">10</a>68.11  Zastępy twoje mieszkają w niem, któreś ty dla ubogiego nagotował dobrocią twoją, o Boże!</span> <span class="verse"><a name="11">11</a>68.12  Pan dał słowo swe, i tych, którzy pociechy zwiastowali, zastęp wielki mówiących.</span> <span class="verse"><a name="12">12</a>68.13  Królowie z wojskami uciekali, uciekali: ale ta, która przyglądała domu, dzieliła łupy.</span> <span class="verse"><a name="13">13</a>68.14  Chociażeście leżeć musieli między kotłami, przecież będziecie jako gołębica, mająca pióra posrebrzone, a której skrzydła jako żółte złoto.</span> <span class="verse"><a name="14">14</a>68.15  Gdy Wszechmogący rozproszy królów w tej ziemi, wybielejesz jako śnieg na górze Salmon.</span> <span class="verse"><a name="15">15</a>68.16  Na górze Bożej, na górze Basańskiej, na górze pogórczystej, na górze Basańskiej.</span> <span class="verse"><a name="16">16</a>68.17  Przeczże wyskakujecie góry pogórczyste? na tejci górze ulubił sobie Bóg mieszkanie, tamci Pan będzie mieszkał na wieki.</span> <span class="verse"><a name="17">17</a>68.18  Wozów Bożych jest dwadzieścia tysięcy, wiele tysięcy Aniołów; ale Pan między nimi jako na Synaj w świątnicy przebywa.</span> <span class="verse"><a name="18">18</a>68.19  Wstąpiłeś na wysokość, wiodłeś pojmanych więźniów, nabrałeś darów dla ludzi, i najodporniejszych, Panie Boże! przywiodłeś, aby mieszkali z nami.</span> <span class="verse"><a name="19">19</a>68.20  Błogosławiony Pan; na każdy dzień hojnie nas opatruje dobrami swemi Bóg zbawienia naszego. Sela.</span> <span class="verse"><a name="20">20</a>68.21  On jest Bóg nasz, Bóg obfitego zbawienia; panujący Pan z śmierci wywodzi.</span> <span class="verse"><a name="21">21</a>68.22  Zaiste Bóg zrani głowę nieprzyjaciół swoich, i wierzch głowy włosami nakryty chodzącego w grzechach swoich.</span> <span class="verse"><a name="22">22</a>68.23  Rzekł Pan: Wyprowadzę zaś swoich jako z Basan, wywiodę ich zaś z głębokości morskiej.</span> <span class="verse"><a name="23">23</a>68.24  Przetoż będzie noga twoja zbroczona we krwi, i język psów twoich we krwi nieprzyjacielskiej.</span> <span class="verse"><a name="24">24</a>68.25  Widzieli ciągnienia twoje, Boże! ciągnienia Boga mego i króla mego w świątnicy.</span> <span class="verse"><a name="25">25</a>68.26  Wprzód szli śpiewacy, a za nimi grający na instrumentach, a w pośrodku panienki bijąc w bębny.</span> <span class="verse"><a name="26">26</a>68.27  W zgromadzeniach błogosławcie Bogu, błogosławcie Panu, którzyście z narodu Izraelskiego. Tu niech będzie Benjamin maluczki, który ich opanował;</span> <span class="verse"><a name="27">27</a>68.28  Tu książęta Judzcy, i hufy ich, książęta Zabulońscy, i książęta Neftalimscy.</span> <span class="verse"><a name="28">28</a>68.29  Obdarzył cię Bóg twój siłą; utwierdź, o Boże! to, coś w nas sprawił.</span> <span class="verse"><a name="29">29</a>68.30  Dla kościoła twego, który jest w Jeruzalemie, będąć królowie dary przynosić.</span> <span class="verse"><a name="30">30</a>68.31  Poraź poczet kopijników, zgromadzenie mocnych wodzów, i ludu bujnego, hardych, chlubiących się kęsem srebra; rozprosz narody pragnące wojny.</span> <span class="verse"><a name="31">31</a>68.32  Przyjdąć zacni książęta z Egiptu: Murzyńska ziemia pospieszy się wyciągnąć ręce swe do Boga.</span> <span class="verse"><a name="32">32</a>68.33  Królestwa ziemi! śpiewajcież Bogu, śpiewajcie Panu. Sela.</span> <span class="verse"><a name="33">33</a>68.34  Temu, który jeździ na najwyższych niebiosach od wieczności; oto wydaje głos swój, głos mocy swojej.</span> <span class="verse"><a name="34">34</a>68.35  Przyznajcie moc Bogu, nad Izraelem dostojność jego, a wielmożność jego na obłokach.</span> <span class="verse"><a name="35">35</a>68.36  Strasznyś jest, o Boże! z świętych przybytków twoich; Bóg Izraelski sam daje moc i siły ludowi swemu. Niechajże będzie Bóg błogosławiony.</span> </p></div</div></div></body></html>