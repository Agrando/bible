<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 103</strong></div><p><span class="verse"><a name="1">1</a>Psalm Dawidowy. Błogosław duszo moja Panu, i wszystkie wnętrzności moje imieniowi jego świętemu.</span> <span class="verse"><a name="2">2</a>Błogosławże duszo moja Panu, a nie zapominaj wszystkich dobrodziejstw jego.</span> <span class="verse"><a name="3">3</a>Który odpuszcza wszystkie nieprawości twoje; który uzdrawia wszystkie choroby twoje;</span> <span class="verse"><a name="4">4</a>Który wybawia od śmierci żywot twój; który cię koronuje miłosierdziem i wielką litością:</span> <span class="verse"><a name="5">5</a>Który nasyca dobrem usta twoje, a odnawia jako orła młodość twoję.</span> <span class="verse"><a name="6">6</a>Pan czyni, co sprawiedliwego jest, i sądy wszystkim uciśnionym.</span> <span class="verse"><a name="7">7</a>Oznajmił drogi swe Mojżeszowi, a synom Izraelskim sprawy swoje.</span> <span class="verse"><a name="8">8</a>Miłosierny i litościwy jest Pan, nierychły do gniewu, i wielkiego miłosierdzia.</span> <span class="verse"><a name="9">9</a>Nie będzie się na wieki wadził, a gniewu wiecznie chował.</span> <span class="verse"><a name="10">10</a>Nie według grzechów naszych obchodzi się z nami, ani według nieprawości naszych odpłaca nam.</span> <span class="verse"><a name="11">11</a>Albowiem jako są niebiosa wysokie nad ziemią, tak jest utwierdzone miłosierdzie jego nad tymi, którzy się go boją;</span> <span class="verse"><a name="12">12</a>A jako daleko jest wschód od zachodu, tak daleko oddalił od nas przestępstwa nasze.</span> <span class="verse"><a name="13">13</a>Jako ma litość ojciec nad dziatkami, tak ma litość Pan nad tymi, którzy się go boją.</span> <span class="verse"><a name="14">14</a>Onci zaiste zna, cośmy za ulepienie, pamięta, żeśmy prochem.</span> <span class="verse"><a name="15">15</a>Dni człowiecze są jako trawa, a jako kwiat polny, tak kwitnie.</span> <span class="verse"><a name="16">16</a>Gdy nań wiatr powienie, aliści go niemasz, ani go więcej pozna miejsce jego.</span> <span class="verse"><a name="17">17</a>Ale miłosierdzie Pańskie od wieków aż na wieki nad tymi, którzy się go boją, a sprawiedliwość jego nad synami synów,</span> <span class="verse"><a name="18">18</a>Którzy strzegą przymierza jego, i pamiętają na przykazanie jego, aby je czynili.</span> <span class="verse"><a name="19">19</a>Pan na niebiosach utwierdził stolicę; a królestwo jego nad wszystkimi panuje.</span> <span class="verse"><a name="20">20</a>Błogosławcież Panu Aniołowie jego mocni w sile, którzy czynicie rozkazania jego, posłusznymi będąc głosowi słowa jego.</span> <span class="verse"><a name="21">21</a>Błogosławcie Panu wszystkie wojska jego, słudzy jego, którzy czynicie wolę jego.</span> <span class="verse"><a name="22">22</a>Błogosławcie Panu wszystkie sprawy jego, na wszystkich miejscach panowania jego. Błogosław, duszo moja! Panu.</span> </p></div</div></div></body></html>