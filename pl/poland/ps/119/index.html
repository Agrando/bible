<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 119</strong></div><p><span class="verse"><a name="1">1</a>Błogosławieni, którzy żyją bez nagany, którzy chodzą w zakonie Pańskim,</span> <span class="verse"><a name="2">2</a>Błogosławieni, którzy strzegą świadectw jego, i którzy go ze wszystkiego serca szukają;</span> <span class="verse"><a name="3">3</a>I którzy nie czynią nieprawości, ale chodzą drogami jego.</span> <span class="verse"><a name="4">4</a>Tyś przykazał, aby pilnie strzeżono rozkazań twoich.</span> <span class="verse"><a name="5">5</a>Oby wyprostowane były drogi moje ku przestrzeganiu praw twoich!</span> <span class="verse"><a name="6">6</a>Tedy nie będę zawstydzony, gdy się będę oglądał na wszystkie rozkazania twoje.</span> <span class="verse"><a name="7">7</a>Będę cię wysławiał w szczerości serca, gdy się nauczę praw sprawiedliwości twojej.</span> <span class="verse"><a name="8">8</a>Ustaw twoich z pilnością strzedz będę; tylko mię nie opuszczaj.</span> <span class="verse"><a name="9">9</a>Jakim sposobem oczyści młodzieniec ścieszkę swoję? Gdy się zachowa według słowa twego.</span> <span class="verse"><a name="10">10</a>Ze wszystkiego serca mego szukam cię; nie dopuszczajże mi błądzić od rozkazań twoich.</span> <span class="verse"><a name="11">11</a>W sercu mojem składam wyroki twoje, abym nie zgrzeszył przeciwko tobie.</span> <span class="verse"><a name="12">12</a>Błogosławionyś ty, Panie! nauczże mię ustaw twoich.</span> <span class="verse"><a name="13">13</a>Wargami mojemi opowiadam wszystkie sądy ust twoich.</span> <span class="verse"><a name="14">14</a>W drodze świadectw twoich kocham się więcej, niż we wszystkich bogactwach.</span> <span class="verse"><a name="15">15</a>O przykazaniach twoich rozmyślam, i przypatruję się drogom twoim.</span> <span class="verse"><a name="16">16</a>W ustawach twoich kocham się, i nie zapominam słów twoich.</span> <span class="verse"><a name="17">17</a>Daruj to słudze twemu, abym żył, a przestrzegał słów twoich.</span> <span class="verse"><a name="18">18</a>Odsłoń oczy moje, abym się przypatrzył dziwom z zakonu twego.</span> <span class="verse"><a name="19">19</a>Jestem gościem na ziemi; nie ukrywaj przedemną rozkazań twoich.</span> <span class="verse"><a name="20">20</a>Omdlewa dusza moja, pragnąc sądów twoich na każdy czas.</span> <span class="verse"><a name="21">21</a>Wytraciłeś pysznych; przeklęci są ci, którzy błądzą od rozkazań twoich.</span> <span class="verse"><a name="22">22</a>Oddal odemnie pohańbienie i wzgardę, gdyż strzegę świadecwt twoich.</span> <span class="verse"><a name="23">23</a>I książęta zasiadają, a mówią przeciwko mnie; wszakże sługa twój rozmyśla w ustawach twoich.</span> <span class="verse"><a name="24">24</a>Świadectwa twoje zaiste są mojem kochaniem, i radcami mymi.</span> <span class="verse"><a name="25">25</a>Przylgnęła do prochu dusza moja; ożywże mię według słowa twego.</span> <span class="verse"><a name="26">26</a>Drogi moje rozpowiedziałem, a wysłuchałeś mię; naucz mię ustaw twoich.</span> <span class="verse"><a name="27">27</a>Daj, abym zrozumiał drogę rozkazań twoich, ażebym rozmyślał o dziwnych sprawach twoich.</span> <span class="verse"><a name="28">28</a>Rozpływa się od smutku dusza moja; utwierdźże mię według słowa twego.</span> <span class="verse"><a name="29">29</a>Drogę kłamliwą oddal odemnie, a zakonem twoim udaruj mię.</span> <span class="verse"><a name="30">30</a>Obrałem drogę prawdy, a sądy twoje przekładam sobie.</span> <span class="verse"><a name="31">31</a>Przystałem do świadectw twoich; Panie! nie zawstydzajże mię.</span> <span class="verse"><a name="32">32</a>Drogą przykazań twoich pobieżę, gdy rozszerzysz serce moje.</span> <span class="verse"><a name="33">33</a>Naucz mię, Panie! drogi ustaw twoich, a będę jej strzegł aż do końca.</span> <span class="verse"><a name="34">34</a>Daj mi rozum, abym strzegł zakonu twego, ażebym go przestrzegał ze wszystkiego serca.</span> <span class="verse"><a name="35">35</a>Daj, abym chodził ścieżką przykazań twoich, gdyż w tem jest upodobanie moje.</span> <span class="verse"><a name="36">36</a>Nakłoń serce moje do świadectw twoich, a nie do łakomstwa.</span> <span class="verse"><a name="37">37</a>Odwróć oczy moje, aby nie patrzały na marność; na drodze twojej ożyw mię.</span> <span class="verse"><a name="38">38</a>Utwierdź wyrok twój słudze twemu, który się oddał bojaźni twojej.</span> <span class="verse"><a name="39">39</a>Oddal odemnie pohańbienie moje, którego się boję; bo sądy twoje dobre.</span> <span class="verse"><a name="40">40</a>Oto pragnę rozkazań twoich; w sprawiedliwości twojej ożyw mię.</span> <span class="verse"><a name="41">41</a>Niech na mię przyjdą litości twoje, Panie! i zbawienie twoje według wyroku twego.</span> <span class="verse"><a name="42">42</a>Tak abym odpowiedź mógł dać samą rzeczą temu, który mi urąga, gdyż ufam w słowie twojem.</span> <span class="verse"><a name="43">43</a>A nie wyjmuj z ust moich słowa najprawdziwszego; albowiem sądów twoich oczekuję.</span> <span class="verse"><a name="44">44</a>I będę strzegł zakonu twego zawsze, aż na wieki wieczne.</span> <span class="verse"><a name="45">45</a>A ustawicznie będę chodził na przestrzeństwie, bom się dopytał rozkazań twoich.</span> <span class="verse"><a name="46">46</a>Owszem, będę mówił o świadectwach twoich przed królmi, a nie będę zawstydzony.</span> <span class="verse"><a name="47">47</a>Bom się rozkochał w przykazaniach twoich, którem umiłował.</span> <span class="verse"><a name="48">48</a>Przyłożę i ręce moje do rozkazań twoich, które miłuję, a będę rozmyślał o ustawach twoich.</span> <span class="verse"><a name="49">49</a>Wspomnij na słowo wyrzeczone do sługi twego, któremeś mię ubezpieczył.</span> <span class="verse"><a name="50">50</a>Toć pociecha moja w utrapieniu mojem, że mię wyrok twój ożywia.</span> <span class="verse"><a name="51">51</a>Pyszni bardzo się ze mnie naśmiewają; wszakże się od zakonu twego nie uchylam.</span> <span class="verse"><a name="52">52</a>Bo pamiętam na sądy twoje wieczne, Panie! któremi się cieszę.</span> <span class="verse"><a name="53">53</a>Strach mię ogarnął nad niezbożnymi, którzy opuszczają zakon twój.</span> <span class="verse"><a name="54">54</a>Są mi ustawy twoje pieśniami w domu pielgrzymstwa mego.</span> <span class="verse"><a name="55">55</a>Wspominam sobie i w nocy na imię twoje, Panie! i strzegę zakonu twego.</span> <span class="verse"><a name="56">56</a>Toć mam z tego, że przestrzegam przykazań twoich.</span> <span class="verse"><a name="57">57</a>Rzekłem: Panie! to jest cząstka moja, przestrzegać słów twoich.</span> <span class="verse"><a name="58">58</a>Modlę się przed obliczem twojem ze wszystkiego serca; zmiłujże się nademną według słowa twego.</span> <span class="verse"><a name="59">59</a>Uważyłem w myślach drogi moje, a obróciłem nogi moje ku świadectwom twoim.</span> <span class="verse"><a name="60">60</a>Śpieszę się, a nie omieszkuję przestrzegać rozkazań twoich.</span> <span class="verse"><a name="61">61</a>Hufy niepobożnych złupiły mię; ale na zakon twój nie zapominam.</span> <span class="verse"><a name="62">62</a>O północy wstaję, abym cię wysławiał w sądach sprawiedliwości twojej.</span> <span class="verse"><a name="63">63</a>Jestem towarzyszem wszystkich, którzy się ciebie boją, i tych, którzy przestrzegają przykazań twoich.</span> <span class="verse"><a name="64">64</a>Panie! pełna jest ziemia miłosierdzia twego; nauczże mię ustaw twoich.</span> <span class="verse"><a name="65">65</a>Łaskawieś postąpił ze sługą twoim, Panie! według słowa twego.</span> <span class="verse"><a name="66">66</a>Dobrego rozumu i umiejętności naucz mię; bom przykazaniom twoim uwierzył.</span> <span class="verse"><a name="67">67</a>Pierwej niżem się był uniżył, błądziłem; ale teraz wyroku twego przestrzegam.</span> <span class="verse"><a name="68">68</a>Dobryś ty i dobrotliwy; nauczże mię ustaw twoich.</span> <span class="verse"><a name="69">69</a>Uknowali hardzi kłamstwo przeciwko mnie; ale ja ze wszystkiego serca strzegę przykazań twoich.</span> <span class="verse"><a name="70">70</a>Serce ich zatyło jako sadło; ale się ja zakonem twoim cieszę.</span> <span class="verse"><a name="71">71</a>Jest mi to ku dobremu, żem był utrapiony, abym się nauczył ustaw twoich.</span> <span class="verse"><a name="72">72</a>Lepszy mi jest zakon ust twoich, niżeli tysiące złota i srebra.</span> <span class="verse"><a name="73">73</a>Ręce twoje uczyniły mię, i wykształtowały mię; dajże mi rozum, abym się nauczył przykazań twoich;</span> <span class="verse"><a name="74">74</a>Aby się radowali bojący się ciebie, ujrzawszy mię, że na słowo twoje oczekuję.</span> <span class="verse"><a name="75">75</a>Znam, Panie! iż są sprawiedliwe sądy twoje, a iżeś mię słusznie utrapił.</span> <span class="verse"><a name="76">76</a>Niechajże mię, proszę, ucieszy miłosierdzie twoje według wyroku twego, któryś uczynił słudze twemu.</span> <span class="verse"><a name="77">77</a>Niechże na mię przyjdą litości twoje, abym żył; bo zakon twój jest kochaniem mojem.</span> <span class="verse"><a name="78">78</a>Niech będą zawstydzeni pyszni, przeto, że mię chytrze podwrócić chcieli; ale ja rozmyślać będę w przykazaniach twoich.</span> <span class="verse"><a name="79">79</a>Niech się obrócą do mnie, którzy się ciebie boją, i którzy znają świadectwa twoje.</span> <span class="verse"><a name="80">80</a>Niech będzie serce moje uprzejme przy ustawach twoich, abym nie był zawstydzony.</span> <span class="verse"><a name="81">81</a>Tęskni dusza moja po zbawieniu twojem, oczekuję na słowo twoje.</span> <span class="verse"><a name="82">82</a>Ustały oczy moje, czekając wyroku twego, gdy mówię: Kiedyż mię pocieszysz?</span> <span class="verse"><a name="83">83</a>Chociażem jest jako naczynie skórzane w dymie, wszakżem ustaw twoich nie zapomniał.</span> <span class="verse"><a name="84">84</a>Wieleż będzie dni sługi twego? kiedyż sąd wykonasz nad tymi, którzy mię prześladują?</span> <span class="verse"><a name="85">85</a>Pyszni pokopali mi doły, co nie jest według zakonu twojego.</span> <span class="verse"><a name="86">86</a>Wszystkie przykazania twoje są prawdą; bez przyczyny mię prześladują; ratujże mię.</span> <span class="verse"><a name="87">87</a>Bez mała mię już wniwecz nie obrócili na ziemi; a wszakżem ja nie opuścił przykazań twoich.</span> <span class="verse"><a name="88">88</a>Według miłosierdzia twego ożyw mię, abym strzegł świadectwa ust twoich.</span> <span class="verse"><a name="89">89</a>O Panie! słowo twoje trwa na wieki na niebie.</span> <span class="verse"><a name="90">90</a>Od narodu do narodu prawda twoja; ugruntowałeś ziemię, i stoi.</span> <span class="verse"><a name="91">91</a>Według rozrządzenia twego trwa to wszystko aż do dnia tego; wszystko to zaiste jest ku służbie twojej.</span> <span class="verse"><a name="92">92</a>By był zakon twój nie był kochaniem mojem, dawnobym był zginął w utrapieniu mojem.</span> <span class="verse"><a name="93">93</a>Na wieki nie zapomnę na przykazania twoje, gdyżeś mię w nich ożywił.</span> <span class="verse"><a name="94">94</a>Twójcim ja, zachowajże mię; bo przykazań twoich szukam.</span> <span class="verse"><a name="95">95</a>Czekają na mię niezbożnicy, aby mię zatracili; ale ja świadectwa twoje uważam.</span> <span class="verse"><a name="96">96</a>Wszelkiej rzeczy koniec widzę; ale przykazanie twoje bardzo szerokie.</span> <span class="verse"><a name="97">97</a>O jakom się rozmiłował zakonu twego! tak, iż każdego dnia jest rozmyślaniem mojem.</span> <span class="verse"><a name="98">98</a>Nad nieprzyjaciół moich mędrszym mię czynisz przykazaniem twojem; bo je mam ustawicznie przed sobą.</span> <span class="verse"><a name="99">99</a>Nad wszystkich nauczycieli moich stałem się rozumniejszym; bo świadectwa twoje są rozmyślaniem mojem.</span> <span class="verse"><a name="100">100</a>Nad starców jestem roztropniejszy; bo przykazań twoich przestrzegam.</span> <span class="verse"><a name="101">101</a>Od wszelkiej złej drogi zawściągam nogi swoje, abym strzegł słowa twego.</span> <span class="verse"><a name="102">102</a>Od sądów twoich nie odstępuję, przeto, że ich ty mnie uczysz.</span> <span class="verse"><a name="103">103</a>O jako są słodkie słowa twoje podniebieniu memu! nad miód są słodsze ustom moim.</span> <span class="verse"><a name="104">104</a>Z przykazań twoich nabyłem rozumu: przetoż mam w nienawiści wszelką ścieszkę obłędliwą.</span> <span class="verse"><a name="105">105</a>Słowo twe jest pochodnią nogą moim, a światłością ścieszce mojej.</span> <span class="verse"><a name="106">106</a>Przysięgłem i uczynię temu dosyć, że będę strzegł sądów sprawiedliwości twojej.</span> <span class="verse"><a name="107">107</a>Jestem bardzo utrapiony; o Panie! ożyw mię według słowa twego.</span> <span class="verse"><a name="108">108</a>Panie! dobrowolne śluby ust moich przyjmij proszę za wdzięczne, a sądów twoich naucz mię.</span> <span class="verse"><a name="109">109</a>Dusza moja jest w ustawicznem niebezpieczeństwie; wszakże na zakon twój nie zapominam.</span> <span class="verse"><a name="110">110</a>Sidło na mię niezbożnicy zastawili; lecz ja się od przykazań twoich nie obłądzę.</span> <span class="verse"><a name="111">111</a>Za dziedzictwo wieczne wziąłem świadectwa twoje; bo są radością serca mego.</span> <span class="verse"><a name="112">112</a>Nakłoniłem serca mego ku wykonywaniu ustaw twoich ustawicznie, i aż do końca (żywota).</span> <span class="verse"><a name="113">113</a>Wymysły mam w nienawiści, a zakon twój miłuję.</span> <span class="verse"><a name="114">114</a>Tyś jest ucieczką moją, i tarczą moją; na słowo twoje oczekuję.</span> <span class="verse"><a name="115">115</a>Odstąpcież odemnie złośnicy, abym strzegł rozkazania Boga mojego.</span> <span class="verse"><a name="116">116</a>Utwierdźże mię według słowa twego, abym żył, a nie zawstydzaj mię w oczekiwaniu mojem.</span> <span class="verse"><a name="117">117</a>Podpieraj mię, abym był zachowany, i rozmyślał w ustawach twoich ustawicznie.</span> <span class="verse"><a name="118">118</a>Podeptałeś wszystkich, którzy się obłądzili od ustaw twoich; albowiem jest kłamliwa zdrada ich.</span> <span class="verse"><a name="119">119</a>Odrzucasz jako zużelicę wszystkich niezbożników ziemi; dla tego miłuję świadectwa twoje.</span> <span class="verse"><a name="120">120</a>Drży od strachu przed tobą ciało moje; bo się sądów twoich lękam.</span> <span class="verse"><a name="121">121</a>Czynię sądy i sprawiedliwość: nie podawajże mię tym, którzy mi gwałt czynią.</span> <span class="verse"><a name="122">122</a>Zastąp sam sługę twego ku dobremu, aby mię hardzi nie potłoczyli.</span> <span class="verse"><a name="123">123</a>Oczy moje ustały, czekając na zbawienie twoje, i na wyrok sprawiedliwości twojej.</span> <span class="verse"><a name="124">124</a>Obchodź się z sługą twoim według miłosierdzia twego, a ustaw twoich naucz mię.</span> <span class="verse"><a name="125">125</a>Sługamci ja twój, dajże mi zrozumienie; abym umiał świadectwa twoje.</span> <span class="verse"><a name="126">126</a>Czasci już, abyś czynił Panie! albowiem wzruszono zakon twój.</span> <span class="verse"><a name="127">127</a>Dlatego umiłowałem rozkazania twoje nad złoto, a nad złoto najwyborniejsze.</span> <span class="verse"><a name="128">128</a>Przeto, że wszystkie przykazania twoje, wszystkie prawdziwe być uznaję, a wszelkie ścieżki obłędliwe mam w nienawiści.</span> <span class="verse"><a name="129">129</a>Dziwne są świadectwa twoje; przetoż ich strzeże dusza moja.</span> <span class="verse"><a name="130">130</a>Początek słów twoich oświeca i daje rozum prostakom.</span> <span class="verse"><a name="131">131</a>Usta moje otwieram i dyszę; albowiemem przykazań twoich pragnął.</span> <span class="verse"><a name="132">132</a>Wejżyjże na mię, a zmiłuj się nademną weaług prawa tych, którzy miłują imię twoje.</span> <span class="verse"><a name="133">133</a>Drogi moje utwierdź w słowie twojem, a niech nademną nie panuje żadna nieprawość.</span> <span class="verse"><a name="134">134</a>Wybaw mię od uciśnienia ludzkiego, abym strzegł rozkazań twoich.</span> <span class="verse"><a name="135">135</a>Rozświeć nad sługą twoim oblicze twoje, a naucz mię ustaw twoich.</span> <span class="verse"><a name="136">136</a>Strumienie wód płyną z oczów moich dla tych, którzy nie strzegli zakonu twego.</span> <span class="verse"><a name="137">137</a>Sprawiedliwyś ty, Panie! i prawdziwy w sądach twoich.</span> <span class="verse"><a name="138">138</a>Przykazałeś sprawiedliwe świadectwa twoje, i wielce prawdziwe.</span> <span class="verse"><a name="139">139</a>Zniszczyła mię gorliwość moja, iż zapominają na słowo twoje nieprzyjaciele moi.</span> <span class="verse"><a name="140">140</a>Doskonale są doświadczone słowa twoje; dlatego się sługa twój w nich rozkochał.</span> <span class="verse"><a name="141">141</a>Jam maluczki i wzgardzony; wszakże przykazań twoich nie zapominam.</span> <span class="verse"><a name="142">142</a>Sprawiedliwość twoja sprawiedliwość wieczna, a zakon twój prawda.</span> <span class="verse"><a name="143">143</a>Ucisk i utrapienie przyszło na mię; przykazania twoje są kochaniem mojem.</span> <span class="verse"><a name="144">144</a>Sprawiedliwość świadectw twoich trwa na wieki; daj mi rozum, a żyć będę.</span> <span class="verse"><a name="145">145</a>Wołam ze wszystkiego serca, wysłuchajże mię, o Panie! a będę strzegł ustaw twoich.</span> <span class="verse"><a name="146">146</a>Wołam do ciebie, zachowajże mię, a będę pilen świadectw twoich.</span> <span class="verse"><a name="147">147</a>Uprzedzam cię na świtaniu i wołam, na słowo twoje oczekując.</span> <span class="verse"><a name="148">148</a>Uprzedzają straż nocną oczy moje, przeto, abym rozmyślał o wyrokach twoich.</span> <span class="verse"><a name="149">149</a>Panie! głos mój usłysz według miłosierdzia twego; według sądu twego ożyw mię.</span> <span class="verse"><a name="150">150</a>Przybliżają się, którzy naśladują złości, ci, którzy się od zakonu twego oddalili.</span> <span class="verse"><a name="151">151</a>Bliskoś ty jest, Panie! a wszystkie przykazania twoje są prawdą.</span> <span class="verse"><a name="152">152</a>Dawno to wiem o świadectwach twoich, żeś je na wieki ugruntował.</span> <span class="verse"><a name="153">153</a>Obacz utrapienie moje, a wyrwij mię; bom na zakon twój nie zapomniał.</span> <span class="verse"><a name="154">154</a>Stań przy sprawie mojej, a obroń mię; dla słowa twego ożyw mię.</span> <span class="verse"><a name="155">155</a>Dalekoć jest od niezbożników zbawienie; bo się nie badają o ustawach twoich.</span> <span class="verse"><a name="156">156</a>Wielkie są litości twoje, Panie! według sądów twoich ożyw mię.</span> <span class="verse"><a name="157">157</a>Wieleć jest prześladowców moich i nieprzyjaciół moich; wszakże od świadectw twoich nie uchylam się.</span> <span class="verse"><a name="158">158</a>Widziałem przestępców, i mierziało mię to, że wyroku twego nie przestrzegali.</span> <span class="verse"><a name="159">159</a>Obaczże Panie! iż rozkazania twoje miłuję; według miłosierdzia twego ożyw mię.</span> <span class="verse"><a name="160">160</a>Najprzedniejsza rzecz słowa twego jest prawda, a na wieki trwa wszelki sąd sprawiedliwości twojej.</span> <span class="verse"><a name="161">161</a>Książęta mię prześladują bez przyczyny; wszakże słów twoich boi się serce moje.</span> <span class="verse"><a name="162">162</a>Ja się weselę z wyroku twego, tak jako ten, który znajduje wielkie korzyści.</span> <span class="verse"><a name="163">163</a>Ale nienawidzę kłamstwa, i brzydzą się niem; ale zakon twój miłuję.</span> <span class="verse"><a name="164">164</a>Chwalę cię siedm kroć przez dzień, dla sądów twoich sprawiedliwych.</span> <span class="verse"><a name="165">165</a>Pokój wielki dajesz tym, którzy miłują zakon twój, a nie doznawają żadnego obrażenia.</span> <span class="verse"><a name="166">166</a>Panie! oczekuję zbawienia twego; a przykazania twoje wykonywam.</span> <span class="verse"><a name="167">167</a>Przestrzega dusza moja świadectw twoich; albowiem je bardzo miłuję.</span> <span class="verse"><a name="168">168</a>Przestrzegam przykazań twoich i świadectw twoich; albowiem wszystkie drogi moje są przed tobą.</span> <span class="verse"><a name="169">169</a>Panie! niech się przybliży wołanie moje przed oblicze twoje; według słowa twego daj mi zrozumienie.</span> <span class="verse"><a name="170">170</a>Niech przyjdzie prośba moja przed twarz twoję, a według obietnicy twojej wyrwij mię.</span> <span class="verse"><a name="171">171</a>Chwałę wydadzą wargi moje, gdy mię nauczysz ustaw twoich.</span> <span class="verse"><a name="172">172</a>Opowiadać będzie język mój wyroki twoje; bo wszystkie przykazania twoje są sprawiedliwość.</span> <span class="verse"><a name="173">173</a>Niech mi będzie na pomocy ręka twoja, gdyżem sobie obrał przykazania twoje.</span> <span class="verse"><a name="174">174</a>Panie! zbawienia twego pragnę, a zakon twój jest kochaniem mojem.</span> <span class="verse"><a name="175">175</a>Żyć będzie dusza moja, i będzie cię chwaliła, a sądy twoje będą mi na pomocy.</span> <span class="verse"><a name="176">176</a>Błądzę jako owca zgubiona, szukajże sługi twego; boć przykazań twoich nie zapominam.</span> </p></div</div></div></body></html>