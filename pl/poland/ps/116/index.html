<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 116</strong></div><p><span class="verse"><a name="1">1</a>Miłuję Pana, iż wysłuchał głos mój, i prośby moje.</span> <span class="verse"><a name="2">2</a>Albowiem nakłonił ucha swego ku mnie, gdym go wzywał za dni moich.</span> <span class="verse"><a name="3">3</a>Ogarnęły mię były boleści śmierci, a utrapienia grobu zjęły mię; ucisk i boleść przyszła na mię.</span> <span class="verse"><a name="4">4</a>I wzywałem imienia Pańskiego, mówiąc: Proszę, o Panie! wybaw duszę moję.</span> <span class="verse"><a name="5">5</a>Miłościwy Pan i sprawiedliwy, Bóg nasz litościwy.</span> <span class="verse"><a name="6">6</a>Pan prostaczków strzeże; byłem uciśniony, a wspomógł mię.</span> <span class="verse"><a name="7">7</a>Nawróć się, duszo moja! do odpocznienia swego; albowiem ci Pan dobrze uczynił.</span> <span class="verse"><a name="8">8</a>Bo wyrwał duszę moję od śmierci, oczy moje od płaczu, nogę moję od upadku.</span> <span class="verse"><a name="9">9</a>Będę chodził ustawicznie przed oblicznością Pańską w ziemi żyjących.</span> <span class="verse"><a name="10">10</a>Uwierzyłem, dlategom mówił, chociażem bardzo był utrapiony.</span> <span class="verse"><a name="11">11</a>Jam był rzekł w zatrwożeniu mojem: Wszelki człowiek kłamca.</span> <span class="verse"><a name="12">12</a>Cóż oddam Panu za wszystkie dobrodziejstwa jego, które mi uczynił?</span> <span class="verse"><a name="13">13</a>Kielich obfitego zbawienia wezmę, a imienia Pańskiego wzywać będę,</span> <span class="verse"><a name="14">14</a>Śluby moje oddam Panu, a to zaraz przed wszystkim ludem jego.</span> <span class="verse"><a name="15">15</a>Droga jest przed oczyma Pańskiemi śmierć świętych jego.</span> <span class="verse"><a name="16">16</a>O mój Panie! żem ja sługą twoim, jam sługą twoim, synem służebnicy twojej, rozwiązałeś związki moje.</span> <span class="verse"><a name="17">17</a>Tobie ofiarować będę ofiarę chwały, i imienia Pańskiego wzywać będę.</span> <span class="verse"><a name="18">18</a>Śluby moje oddam Panu, a to zaraz przed wszystkim ludem jego,</span> <span class="verse"><a name="19">19</a>W przysionkach domu Pańskiego, w pośrodku ciebie, Jeruzalemie! Halleluja.</span> </p></div</div></div></body></html>