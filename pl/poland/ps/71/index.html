<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 71</strong></div><p><span class="verse"><a name="1">1</a>W tobie, Panie! nadzieję mam: niech na wieki pohańbiony nie będę.</span> <span class="verse"><a name="2">2</a>Według sprawiedliwości twej wybaw mię, i wyrwij mię; nakłoń ku mnie ucha twego, i zachowaj mię.</span> <span class="verse"><a name="3">3</a>Bądź mi skałą mieszkania, gdziebym zawżdy uchodził; przykazałeś, aby mię strzeżono; boś ty skałą moją i twierdzą moją.</span> <span class="verse"><a name="4">4</a>Boże mój! wyrwij mię z ręki niezbożnika, z ręki przewrotnego i gwałtownika;</span> <span class="verse"><a name="5">5</a>Albowiemeś ty oczekiwaniem mojem, Panie! Panie! nadziejo moja od młodości mojej.</span> <span class="verse"><a name="6">6</a>Na tobiem spoległ zaraz z żywota; tyś mię wywiódł z żywota matki mojej; w tobie chwała moja zawżdy.</span> <span class="verse"><a name="7">7</a>Jako dziwowisko byłem u wielu; wszakże tyś jest mocną nadzieją moją.</span> <span class="verse"><a name="8">8</a>Niechaj będą napełnione usta moje chwałą twoją, przez cały dzień sławą twoją.</span> <span class="verse"><a name="9">9</a>Nie odrzucajże mię w starości mojej; gdy ustanie siła moja, nie opuszczaj mię.</span> <span class="verse"><a name="10">10</a>Albowiem mówili nieprzyjaciele moi przeciwko mnie, a ci, którzy czyhali na duszę moję, radę uczynili społem,</span> <span class="verse"><a name="11">11</a>Mówiąc: Bóg go opuścił, gońcież go, a pojmijcie go; boć nie ma, ktoby go wyrwał.</span> <span class="verse"><a name="12">12</a>Boże! nie oddalajże się odemnie; o Boże mój! pospieszże się na ratunek mój.</span> <span class="verse"><a name="13">13</a>Niechże będą zawstydzeni, niech zginą przeciwnicy duszy mojej; niech będą okryci zelżywością i wstydem, którzy mi szukają złego.</span> <span class="verse"><a name="14">14</a>Aleć ja zawżdy oczekiwać będę, a tem więcej rozszerzę chwałę twoję.</span> <span class="verse"><a name="15">15</a>Usta moje opowiadać będą sprawiedliwość twoję, cały dzień zbawienie twoje, aczkolwiek liczby jego nie wiem.</span> <span class="verse"><a name="16">16</a>Przystąpię do wysławiania wszelakiej mocy Pana panującego, będę wspominał własną sprawiedliwość twoję.</span> <span class="verse"><a name="17">17</a>Boże! uczyłeś mię od młodości mojej, i opowiadam aż po dziś dzień dziwne sprawy twoje.</span> <span class="verse"><a name="18">18</a>A przetoż aż do starości i sędziwości nie opuszczaj mię, Boże! aż opowiem ramię twoje temu narodowi, i wszystkim potomkom moc twoję.</span> <span class="verse"><a name="19">19</a>Bo sprawiedliwość twoja, Boże! wywyższona jest, czynisz zaiste rzeczy wielkie. Boże! któż jest podobien tobie?</span> <span class="verse"><a name="20">20</a>Który, acześ przypuścił na mię wielkie i ciężkie uciski, wszakże zasię do żywota przywracasz mię, a z przepaści ziemskich zasię wywodzisz mię.</span> <span class="verse"><a name="21">21</a>Rozmnożysz dostojność moję a zasię ucieszysz mię.</span> <span class="verse"><a name="22">22</a>A ja też wysławiać cię będę na instrumentach muzycznych, i prawdę twoję, Boże mój! będęć śpiewał przy harfie, o Święty Izraelski!</span> <span class="verse"><a name="23">23</a>Rozradują się wargi moje, gdyć będę śpiewał, i dusza moja, którąś wykupił.</span> <span class="verse"><a name="24">24</a>Nadto i język mój będzie opowiadał przez cały dzień sprawiedliwość twoję; bo się zawstydzić, i hańbę odnieść musieli ci, którzy szukali nieszczęścia mego.</span> </p></div</div></div></body></html>