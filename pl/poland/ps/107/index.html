<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 107</strong></div><p><span class="verse"><a name="1">1</a>Wysławiajcie Pana: albowiem dobry; albowiem na wieki miłosierdzie jego.</span> <span class="verse"><a name="2">2</a>Niech o tem powiedzą ci, których odkupił Pan, jako ich wykupił z ręki nieprzyjacielskiej,</span> <span class="verse"><a name="3">3</a>A zgromadził ich z ziem, od wschodu i od zachodu, od północy i od morza.</span> <span class="verse"><a name="4">4</a>Błądzili po puszczy, po pustyni bezdrożnej, miasta dla mieszkania nie znajdując.</span> <span class="verse"><a name="5">5</a>Byli głodnymi i pragnącymi, aż w nich omdlewała dusza ich.</span> <span class="verse"><a name="6">6</a>A gdy wołali do Pana w utrapieniu swojem, z ucisku ich wyrywał ich;</span> <span class="verse"><a name="7">7</a>I prowadził ich drogą prostą, aby przyszli do miasta, w któremby mieszkali.</span> <span class="verse"><a name="8">8</a>Niechajże wysławiają przed Panem miłosierdzie jego, a dziwne sprawy jego przed synami ludzkimi:</span> <span class="verse"><a name="9">9</a>Iż napoił duszę pragnącą, a duszę zgłodniałą napełnił dobrami.</span> <span class="verse"><a name="10">10</a>Którzy siedzą w ciemności i w cieniu śmierci, ściśnieni będąc nędzą i żelazem,</span> <span class="verse"><a name="11">11</a>Przeto, że byli odpornymi wyrokom Bożym, a radą Najwyższego pogardzili;</span> <span class="verse"><a name="12">12</a>Dla czego poniżył biedą serce ich; upadli, a nie był, ktoby ratował.</span> <span class="verse"><a name="13">13</a>A gdy wołali do Pana w utrapieniu swojem, z ucisków ich wybawiał ich.</span> <span class="verse"><a name="14">14</a>Wywodził ich z ciemności, i z cienia śmierci, a związki ich potargał.</span> <span class="verse"><a name="15">15</a>Niechajże wysławiają przed Panem miłosierdzie jego, a dziwne sprawy jego przed synami ludzkimi.</span> <span class="verse"><a name="16">16</a>Przeto, że kruszy bramy miedziane, a zawory żelazne rąbie.</span> <span class="verse"><a name="17">17</a>Szaleni dla drogi przewrotności swojej, i dla nieprawości swej utrapieni bywają.</span> <span class="verse"><a name="18">18</a>Wszelki pokarm brzydzi sobie dusza ich, aż się przybliżają do bram śmierci.</span> <span class="verse"><a name="19">19</a>Gdy wołają do Pana w utrapieniu swojem, z ucisków ich wybawia ich.</span> <span class="verse"><a name="20">20</a>Posyła słowo swe, i uzdrawia ich, a wybawia ich z grobu.</span> <span class="verse"><a name="21">21</a>Niechajże wysławiają przed Panem miłosierdzie jego, a dziwne sprawy jego przed synami ludzkimi;</span> <span class="verse"><a name="22">22</a>I ofiarując ofiary chwały, niech opowiadają sprawy jego z wesołem śpiewaniem.</span> <span class="verse"><a name="23">23</a>Którzy się pławią na morzu w okrętach, pracujący na wodach wielkich:</span> <span class="verse"><a name="24">24</a>Ci widują sprawy Pańskie, i dziwy jego na głębi.</span> <span class="verse"><a name="25">25</a>Jako jedno rzecze, wnet powstanie wiatr gwałtowny, a podnoszą się nawałności morskie.</span> <span class="verse"><a name="26">26</a>Wstępują aż ku niebu, i zaś zstępują do przepaści, tak, iż się dusza ich w niebezpieczeństwie rozpływa.</span> <span class="verse"><a name="27">27</a>Bywają miotani, a potaczają się jako pijany, a wszystka umiejętność ich niszczeje.</span> <span class="verse"><a name="28">28</a>Niechajże wysławiają przed Panem miłosierdzie jego, a dziwne sprawy jego przed synami ludzkimi.</span> <span class="verse"><a name="29">29</a>I weselą się, że ucichło; a tak przywodzi ich do portu pożądanego.</span> <span class="verse"><a name="30">30</a>Niech go wywyższają w zgromadzeniu ludu, a w radzie starców niechaj go chwalą.</span> <span class="verse"><a name="31">31</a>Obraca rzeki w pustynię, a potoki wód w suszę;</span> <span class="verse"><a name="32">32</a>Ziemię urodzajną obraca w niepłodną dla złości tych, którzy w niej mieszkają.</span> <span class="verse"><a name="33">33</a>Pustynie obraca w jeziora, a ziemię suchą w strumienie wód.</span> <span class="verse"><a name="34">34</a>I osadza w nich głodnych, aby zakładali miasta ku mieszkaniu;</span> <span class="verse"><a name="35">35</a>Którzy posiewają pole, a sadzą winnice, i zgromadzają sobie pożytek z urodzaju.</span> <span class="verse"><a name="36">36</a>Takci im on błogosławi, że się bardzo rozmnażają, a dobytku ich nie umniejsza.</span> <span class="verse"><a name="37">37</a>Ale podczas umniejszeni i poniżeni bywają okrucieństwem, nędzą, i utrapieniem;</span> <span class="verse"><a name="38">38</a>Gdy wylewa wzgardę na książąt, dopuszczając, aby błądzili po puszczy bezdrożnej.</span> <span class="verse"><a name="39">39</a>Onci nędznego z utrapienia podnosi, i rozmnaża rodzinę jego jako trzodę.</span> <span class="verse"><a name="40">40</a>To widząc uprzejmi rozweselą się, a wszelka nieprawość zatka usta swe.</span> <span class="verse"><a name="41">41</a>Ale któż jest tak mądry, aby to upatrywał, i wyrozumiewał wszystkie litości Pańskie?</span> </p></div</div></div></body></html>