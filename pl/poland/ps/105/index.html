<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 105</strong></div><p><span class="verse"><a name="1">1</a>Wysławiajcie Pana; ogłaszajcie imię jego; opowiadajcie między narodami sprawy jego.</span> <span class="verse"><a name="2">2</a>Śpiewajcie mu, śpiewajcie mu psalmy, rozmawiajcie o wszystkich cudach jego.</span> <span class="verse"><a name="3">3</a>Chlubcie się imieniem świętem jego; niech się weseli serce szukających Pana.</span> <span class="verse"><a name="4">4</a>Szukajcież Pana i mocy jego; szukajcie oblicza jego zawsze.</span> <span class="verse"><a name="5">5</a>Przypominajcie sobie dziwy jego, które czynił, cuda jego i sądy ust jego.</span> <span class="verse"><a name="6">6</a>Wy nasienie Abrahama, sługi jego! Wy synowie Jakóbowi, wybrani jego!</span> <span class="verse"><a name="7">7</a>Onci jest Pan, Bóg nasz, po wszystkiej ziemi sądy jego.</span> <span class="verse"><a name="8">8</a>Pamięta wiecznie na przymierze swoje: na słowo, które przykazał aż do tysiącznego pokolenia;</span> <span class="verse"><a name="9">9</a>Które postanowił z Abrahamem, i na przysięgę swą uczynioną Izaakowi.</span> <span class="verse"><a name="10">10</a>Bo je postanowił Jakóbowi za ustawę, a Izraelowi za umowę wieczną.</span> <span class="verse"><a name="11">11</a>Mówiąc: Tobie dam ziemię Chananejską za sznur dziedzictwa waszego;</span> <span class="verse"><a name="12">12</a>Kiedy ich był mały poczet, prawie mały poczet, a jeszcze w niej byli przychodniami.</span> <span class="verse"><a name="13">13</a>Przechodzili zaiste od narodu do narodu, a z królestwa innego ludu;</span> <span class="verse"><a name="14">14</a>Nie dopuszczał nikomu, aby im miał krzywdę czynić; nawet karał dla nich i królów, mówiąc:</span> <span class="verse"><a name="15">15</a>Gdy przywoławszy głód na ziemię, wszystkę podporę chleba pokruszył.</span> <span class="verse"><a name="16">16</a>Posłał przed nimi męża, który był za niewolnika sprzedany, to jest Józefa;</span> <span class="verse"><a name="17">17</a>Którego nogi pętami trapili, a żelazo ścisnęło ciało jego,</span> <span class="verse"><a name="18">18</a>Aż do onego czasu, gdy się o nim wzmianka stała; mowa Pańska doświadczała go.</span> <span class="verse"><a name="19">19</a>Posławszy król kazał go puścić; ten, który panował nad narodami, wolnym go uczynił.</span> <span class="verse"><a name="20">20</a>Postanowił go panem domu swego, i książęciem nad wszystką dzierżawą swoją,</span> <span class="verse"><a name="21">21</a>Aby władał i książętami jego według zdania duszy swojej, i starców jego mądrości nauczał.</span> <span class="verse"><a name="22">22</a>Potem wszedł Izrael do Egiptu, a Jakób był gościem w ziemi Chamowej;</span> <span class="verse"><a name="23">23</a>Gdzie rozmnożył Bóg lud swój bardzo, i uczynił go możniejszym nad nieprzyjaciół jego.</span> <span class="verse"><a name="24">24</a>Odmienił serce ich, iż mieli w nienawiści lud jego, a zmyślali zdrady przeciw sługom jego.</span> <span class="verse"><a name="25">25</a>Posłał Mojżesza, sługę swego i Aarona, którego obrał;</span> <span class="verse"><a name="26">26</a>Którzy im przedłożyli słowa znaków jego, i cuda w ziemi Chamowej.</span> <span class="verse"><a name="27">27</a>Posłał ciemności, i zaćmiło się, a nie byli odpornymi słowu jego.</span> <span class="verse"><a name="28">28</a>Obrócił wody ich w krew, a pomorzył ryby w nich.</span> <span class="verse"><a name="29">29</a>Wydała ziemia ich mnóstwo żab, i były w pałacach królów ich.</span> <span class="verse"><a name="30">30</a>Rzekł, a przyszła rozmaita mucha, i mszyce we wszystkich granicach ich.</span> <span class="verse"><a name="31">31</a>Dał grad miasto deszczu, ogień palący na ziemię ich.</span> <span class="verse"><a name="32">32</a>Także potłukł winnice ich, i figi ich, a pokruszył drzewa w granicach ich.</span> <span class="verse"><a name="33">33</a>Rzekł, a przyszła szarańcza, i chrząszczów niezliczone mnóstwo;</span> <span class="verse"><a name="34">34</a>I pożarły wszelkie ziele w ziemi ich, a pojadły urodzaje ziemi ich.</span> <span class="verse"><a name="35">35</a>Nawet pobił wszystko pierworodztwo w ziemi ich, początek wszystkiej siły ich.</span> <span class="verse"><a name="36">36</a>Tedy ich wywiódł ze srebrem i ze złotem, a nie był nikt słaby między pokoleniem ich.</span> <span class="verse"><a name="37">37</a>Radował się Egipt, gdy oni wychodzili; albowiem był przypadł na nich strach ich.</span> <span class="verse"><a name="38">38</a>Rozpostarł obłok na okrycie ich, a ogień na oświecanie nocy.</span> <span class="verse"><a name="39">39</a>Na żądanie ich przywiódł przepiórki, a chlebem niebieskim nasycił ich.</span> <span class="verse"><a name="40">40</a>Otworzył skałę i wypłynęły wody, a płynęły po suchych miejscach jako rzeka.</span> <span class="verse"><a name="41">41</a>Albowiem wspomniał na słowo świętobliwości swojej, które rzekł do Abrahama, sługi swego.</span> <span class="verse"><a name="42">42</a>Przetoż wywiódł lud swój z weselem, a z śpiewaniem wybranych swoich.</span> <span class="verse"><a name="43">43</a>I podał im ziemię pogan, a posiedli prace narodów.</span> <span class="verse"><a name="44">44</a>Aby zachowali ustawy jego, a prawa jego przestrzegali. Halleluja.</span> </p></div</div></div></body></html>