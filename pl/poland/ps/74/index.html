<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 74</strong></div><p><span class="verse"><a name="1">1</a>Pieśń wyuczająca, podana Asafowi. Przeczżeś nas, o Boże! do końca odrzucił? Przeczże się rozpaliła zapalczywość twoja przeciwko owcom pastwiska twego?</span> <span class="verse"><a name="2">2</a>Wspomnij na zgromadzenie twoje, któreś sobie zdawna nabył i odkupił, na pręt dziedzictwa twego, na tę górę Syon, na której mieszkasz.</span> <span class="verse"><a name="3">3</a>Pospieszże się na srogie popustoszenie; a jako wszystko poburzył nieprzyjaciel w świątnicy!</span> <span class="verse"><a name="4">4</a>Ryczeli nieprzyjaciele twoi w pośrodku zgromadzenia twego, a na znak tego zostawili wiele chorągwi swoich.</span> <span class="verse"><a name="5">5</a>Za rycerza miano tego, który się z wysoka z siekierą zanosił, rąbiąc drzewo wiązania jego.</span> <span class="verse"><a name="6">6</a>A teraz już i rzezania jego na porząd siekierami i młotami tłuką.</span> <span class="verse"><a name="7">7</a>Założyli ogień w świątnicy twojej, a obaliwszy na ziemię, splugawili przybytek imienia twego.</span> <span class="verse"><a name="8">8</a>Mówili w sercu swojem: Zburzmy je pospołu; popalili wszystkie przybytki Boże w ziemi.</span> <span class="verse"><a name="9">9</a>Znaków naszych nie widzimy:już niemasz proroka, i niemasz między nami, któryby wiedział, póki to ma trwać.</span> <span class="verse"><a name="10">10</a>Dokądże, o Boże! przeciwnik będzie urągać? izali nieprzyjaciel będzie bluźnił imię twoje aż na wieki?</span> <span class="verse"><a name="11">11</a>Przeczże zstrzymujesz rękę twoję; a prawicy swej z zanadrza swego cale nie dobędziesz?</span> <span class="verse"><a name="12">12</a>Wszakeś ty, Boże! zdawna królem moim; ty sprawujesz hojne zbawienie w pośród ziemi.</span> <span class="verse"><a name="13">13</a>Tyś mocą twoją rozdzielił morze, a potarłeś głowy wielorybów w wodach.</span> <span class="verse"><a name="14">14</a>Tyś skruszył głowę Lewiatana, dałeś go za pokarm ludowi na puszczy.</span> <span class="verse"><a name="15">15</a>Tyś przerwał źródła i potoki; tyś osuszył rzeki bystre.</span> <span class="verse"><a name="16">16</a>Twójci jest dzień, twoja też i noc; tyś uczynił światło i słońce.</span> <span class="verse"><a name="17">17</a>Tyś założył wszystkie granice ziemi; lato i zimę tyś sprawił.</span> <span class="verse"><a name="18">18</a>Wspomnijże na to, że nieprzyjaciel zelżył Pana, a lud szalony jako urąga imieniowi twemu.</span> <span class="verse"><a name="19">19</a>Nie podawajże tej kupie duszy synogarlicy twojej; na stadko ubogich twoich nie zapominaj na wieki.</span> <span class="verse"><a name="20">20</a>Obejrzyj się na przymierze twoje; albowiem i najciemniejsze kąty ziemi pełne jaskiń drapiestwa.</span> <span class="verse"><a name="21">21</a>Niechajże nędznik nie odchodzi z hańbą; ubogi i żebrak niechaj chwali imię twoje.</span> <span class="verse"><a name="22">22</a>Powstańże, o Boże! ujmij się o sprawę twoję; wspomnij na pohańbienie twoje, które się dzieje od szalonych na każdy dzień.</span> <span class="verse"><a name="23">23</a>Nie zapominajże wykrzykania nieprzyjaciół twoich, i huku tych, co przeciwko tobie powstawają, który się ustawicznie sili.</span> </p></div</div></div></body></html>