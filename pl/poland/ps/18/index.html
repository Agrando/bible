<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 18</strong></div><p><span class="verse"><a name="1">1</a>18.1  Przedniejszemu śpiewakowi pieśń Dawida, sługi Pańskiego, który mówił do Pana słowa tej pieśni onego dnia, gdy go Pan wyrwał z rąk wszystkich nieprzyjaciół jego, i z ręki Saulowej; i rzekł: 18.2  Rozmiłuję się ciebie, Panie, mocy moja!</span> <span class="verse"><a name="2">2</a>18.3  Pan opoką moją, twierdzą moją, i wybawicielem moim; Bóg mój skała moja, w nim będę ufał; tarcza moja, i róg zbawienia mego, ucieczka moja.</span> <span class="verse"><a name="3">3</a>18.4  Wzywałem Pana chwalebnego, a od nieprzyjaciół moich byłem wybawiony.</span> <span class="verse"><a name="4">4</a>18.5  Ogarnęły mię były boleści śmierci, a potoki niepobożnych zatrwożyły mię.</span> <span class="verse"><a name="5">5</a>18.6  Boleści grobu ogarnęły mię były, zachwyciły mię sidła śmierci.</span> <span class="verse"><a name="6">6</a>18.7  W utrapieniu mojem wzywałem Pana, i wołałem do Boga mego; wysłuchał z kościoła swego głos mój, a wołanie moje przed oblicznością jego przyszło do uszów jego.</span> <span class="verse"><a name="7">7</a>18.8  Tedy się ziemia wzruszyła i zadrżała, a fundamenty gór zatrząsnęły się, i wzruszyły się od gniewu jego.</span> <span class="verse"><a name="8">8</a>18.9  Występował dym z nozdrzy jego, węgle się rozpaliły od niego.</span> <span class="verse"><a name="9">9</a>18.10  Nakłonił niebios, i zstąpił, a ciemność była pod nogami jego.</span> <span class="verse"><a name="10">10</a>18.11  A wsiadłszy na Cheruba, latał; latał na skrzydłach wiatrowych.</span> <span class="verse"><a name="11">11</a>18.12  Uczynił sobie z ciemności ukrycie, około siebie namiot swój z ciemnych wód, i z gęstych obłoków.</span> <span class="verse"><a name="12">12</a>18.13  Od blasku przed nim rozeszły się obłoki jego, grad i węgle ogniste.</span> <span class="verse"><a name="13">13</a>18.14  I zagrzmiał na niebie Pan, a Najwyższy wydał głos swój, grad i węgle ogniste.</span> <span class="verse"><a name="14">14</a>18.15  Wypuścił strzały swe, i rozproszył ich, a błyskawicami gęstemi rozgromił ich.</span> <span class="verse"><a name="15">15</a>18.16  I okazały się głębokości wód, a odkryte są grunty świata na fukanie twoje, Panie! i na tchnienie wiatru nozdrzy twoich.</span> <span class="verse"><a name="16">16</a>18.17  Posławszy z wysokości zachwycił mię; wyciągnął mię z wód wielkich.</span> <span class="verse"><a name="17">17</a>18.18  Wyrwał mię od mocnego nieprzyjaciela mego, i od tych, którzy mię mieli w nienawiści, choć byli mocniejszymi nad mię.</span> <span class="verse"><a name="18">18</a>18.19  Uprzedzili mię byli w dzień utrapienia mego; ale Pan był podporą moją.</span> <span class="verse"><a name="19">19</a>18.20  Wywiódł mię na przestrzeństwo; wyrwał mię, iż mię umiłował.</span> <span class="verse"><a name="20">20</a>18.21  Nagrodził mi Pan według sprawiedliwości mojej; według czystości rąk moich oddał mi.</span> <span class="verse"><a name="21">21</a>18.22  Bom strzegł dróg Pańskich, anim odstąpił niezbożnie od Boga mego.</span> <span class="verse"><a name="22">22</a>18.23  Bom miał wszystkie sądy jego przed oczyma memi, a ustaw jego nie odrzucałem od siebie.</span> <span class="verse"><a name="23">23</a>18.24  Owszem, byłem szczerym przed nim, a strzegłem się od nieprawości mojej.</span> <span class="verse"><a name="24">24</a>18.25  Przetoż oddał mi Pan według sprawiedliwości mojej, według czystości rąk moich, która była przed oczyma jego.</span> <span class="verse"><a name="25">25</a>18.26  Ty, Panie! z miłosiernym miłosiernie się obejdziesz, a z mężem szczerym szczerze sobie postąpisz.</span> <span class="verse"><a name="26">26</a>18.27  Z uprzejmym uprzejmie się obejdziesz, a z przewrotnym przewrotnie sobie postąpisz;</span> <span class="verse"><a name="27">27</a>18.28  Albowiem ty lud utrapiony wybawisz, a oczy wyniosłe poniżysz.</span> <span class="verse"><a name="28">28</a>18.29  Ty zaiste rozświecisz pochodnię moję; Pan, Bóg mój, oświeci ciemności moje.</span> <span class="verse"><a name="29">29</a>18.30  Gdyż z tobą przebiłem się przez wojsko, a z Bogiem moim przeskoczyłem mur.</span> <span class="verse"><a name="30">30</a>18.31  Droga Boża doskonała jest; słowo Pańskie jest ogniem wypławione. Tarczą jest wszystkich, którzy w nim ufają.</span> <span class="verse"><a name="31">31</a>18.32  Bo któż jest Bóg, oprócz Pana? a kto opoką, oprócz Boga naszego?</span> <span class="verse"><a name="32">32</a>18.33  On jest Bogiem, który mię opasuje mocą, a czyni prostą drogę moję.</span> <span class="verse"><a name="33">33</a>18.34  Krzepi nogi moje jako jelenie, a na wysokich miejscach moich stawia mię.</span> <span class="verse"><a name="34">34</a>18.35  Çwiczy ręce moje do boju, tak, iż kruszę łuk miedziany ramionami swemi.</span> <span class="verse"><a name="35">35</a>18.36  Dałeś mi też tarcz zbawienia twego, a prawica twoja podpierała mię, i dobrotliwość twoja uwielmożyła mię.</span> <span class="verse"><a name="36">36</a>18.37  Rozszerzyłeś kroki moje podemną, tak, że się nie zachwiały golenie moje.</span> <span class="verse"><a name="37">37</a>18.38  Goniłem nieprzyjaciół moich, a doścignąłem ich: i nie wróciłem się, ażem ich wytracił.</span> <span class="verse"><a name="38">38</a>18.39  Poraziłem ich tak, iż nie mogli powstać; upadli pod nogi moje.</span> <span class="verse"><a name="39">39</a>18.40  Tyś mię opasał mocą ku bitwie; powstawających przeciwko mnie obaliłeś pod mię.</span> <span class="verse"><a name="40">40</a>18.41  Podałeś mi tył nieprzyjaciół moich, abym tych, którzy mię nienawidzą, wykorzenił.</span> <span class="verse"><a name="41">41</a>18.42  Wołalić, ale nie był, ktoby ich wybawił; do Pana, ale ich nie wysłuchał.</span> <span class="verse"><a name="42">42</a>18.43  I potarłem ich, jako proch od wiatru; jako błoto na ulicach podeptałem ich.</span> <span class="verse"><a name="43">43</a>18.44  Wyrwałeś mię od zwad ludzkich, a postawiłeś mię głową narodom; lud, któregom nie znał, służył mi.</span> <span class="verse"><a name="44">44</a>18.45  Skoro usłyszeli, byli mi posłuszni; cudzoziemcy obłudnie mi się poddawali.</span> <span class="verse"><a name="45">45</a>18.46  Cudzoziemcy opadli, a drżeli w zamknieniach swoich.</span> <span class="verse"><a name="46">46</a>18.47  Żyje Pan, błogosławiona opoka moja; przetoż niech będzie wywyższony Bóg zbawienia mego.</span> <span class="verse"><a name="47">47</a>18.48  Bóg jest, który mi zleca pomsty, i podbija mi narody.</span> <span class="verse"><a name="48">48</a>18.49  Tyś wybawiciel mój od nieprzyjaciół moich; tyś mię nad powstawających przeciwko mnie wywyższył; od męża drapieżnego wyrwałeś mię.</span> <span class="verse"><a name="49">49</a>18.50  Przetoż cię, Panie! będę wyznawał między narodami, a będę śpiewał imieniowi twemu.</span> <span class="verse"><a name="50">50</a>18.51  Boś zacnie wybawił króla swego, a czynisz miłosierdzie pomazańcowi swemu Dawidowi, i nasieniu jego, aż na wieki.</span> </p></div</div></div></body></html>