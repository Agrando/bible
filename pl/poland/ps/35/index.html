<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 35</strong></div><p><span class="verse"><a name="1">1</a>Psalm Dawidowy. Rozpieraj się, Panie! z tymi, którzy się ze mną spierają; a walcz przeciwko tym, którzy walczą przeciwko mnie.</span> <span class="verse"><a name="2">2</a>Porwij pukierz i tarczę, a powstań na ratunek mój.</span> <span class="verse"><a name="3">3</a>Dobądź włóczni, a staw się na drodze przeciwko tym, którzy mię prześladują. Rzeczże duszy mojej: Jam jest zbawieniem twojem.</span> <span class="verse"><a name="4">4</a>Niech będą pohańbieni i zawstydzeni, którzy szukają duszy mojej; niech tył podadzą, i niech będą zawstydzeni, którzy mi źle myślą.</span> <span class="verse"><a name="5">5</a>Niech będą jako plewy przed wiatrem, a Anioł Pański niechaj ich rozproszy.</span> <span class="verse"><a name="6">6</a>Niech będzie droga ich ciemna i śliska, Anioł Pański niech ich goni.</span> <span class="verse"><a name="7">7</a>Albowiem bez przyczyny zastawili na mię w dole sieci swoje, i bez przyczyny ukopali dół duszy mojej.</span> <span class="verse"><a name="8">8</a>Niechaj na nich przyjdzie spustoszenie, którego się nie spodziewali; a sieć ich, którą zastawili, niech ich ułowi na zginienie, a niech w nią wpadną.</span> <span class="verse"><a name="9">9</a>Ale dusza moja niech się rozraduje w Panu, niech się rozweseli w zbawieniu jego.</span> <span class="verse"><a name="10">10</a>Tedy wszystkie kości moje rzeką: Panie! któż podobny tobie? który wyrywasz utrapionego od mocniejszego nadeń, a nędznego i ubogiego od drapieżcy jego.</span> <span class="verse"><a name="11">11</a>Powstawają świadkowie fałszywi, a o czem nie wiem, pytają mię.</span> <span class="verse"><a name="12">12</a>Oddawają mi złem za dobre, chcąc mię pozbawić duszy mojej,</span> <span class="verse"><a name="13">13</a>Chociażem się ja w wór obłóczył, gdy oni chorowali; trapiłem postem duszę moję, i modliłem się często sam u siebie za nimi.</span> <span class="verse"><a name="14">14</a>Jako do przyjaciela, jako do brata mego, ustawiczniem chadzał; poniżałem się jako ten, który się smuci, chodząc po matce w żałobie.</span> <span class="verse"><a name="15">15</a>Lecz oni, gdym ja chorował, weselili się, i zbierali się; zbierali się przeciwko mnie, jakoby byli dla mnie utrapieni, czegom ja nie spostrzegł; szczypali mię, a nie milczeli.</span> <span class="verse"><a name="16">16</a>Z obłudnikami, z naśmiewcami, z pochlebcami zgrzytali na mię zębami swemi.</span> <span class="verse"><a name="17">17</a>Panie! długoż na to patrzeć będziesz? wyrwijże duszę moję od zguby ich, od lwiąt jedynaczkę moję.</span> <span class="verse"><a name="18">18</a>Będę cię wysławiał w zgromadzeniu wielkiem; między ludem wielkim będę cię chwalił.</span> <span class="verse"><a name="19">19</a>Niech się nie weselą ze mnie, którzy mi są nieprzyjaciółmi bez przyczyny; którzy mię mają w nienawiści niesłusznie, niech nie mrugają okiem.</span> <span class="verse"><a name="20">20</a>Albowiem nie mówią o pokoju; ale przeciwko spokojnym na ziemi zdradliwe słowa zmyślają.</span> <span class="verse"><a name="21">21</a>Owszem, rozdzierają na mię gębę swą, mówiąc: Ehej! ehej! widzić to oko nasze.</span> <span class="verse"><a name="22">22</a>Widzisz to, Panie! nie milczże Panie! nie oddalaj się odemnie.</span> <span class="verse"><a name="23">23</a>Obudźże się, a ocuć dla sądu mego, Boże mój i Panie mój! dla sprawy mojej.</span> <span class="verse"><a name="24">24</a>Sądź mnie według sprawiedliwości twojej, Panie Boże mój! a niech się nie weselą nademną.</span> <span class="verse"><a name="25">25</a>Niech nie mówią w sercu swojem: Ehej, duszo masza! niech nie mówią: Pożarliśmy go.</span> <span class="verse"><a name="26">26</a>Niechajże będą pohańbieni, i zawstydzeni wszyscy weselący się ze złego mego; niech będą obleczeni w hańbę, i w sromotę, którzy się chlubią przeciwko mnie.</span> <span class="verse"><a name="27">27</a>Ale ci, którzy się kochają w sprawiedliwości mojej, niech śpiewają i radują się, a niech mówią ustawicznie: Niech będzie uwielbiony Pan, który życzy pokoju słudze swemu.</span> <span class="verse"><a name="28">28</a>A język mój będzie opowiadał sprawiedliwość twoję, i na każdy dzień chwałę twoję.</span> </p></div</div></div></body></html>