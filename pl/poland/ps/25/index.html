<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 25</strong></div><p><span class="verse"><a name="1">1</a>Psalm Dawidowy. Do ciebie, Panie! duszę moję podnoszę.</span> <span class="verse"><a name="2">2</a>Boże mój! w tobie ufam; niech nie będę zawstydzony, niech się nie weselą nieprzyjaciele moi ze mnie.</span> <span class="verse"><a name="3">3</a>A tak wszyscy, którzy oczekują ciebie, nie będą zawstydzeni; zawstydzeni będą bez przyczyny nieprawość czyniący.</span> <span class="verse"><a name="4">4</a>Panie! daj mi poznać drogi twe, ścieżek twoich naucz mię.</span> <span class="verse"><a name="5">5</a>Daj, abym chodził w prawdzie twojej, i naucz mię; boś ty jest Bóg zbawienia mego; ciebie oczekuję dnia każdego.</span> <span class="verse"><a name="6">6</a>Wspomnij na litości twoje, Panie! i na miłosierdzia twoje, które są od wieku.</span> <span class="verse"><a name="7">7</a>Grzechów młodości mojej, i przestępstw moich nie racz pamiętać; według miłosierdzia twego wspomnij na mię, dla dobroci twojej, Panie!</span> <span class="verse"><a name="8">8</a>Dobry i prawy jest Pan; przetoż drogi naucza grzeszników.</span> <span class="verse"><a name="9">9</a>Poprowadzi cichych w sądzie, a nauczy pokornych drogi swojej.</span> <span class="verse"><a name="10">10</a>Wszystkie ścieżki Pańskie są miłosierdzie i prawda tym, którzy strzegą przymierza jego, i świadectwa jego.</span> <span class="verse"><a name="11">11</a>Panie! dla imienia twego odpuść nieprawość moję, bo wielka jest.</span> <span class="verse"><a name="12">12</a>Jestże człowiek, co się boi Pana? Nauczy go drogi, którąby miał obrać.</span> <span class="verse"><a name="13">13</a>Dusza jego w dobrem przemieszkiwać będzie, a nasienie jego odziedziczy ziemię.</span> <span class="verse"><a name="14">14</a>Tajemnica Pańska objawiona jest tym, którzy się go boją, a przymierze swoje oznajmuje im.</span> <span class="verse"><a name="15">15</a>Oczy moje ustawicznie patrzą na Pana; albowiem on wywodzi z sieci nogi moje.</span> <span class="verse"><a name="16">16</a>Wejrzyjże na mię, a zmiłuj się nademną; bom jest nędzny i opuszczony.</span> <span class="verse"><a name="17">17</a>Utrapienia serca mego rozmnożyły się; z ucisków moich wywiedź mię.</span> <span class="verse"><a name="18">18</a>Obacz udręczenie moje, i pracę moję, a odpuść wszystkie grzechy moje.</span> <span class="verse"><a name="19">19</a>Obacz nieprzyjaciół moich, jako się rozmnożyli, a mają mię niesłusznie w nienawiści.</span> <span class="verse"><a name="20">20</a>Strzeż duszy mojej, a wyrwij mię, abym nie był pohańbiony; bo w tobie nadzieję mam.</span> <span class="verse"><a name="21">21</a>Niewinność i szczerość niech mię strzegą; bom na cię oczekiwał.</span> <span class="verse"><a name="22">22</a>O Boże! wybawże Izraela ze wszystkich ucisków jego.</span> </p></div</div></div></body></html>