<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 86</strong></div><p><span class="verse"><a name="1">1</a>Modlitwa Dawidowa. Nakłoń, Panie! ucha twego, a wysłuchaj mię; bomci nędzny i ubogi.</span> <span class="verse"><a name="2">2</a>Strzeżże duszy mojej, bom jest ten, którego ty miłujesz; zachowaj sługę twego, Boże mój! który ma nadzieję w tobie.</span> <span class="verse"><a name="3">3</a>Zmiłuj się nademną, Panie, albowiem do ciebie na każdy dzień wołam.</span> <span class="verse"><a name="4">4</a>Rozwesel duszę sługi twego; bo do ciebie, o Panie! duszę swą podnoszę.</span> <span class="verse"><a name="5">5</a>Boś ty, Panie! dobry i litościwy, i wielce miłosierny wszystkim, którzy cię wzywają.</span> <span class="verse"><a name="6">6</a>Wysłuchajże, Panie! modlitwę moję, a posłuchaj pilnie głosu prośby mojej.</span> <span class="verse"><a name="7">7</a>Wzywam cię w dzień ucisku mego; bo mię ty wysłuchasz.</span> <span class="verse"><a name="8">8</a>Nie masz żadnego podobnego tobie między bogami, o Panie! i nie masz takowych spraw, jako są twoje.</span> <span class="verse"><a name="9">9</a>Wszystkie narody, któreś ty stworzył, przychodząc kłaniać się będą przed obliczem twojem, Panie! i wielbić będą imię twoje.</span> <span class="verse"><a name="10">10</a>Boś ty jest wielki, a czynisz cuda; tyś sam jest Bogiem.</span> <span class="verse"><a name="11">11</a>Naucz mię, Panie, drogi twojej, abym chodził w prawdzie twojej, a ustanów serce moje w bojaźni imienia twego;</span> <span class="verse"><a name="12">12</a>A będę cię chwalił, Panie, Boże mój! ze wszystkiego serca mego, i będę wielbił imię twoje na wieki,</span> <span class="verse"><a name="13">13</a>Ponieważ miłosierdzie twoje wielkie jest nademną, a tyś wyrwał duszę moję z dołu głębokiego.</span> <span class="verse"><a name="14">14</a>O Boże! powstali hardzi przeciwko mnie, a rota okrutników szukała duszy mojej, ci, którzy cię przed oczyma nie mają.</span> <span class="verse"><a name="15">15</a>Ale ty, Panie, Boże miłosierny i litościwy, i nierychły ku gniewu, i wielce miłosierny, i prawdziwy!</span> <span class="verse"><a name="16">16</a>Wejrzyj na mię, a zmiłuj się nademną, dajże moc twoję słudze twemu, a zachowaj syna służebnicy twojej.</span> <span class="verse"><a name="17">17</a>Okaż mi znak dobroci twojej, aby to widząc ci, którzy mię mają w nienawiści, zawstydzeni byli, żeś mię ty, Panie! poratował, i pocieszyłeś mię.</span> </p></div</div></div></body></html>