<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ps">Psalms</a> &gt <strong>Chapter 69</strong></div><p><span class="verse"><a name="1">1</a>69.1  Przedniejszemu śpiewakowi na Sosannim psalm Dawidowy. 69.2  Wybaw mię, o Boże! boć przyszły wody aż do duszy mojej.</span> <span class="verse"><a name="2">2</a>69.3  Pogrążony jestem w głębokiem błocie, gdzie dna niemasz; przyszedłem w głębokości wód, a nawałność ich porwała mię.</span> <span class="verse"><a name="3">3</a>69.4  Spracowałem się wołając, wyschło gardło moje; ustały oczy moje, gdym oczekiwał Boga mojego.</span> <span class="verse"><a name="4">4</a>69.5  Więcej jest tych, którzy mię mają w nienawiści bez przyczyny, niż włosów na głowie mojej; zmocnili się ci, którzy mię wygubić usiłują, a są nieprzyjaciółmi mymi niesłusznie; czegom nie wydarł, musiałem nagradzać.</span> <span class="verse"><a name="5">5</a>69.6  Boże! ty znasz głupstwo moje, a występki moje nie są tajne przed tobą.</span> <span class="verse"><a name="6">6</a>69.7  Niechajże nie będą zawstydzeni dla mnie ci, którzy na cię oczekują, Panie, Panie zastępów! niech nie przychodzą dla mnie do hańby ci, którzy cię szukają, o Boże Izraelski!</span> <span class="verse"><a name="7">7</a>69.8  Bo dla ciebie ponoszę urąganie, a zelżywość okryła oblicze moje.</span> <span class="verse"><a name="8">8</a>69.9  Stałem się obcym braciom moim, a cudzoziemcem synom matki mojej,</span> <span class="verse"><a name="9">9</a>69.10  Przeto, że gorliwość domu twego zżarła mię, a urąganie urągających tobie przypadło na mię.</span> <span class="verse"><a name="10">10</a>69.11  Gdym płakał i trapił postem duszę moję, stało mi się to pohańbienie.</span> <span class="verse"><a name="11">11</a>69.12  Gdym wziął na się wór miasto szaty, byłem u nich przypowieścią.</span> <span class="verse"><a name="12">12</a>69.13  Mówili o mnie ci, którzy siedzieli w bramie, a byłem piosnką u tych, którzy pili mocny napój.</span> <span class="verse"><a name="13">13</a>69.14  Ale jaobracam modlitwę moję do ciebie, Panie! czas jest upodobania twego; o Boże! według wielkości miłosierdzia twego wysłuchajże mię, dla prawdy zbawienia twego.</span> <span class="verse"><a name="14">14</a>69.15  Wyrwij mię z błota, abym nie był pogrążony; niech będę wyrwany od tych, którzy mię nienawidzą, jako z głębokości wód;</span> <span class="verse"><a name="15">15</a>69.16  Aby mię nie zatopiły strumienie wód, i nie pożarła głębia i nie zawarła nademną studnia wierzchu swego.</span> <span class="verse"><a name="16">16</a>69.17  Wysłuchajże mię, Panie! boć dobre jest miłosierdzie twoje; według wielkiej litości twojej wejrzyj na mię.</span> <span class="verse"><a name="17">17</a>69.18  Nie zakrywajże oblicza twego od sługi swego, bom jest w utrapieniu; pośpieszże się, wysłuchaj mię.</span> <span class="verse"><a name="18">18</a>69.19  Przybliż się do duszy mojej, a wybaw ją; dla nieprzyjaciół moich odkup mię.</span> <span class="verse"><a name="19">19</a>69.20  Ty znasz pohańbienie moje, i zelżywość moję, i wstyd mój: przed tobąć są wszyscy nieprzyjaciele moi.</span> <span class="verse"><a name="20">20</a>69.21  Pohańbienie pokruszyło serce moje, z czegom był żałośny; oczekiwałem, azaliby się mię kto użalił, ale nikt nie był; azaliby mię kto pocieszył, alem nie znalazł.</span> <span class="verse"><a name="21">21</a>69.22  Owszem, miasto pokarmu podali mi żółć, a w pragnieniu mojem napoili mię octem.</span> <span class="verse"><a name="22">22</a>69.23  Niechajże im będzie stół ich przed nimi sidłem, a szczęście ich na upadek.</span> <span class="verse"><a name="23">23</a>69.24  Niech się zaćmią oczy ich, aby nie widzieli, a biodra ich niech się zawżdy chwieją.</span> <span class="verse"><a name="24">24</a>69.25  Wylij na nich rozgniewanie swoje, a popędliwość gniewu twego niech ich ogarnie.</span> <span class="verse"><a name="25">25</a>69.26  Niech będzie mieszkanie ich puste, w namiotach ich niech nikt nie mieszka.</span> <span class="verse"><a name="26">26</a>69.27  Bo tego, któregoś ty ubił, prześladują, a o boleści poranionych twoich rozmawiają.</span> <span class="verse"><a name="27">27</a>69.28  Przydajże nieprawość ku nieprawości ich, a niech nie przychodzą do sprawiedliwości twojej.</span> <span class="verse"><a name="28">28</a>69.29  Niech będą wymazani z ksiąg żyjących, a z sprawiedliwymi niech nie będą zapisani.</span> <span class="verse"><a name="29">29</a>69.30  Jamci utrapiony, i zbolały; lecz zbawienie twoje, Boże! na miejscu bezpiecznem postawi mię.</span> <span class="verse"><a name="30">30</a>69.31  Tedy będę chwalił imię Boże pieśnią, a będę je wielbił z dziękczynieniem.</span> <span class="verse"><a name="31">31</a>69.32  A będzie to przyjemniejsze Panu, niżeli wół albo cielec rogaty z rozdzielonemi kopytami.</span> <span class="verse"><a name="32">32</a>69.33  To widząc pokorni rozradują się, szukając Boga, a ożyje serce ich;</span> <span class="verse"><a name="33">33</a>69.34  Iż wysłuchiwa Pan ubogich, a więźniami swymi nie gardzi.</span> <span class="verse"><a name="34">34</a>69.35  Niech go chwalą niebiosa i ziemia, morze i wszystko, co się w nich rucha.</span> <span class="verse"><a name="35">35</a>69.36  Bógci zaiste zachowa Syon, i pobuduje miasta Judzkie; i będą tam mieszkać, a ziemię tę dziedzicznie otrzymają.</span> <span class="verse"><a name="36">36</a>69.37  Także i nasienie sług jego dziedzicznie ją otrzyma, a którzy miłują imię jego, będą w niej mieszkać.</span> </p></div</div></div></body></html>