<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Szymon Piotr, sługa i Apostoł Jezusa Chrystusa, tym, którzy równie z nami kosztownej wiary dostali przez sprawiedliwość Boga naszego i zbawiciela naszego, Jezusa Chrystusa.</span> <span class="verse"><a name="2">2</a>Łaska i pokój niech się wam rozmnoży przez poznanie Boga i Jezusa, Pana naszego.</span> <span class="verse"><a name="3">3</a>Jako nam jego Boska moc wszystko, co do żywota i do pobożności należy, darowała przez poznanie tego, który nas powołał przez sławę i przez cnotę;</span> <span class="verse"><a name="4">4</a>Przez co bardzo wielkie i kosztowne obietnice nam są darowane, abyście się przez nie stali uczestnikami Boskiego przyrodzenia, uszedłszy skażenia tego, które jest na świecie w pożądliwościach.</span> <span class="verse"><a name="5">5</a>Ku temu tedy samemu wszelkiej pilności przykładając, przydajcie do wiary waszej cnotę, a do cnoty umiejętność;</span> <span class="verse"><a name="6">6</a>A do umiejętności powściągliwość, a do powściągliwości cierpliwość, a do cierpliwości pobożność;</span> <span class="verse"><a name="7">7</a>A do pobożności braterską miłość, a do miłości braterskiej łaskę.</span> <span class="verse"><a name="8">8</a>Albowiem gdy to będzie przy was, a obficie będzie, nie próżnymi, ani niepożytecznymi wystawi was w znajomości Pana naszego, Jezusa Chrystusa.</span> <span class="verse"><a name="9">9</a>Bo przy kim tych rzeczy nie masz, ślepy jest; a tego, co jest daleko, nie widzi, zapomniawszy na oczyszczenie od dawnych grzechów swoich.</span> <span class="verse"><a name="10">10</a>Przetoż, bracia! raczej się starajcie, abyście powołanie i wybranie wasze mocne czynili; albowiem to czyniąc, nigdy się nie potkniecie.</span> <span class="verse"><a name="11">11</a>Tak bowiem hojnie wam dane będzie wejście do wiecznego królestwa Pana naszego i Zbawiciela, Jezusa Chrystusa.</span> <span class="verse"><a name="12">12</a>Przetoż nie zaniedbam was zawsze upominać o tych rzeczach, chociażeście umiejętni i utwierdzeni w teraźniejszej prawdzie.</span> <span class="verse"><a name="13">13</a>Boć to mam za słuszną rzecz, pókim jest w tym przybytku, abym was pobudzał przez napominanie,</span> <span class="verse"><a name="14">14</a>Wiedząc, iż prędkie jest złożenie przybytku mojego, jako mi i Pan nasz, Jezus Chrystus objawił.</span> <span class="verse"><a name="15">15</a>A starać się będę o to ze wszelakiej miary, abyście wy i po zejściu mojem te rzeczy sobie przypominali.</span> <span class="verse"><a name="16">16</a>Albowiem nie baśni jakich misternie wymyślonych naśladując, uczyniliśmy wam znajomą Pana naszego, Jezusa Chrystusa moc i przyjście, ale jako ci, którzyśmy oczami naszemi widzieli wielmożność jego.</span> <span class="verse"><a name="17">17</a>Wziął bowiem od Boga Ojca cześć i chwałę, gdy mu był przyniesiony głos taki od wielmożnej chwały: ten jest on Syn mój miły, w którym mi się upodobało.</span> <span class="verse"><a name="18">18</a>A głos ten myśmy słyszeli z nieba przyniesiony, będąc z nim na onej górze świętej.</span> <span class="verse"><a name="19">19</a>I mamy mocniejszą mowę prorocką, której pilnując jako świecy w ciemnem miejscu świecącej, dobrze czynicie, ażby dzień oświtnął, i jutrzenka weszła w sercach waszych.</span> <span class="verse"><a name="20">20</a>To najpierw wiedząc, iż żadne proroctwo Pisma nie jest własnego wykładu.</span> <span class="verse"><a name="21">21</a>Albowiem nie z woli ludzkiej przyniesione jest niekiedy proroctwo, ale od Ducha Świętego pędzeni będąc mówili święci Boży ludzie.</span> </p></div</div></div></body></html>