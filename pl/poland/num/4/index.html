<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 4</strong></div><p><span class="verse"><a name="1">1</a>Nad to rzekł Pan do Mojżesza i Aarona, mówiąc:</span> <span class="verse"><a name="2">2</a>Zbierz summę synów Kaatowych z pośród synów Lewiego według familii ich, i według domów ojców ich.</span> <span class="verse"><a name="3">3</a>Od tego, który ma trzydzieści lat i wyżej, i aż do tego, co ma pięćdziesiąt lat, którzy będąc sposobnymi do tej pracy, mogliby odprawować posługę w namiocie zgromadzenia.</span> <span class="verse"><a name="4">4</a>Tać będzie powinność synów Kaatowych przy namiocie zgromadzenia, przy miejscu najświętszem;</span> <span class="verse"><a name="5">5</a>I przyjdzie Aaron z synami swymi, gdy się będzie miał ruszyć obóz, a zdejmą oponę zasłony, i okryją nią skrzynię świadectwa;</span> <span class="verse"><a name="6">6</a>A włożą na nię przykrycie z borsukowych skór, i przykryją z wierzchu wszystko oponą hijacyntową, i założą drążki jej.</span> <span class="verse"><a name="7">7</a>Także stół chlebów pokładnych przykryją oponą hijacyntową, a położą na nim misy, i przystawki, i kubki, i czasze do nalewania; a chleb ustawicznie na nim będzie.</span> <span class="verse"><a name="8">8</a>I rozciągną na tem oponę szarłatową, a przykryją to przykryciem skór borsukowych, i założą drążki do niego.</span> <span class="verse"><a name="9">9</a>Wezmą też oponę hijacyntową, którą nakryją świecznik do świecenia z lampami jego, i nożyczki jego, i kaganki jego, i wszystkie naczynia do oliwy jego, których używają przy nim:</span> <span class="verse"><a name="10">10</a>I uwiną go ze wszystkiem naczyniem jego w przykrycie z skór borsukowych, i włożą na drążki.</span> <span class="verse"><a name="11">11</a>Na ołtarz także złoty rozpostrzą oponę hijacyntową, a włożą nań przykrycie z skór borsukowych, i założą drążki jego.</span> <span class="verse"><a name="12">12</a>Pobiorą też wszystkie naczynia usługi, któremi służą w świątnicy, a obwinąwszy oponą hijacyntową, przykryją je przykryciem z skór borsukowych, i włożą na drążki.</span> <span class="verse"><a name="13">13</a>Do tego zmiotą popiół z ołtarza, a na nim rozpostrzą oponę szarłatową;</span> <span class="verse"><a name="14">14</a>I włożą nań wszystkie naczynia jego, któremi usługują przy nim, to jest łopaty, widły, i miotły, i kociełki, i wszystkie naczynia ołtarzowe, i rozpostrzą na nim przykrycie z skór borsukowych, i założą drążki jego.</span> <span class="verse"><a name="15">15</a>A gdy to wykona Aaron z synami swymi, że przykryje świątnicę ze wszystkiem naczyniem świątnicy, a będzie się miał ruszyć obóz, tedy potem przyjdą synowie Kaatowi, aby one rzeczy nieśli; ale się nie będą dotykali świątnicy, aby nie pomarli. Tać jest posługa synów Kaatowych, przy namiocie zgromadzenia.</span> <span class="verse"><a name="16">16</a>Staranie zasię Eleazara, syna Aarona kapłana, będzie o oliwie do świecenia, o kadzeniu wonnem, o ofierze śniednej ustawicznej, i o olejku pomazywania, doglądanie przybytku, i wszystkiego, co w nim jest, i świątnicy z naczyniami jej.</span> <span class="verse"><a name="17">17</a>Potem rzekł Pan do Mojżesza i Aarona, mówiąc:</span> <span class="verse"><a name="18">18</a>Nie zatracajcie pokolenia domów Kaatowych z pośrodku Lewitów.</span> <span class="verse"><a name="19">19</a>Ale to im uczynicie, aby żyli a nie pomarli, gdy przystępować będą do miejsca najświętszego: Aaron i synowie jego przyjdą, i postanowią każdego z nich nad pracą jego i nad brzemieniem jego.</span> <span class="verse"><a name="20">20</a>Ale niech nie wchodzą patrzyć, gdy będą uwijane rzeczy święte, aby nie pomarli.</span> <span class="verse"><a name="21">21</a>Zatem rzekł Pan do Mojżesza, mówiąc:</span> <span class="verse"><a name="22">22</a>Zbierz summę synów Gersonowych według domów ojców ich, i według familii ich;</span> <span class="verse"><a name="23">23</a>Od tego, który ma trzydzieści lat i wyżej, aż do tego, który ma pięćdziesiąt lat, policzysz je, którzy sposobni będą do tej pracy, aby mogli usługować przy namiocie zgromadzenia.</span> <span class="verse"><a name="24">24</a>A tać będzie powinność domów synów Gersonowych ku posłudze i ku noszeniu.</span> <span class="verse"><a name="25">25</a>Nosić będą opony przybytku, i namiot zgromadzenia z przykryciem jego; także przykrycie borsukowe, które z wierzchu na nim jest, i zasłonę od drzwi namiotu zgromadzenia;</span> <span class="verse"><a name="26">26</a>I opony do sieni, i zasłonę drzwi bramy u sieni, która jest u przybytku, i przy ołtarzu w około, i sznury jej, i wszystkie naczynia usługi ich, i wszystko, czego używają około usługi ich; i to czynić będą.</span> <span class="verse"><a name="27">27</a>Według rozkazania Aarona i synów jego będzie wszelka usługa synów Gersonowych przy każdem brzemieniu ich, i przy każdej usłudze ich; a poruczycie im pod straż wszystkie brzemiona ich.</span> <span class="verse"><a name="28">28</a>Tać będzie powinność domów synów Gersonowych w namiocie zgromadzenia, a będzie ich doglądał Itamar, syn Aarona kapłana.</span> <span class="verse"><a name="29">29</a>Syny także Merarego według familii ich, i według domów ojców ich policzysz:</span> <span class="verse"><a name="30">30</a>Od tego, który ma trzydzieści lat i wyżej, i aż do tego, który ma pięćdziesiąt lat, policzysz je; którzy będąc sposobni do tej pracy mogliby usługować przy namiocie zgromadzenia.</span> <span class="verse"><a name="31">31</a>A ta będzie powinność pracy ich we wszystkiej usłudze ich w namiocie zgromadzenia: deski przybytku, i drągi jego, i słupy jego, i podstawki jego nosić;</span> <span class="verse"><a name="32">32</a>Przytem słupy sieni w około, i podstawki ich z kołkami ich, i sznury ich ze wszystkiem naczyniem ich, do wszelkiej służby ich; a mianowicie policzycie naczynia, które im poruczycie pod straż ich.</span> <span class="verse"><a name="33">33</a>Tać powinność będzie familii synów Merarego, według wszelkiej służby ich, przy namiocie zgromadzenia pod dozorem Itamara, syna Aarona kapłana.</span> <span class="verse"><a name="34">34</a>Obliczyli tedy Mojżesz i Aaron, i książęta zgromadzenia syny Kaatowe według familii ich, i według domów ojców ich.</span> <span class="verse"><a name="35">35</a>Od tych, którym było trzydzieści lat i wyżej, i aż do tych, którym było pięćdziesiąt lat, którzy sposobni będąc ku tej pracy mogliby usługować przy namiocie zgromadzenia.</span> <span class="verse"><a name="36">36</a>A było ich policzonych według familii ich dwa tysiące, siedem set i pięćdziesiąt.</span> <span class="verse"><a name="37">37</a>Cić byli policzeni z familii Kaatytów wszyscy służący przy namiocie zgromadzenia, które zliczył Mojżesz i Aaron według rozkazania Pańskiego przez Mojżesza.</span> <span class="verse"><a name="38">38</a>Także policzeni są synowie Gersonowi wedle familii swych, i według domów ojców swych,</span> <span class="verse"><a name="39">39</a>Od tego, który miał trzydzieści lat i wyżej, i aż do tego, który miał pięćdziesiąt lat, którzy sposobni będąc ku pracy mogli usługować przy namiocie zgromadzenia.</span> <span class="verse"><a name="40">40</a>A było ich policzonych według familii ich, i domów ojców ich dwa tysiące, sześć set i trzydzieści.</span> <span class="verse"><a name="41">41</a>Cić byli policzeni z familii synów Gersonowych, wszyscy służący w namiocie zgromadzenia, które zliczył Mojżesz i Aaron według słowa Pańskiego.</span> <span class="verse"><a name="42">42</a>Także policzeni z familii synów Merarego według familii swych i domów ojców swych,</span> <span class="verse"><a name="43">43</a>Od tego, który miał trzydzieści lat i wyżej, i aż do tego, który miał pięćdziesiąt lat; którzy sposobni będąc ku pracy mogli usługiwać przy namiocie zgromadzenia;</span> <span class="verse"><a name="44">44</a>A było ich policzonych według familii ich trzy tysiące i dwieście.</span> <span class="verse"><a name="45">45</a>A tać była summa policzonych z familii synów Merarego, które zliczył Mojżesz i Aaron według rozkazania Pańskiego przez Mojżesza.</span> <span class="verse"><a name="46">46</a>Wszystkich policzonych, które policzył Mojżesz i Aaron, i książęta Izraelskie z Lewitów według familii ich, i domów ojców ich,</span> <span class="verse"><a name="47">47</a>Od tego, który miał trzydzieści lat i wyżej, i aż do tego, który miał pięćdziesiąt lat, każdego przychodzącego do odprawowania powinności usługi, i powinności noszenia brzemion w namiocie zgromadzenia.</span> <span class="verse"><a name="48">48</a>A było ich policzonych osiem tysięcy, i pięć set i osiemdziesiąt.</span> <span class="verse"><a name="49">49</a>Według rozkazania Pańskiego policzeni są przez Mojżesza, każdy z osobna według usługi jego, i według brzemienia jego; a policzeni byli ci, które Pan rozkazał liczyć Mojżeszowi.</span> </p></div</div></div></body></html>