<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 15</strong></div><p><span class="verse"><a name="1">1</a>I rzekł Pan do Mojżesza, mówiąc:</span> <span class="verse"><a name="2">2</a>Powiedz synom Izraelskim, a mów do nich: Gdy przyjdziecie do ziemi mieszkania waszego, którą Ja wam dam,</span> <span class="verse"><a name="3">3</a>A będziecie chcieli czynić ofiarę ognistą Panu na całopalenie, albo ofiarę, bądź poślubioną bądź dobrowolną, albo też na uroczyste święta wasze, czyniąc wdzięczną wonność Panu z wołów albo z owiec:</span> <span class="verse"><a name="4">4</a>Tedy, ktobykolwiek ofiarował ofiarę swoję Panu, niechże ofiaruje ofiarę śniedną, pszennej mąki dziesiątą część, zagniecionej z oliwą, której będzie czwarta część hynu.</span> <span class="verse"><a name="5">5</a>Przytem wina na ofiarę mokrą czwartą część hynu ofiarować będziesz przy całopaleniu, albo przy ofierze innej do każdego baranka.</span> <span class="verse"><a name="6">6</a>Przy baranie też ofiarować będziesz ofiarę śniedną, mąki pszennej dwie dziesiąte części, zaczynionej z oliwą z trzecią częścią hynu.</span> <span class="verse"><a name="7">7</a>Wina także na ofiarę mokrą trzecią część hynu ofiarować będziesz na wdzięczną wonność Panu.</span> <span class="verse"><a name="8">8</a>Jeźli zaś cielca ofiarować będziesz na ofiarę całopalenia, albo na ofiarę wypełnienia ślubu, albo na ofiarę spokojną Panu,</span> <span class="verse"><a name="9">9</a>Tedy będziesz ofiarował społem z cielcem ofiarę śniedną, pszennej mąki trzy dziesiąte części, zagniecionej z oliwą z połową hynu.</span> <span class="verse"><a name="10">10</a>Wina także będziesz ofiarował na ofiarę mokrą połowę hynu, na ofiarę ognistą ku wdzięcznej wonności Panu.</span> <span class="verse"><a name="11">11</a>Także uczynisz przy każdym wole, i przy każdym baranie i baranku, bądź z owiec bądź z kóz.</span> <span class="verse"><a name="12">12</a>Według liczby, którą ofiarować będziecie, tak uczynicie przy każdym z nich według liczby ich.</span> <span class="verse"><a name="13">13</a>Każdy w domu zrodzony tak też będzie czynił, gdy będzie oddawał ofiarę ognistą na wdzięczną wonność Panu.</span> <span class="verse"><a name="14">14</a>A gdyby, gościem będąc między wami przychodzień, albo mieszkający między wami w narodziech waszych, ofiarował ognistą ofiarę ku wdzięcznej wonności Panu, jako wy czynicie, tak i on uczyni.</span> <span class="verse"><a name="15">15</a>O ludu mój! Ustawa jedna niechaj będzie tak wam, jako i przychodniowi, mieszkającemu z wami; ustawa to jest wieczna w narodziech waszych; jako wy, tak przychodzień będzie przed Panem.</span> <span class="verse"><a name="16">16</a>Prawo jedno, i jeden sąd będzie wam i przychodniowi mieszkającemu z wami.</span> <span class="verse"><a name="17">17</a>I rzekł Pan do Mojżesza, mówiąc:</span> <span class="verse"><a name="18">18</a>Powiedz synom Izraelskim, a rzecz do nich: Gdy wnijdziecie do ziemi, do której Ja was wprowadzę:</span> <span class="verse"><a name="19">19</a>A jeść będziecie chleb onej ziemi, ofiarować będziecie ofiarę podnoszenia Panu.</span> <span class="verse"><a name="20">20</a>Z pierwszych ciast waszych placek ofiarować będziecie na ofiarę podnoszenia; jako ofiarę z bojewiska, tak go ofiarować będziecie.</span> <span class="verse"><a name="21">21</a>Z pierwszych ciast waszych ofiarować będziecie Panu ofiarę podnoszenia w narodziech waszych.</span> <span class="verse"><a name="22">22</a>A gdybyście pobłądzili, i nie uczynilibyście wszystkich przykazań tych, które rozkazał Pan przez Mojżesza;</span> <span class="verse"><a name="23">23</a>Wszystkiego, co wam Pan rozkazał przez Mojżesza, od onego dnia, którego wydał Pan przykazanie, i potem w narodziech waszych:</span> <span class="verse"><a name="24">24</a>Tedy jeźliby z niewiadomości zgromadzenia stało się to pobłądzenie, wszystko zgromadzenie ofiarować będzie cielca młodego jednego na całopalenie, na wdzięczną wonność Panu, także śniedną ofiarę jego, i mokrą ofiarę jego według zwyczaju, i kozła jednego z stada za grzech.</span> <span class="verse"><a name="25">25</a>Tak oczyści kapłan wszystko zgromadzenie synów Izraelskich, i będzie im odpuszczona, gdyż się z niewiadomości stało. A oni ofiarować będą ofiarę swoję na ofiarę ognistą Panu, i na ofiarę za grzech swój przed Panem za obłądzenie swoje.</span> <span class="verse"><a name="26">26</a>I będzie odpuszczono wszystkiemu zgromadzeniu synów Izraelskich, i przychodniowi, który mieszka między nimi, ponieważ wszystkiego ludu pobłądzenie jest.</span> <span class="verse"><a name="27">27</a>A jeźliby kto sam tylko zgrzeszył z niewiadomości, tedy przyniesie Panu kozę roczną na ofiarę za grzech;</span> <span class="verse"><a name="28">28</a>I oczyści kapłan człowieka obłądzonego, któryby zgrzeszył z niewiadomości; przed Panem oczyści go, i będzie mu odpuszczono.</span> <span class="verse"><a name="29">29</a>Tak zrodzonemu między synami Izraelskimi, jako przychodniowi, który mieszka między nimi, zakon jeden będzie wam, gdyby kto zgrzeszył z niewiadomości.</span> <span class="verse"><a name="30">30</a>Ale człowiek, któryby z hardości swawolnie zgrzeszył, tak urodzony w domu, jako i przychodzień, takowy Pana zelżył; przetoż wykorzeniony będzie on człowiek z pośrodku ludu swego.</span> <span class="verse"><a name="31">31</a>Albowiem słowem Pańskiem pogardził, i przykazanie jego zgwałcił; koniecznie wytracony będzie takowy człowiek; nieprawość jego na nim zostanie.</span> <span class="verse"><a name="32">32</a>I stało się, gdy byli synowie Izraelscy na puszczy, że znaleźli człowieka zbierającego drwa w dzień sabatu.</span> <span class="verse"><a name="33">33</a>I przywiedli go, którzy go znaleźli zbierającego drwa, przed Mojżesza, i przed Aarona, i przed wszystko zgromadzenie.</span> <span class="verse"><a name="34">34</a>I dali go do więzienia; bo jeszcze im nie było oznajmiono, coby miano czynić z takowym.</span> <span class="verse"><a name="35">35</a>Tedy rzekł Pan do Mojżesza: śmiercią niech umrze człowiek ten; bez litości niechaj go ukamionuje wszystko zgromadzenie za obozem.</span> <span class="verse"><a name="36">36</a>I wywiedli go wszystko zgromadzenie za obóz, i ciskali nań kamieniem, aż umarł, jako rozkazał Pan Mojżeszowi.</span> <span class="verse"><a name="37">37</a>Zatem rzekł Pan do Mojżesza, mówiąc:</span> <span class="verse"><a name="38">38</a>Mów do synów Izraelskich, a powiedz im, aby sobie poczynili bramy na krajach szat swoich w narodziech swych, a niech przyprawią do bram sznurek hijacyntowy.</span> <span class="verse"><a name="39">39</a>I będziecie mieli te bramy, żebyście poglądając na nie, wspominali sobie na wszystkie przykazania Pańskie, abyście je czynili, i abyście się nie unosili za sercem waszem, i za oczyma waszemi, za któremi wy idąc cudzołożylibyście.</span> <span class="verse"><a name="40">40</a>Ale żebyście pamiętali i czynili wszystkie przykazania moje, a byli świętymi Bogu waszemu.</span> <span class="verse"><a name="41">41</a>Ja Pan, Bóg wasz, którym was wywiódł z ziemi Egipskiej, abym wam był za Boga; Jam Pan, Bóg wasz.</span> </p></div</div></div></body></html>