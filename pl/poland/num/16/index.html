<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 16</strong></div><p><span class="verse"><a name="1">1</a>Tedy się zbuntował Kore, syn Izaara, syna Kaatowego, syna Lewiego, także Datan i Abiron, synowie Elijabowi, i Hon, syn Faletów z synów Rubenowych.</span> <span class="verse"><a name="2">2</a>I powstali przeciw Mojżeszowi, a z nimi mężów z synów Izraelskich dwieście i pięćdziesiąt, książęta między ludem, których do rady przyzywano, ludzie zacni.</span> <span class="verse"><a name="3">3</a>Ci zebrawszy się przeciw Mojżeszowi, i przeciw Aaronowi, rzekli im: Wiele to na was, ponieważ wszystek ten lud, wszyscy są święci, a w pośrodku nich jest Pan; przeczże się wy wynosicie nad zgromadzeniem Pańskiem?</span> <span class="verse"><a name="4">4</a>Co gdy usłyszał Mojżesz, upadł na oblicze swoje,</span> <span class="verse"><a name="5">5</a>I rzekł do Korego i do wszystkiej roty jego, mówiąc: Rano pokaże Pan, kto jest jego, i kto jest święty, i kto ma przystępować przedeń; bo kogo sobie wybrał, temu rozkaże przystąpić do siebie.</span> <span class="verse"><a name="6">6</a>To tedy uczynicie: Weźmiecie sobie kadzielnice, ty Kore, i wszystka rota twoja.</span> <span class="verse"><a name="7">7</a>I nakładłszy w nie ognia, włóżcie nań kadzidła przed Panem jutro; i stanie się, że kogokolwiek obierze Pan, ten będzie świętym: wiele to na was synowie Lewiego.</span> <span class="verse"><a name="8">8</a>Nad to rzekł Mojżesz do Korego: Słuchajcie proszę synowie Lewiego;</span> <span class="verse"><a name="9">9</a>Izali wam to mało, że was oddzielił Bóg Izraelski od zgromadzenia Izraelskiego, abyście przystępowali do niego ku odprawowaniu usługi w przybytku Pańskim, a iżbyście stali przed zgromadzeniem, i służyli mu?</span> <span class="verse"><a name="10">10</a>I przyjął ciebie, i wszystkę bracią twoję, syny Lewiego z tobą, że jeszcze szukacie kapłaństwa?</span> <span class="verse"><a name="11">11</a>Dla tegoż, ty i wszystka rota twoja, zbuntowaliście się przeciw Panu; bo Aaron cóż jest, żeście szemrali przeciw niemu?</span> <span class="verse"><a name="12">12</a>Tedy posłał Mojżesz, aby zawołano Datana, i Abirona, synów Elijabowych, którzy odpowiedzieli: Nie pójdziemy.</span> <span class="verse"><a name="13">13</a>Izali mało na tem, żeś nas wywiódł z ziemi opływającej mlekiem i miodem, abyś nas pomorzył na tej puszczy, że jeszcze chcesz mieć nad nami zwierzchność i nam rozkazować?</span> <span class="verse"><a name="14">14</a>Ku temu do ziemi opływającej mlekiem i miodem nie wprowadziłeś nas, aniś nam dał w dziedzictwo pól i winnic: izali oczy tym mężom wyłupić chcesz? Nie pójdziemy</span> <span class="verse"><a name="15">15</a>Tedy się rozgniewał Mojżesz bardzo, i rzekł do Pana: Nie patrz na ofiarę ich; ni jednego osła nie wziąłem od nich, anim co złego komu z nich uczynił.</span> <span class="verse"><a name="16">16</a>Potem rzekł Mojżesz do Korego: Ty, i wszystka rota twoja, stawcie się przed Pana jutro, ty, i oni, i Aaron:</span> <span class="verse"><a name="17">17</a>A wziąwszy każdy kadzielnicę swoję, włóżcie w nię kadzidła, i stawcie się przed Pana, każdy z kadzielnicą swoją, dwieście i pięćdziesiąt kadzielnic, i ty, i Aaron, każdy z kadzielnicą swoją.</span> <span class="verse"><a name="18">18</a>Wziął tedy każdy kadzielnicę swoję, a włożywszy w nią ognia nakładli w nią kadzidła; i stanęli u drzwi namiotu zgromadzenia Mojżesz i Aaron.</span> <span class="verse"><a name="19">19</a>Ale Kore już był zebrał przeciwko nim wszystkę rotę do drzwi namiotu zgromadzenia; tedy chwała Pańska ukazała się wszystkiemu ludowi.</span> <span class="verse"><a name="20">20</a>I rzekł Pan do Mojżesza i do Aarona, mówiąc:</span> <span class="verse"><a name="21">21</a>Odłączcie się z pośrodku zebrania tego, abym je nagle zatracił.</span> <span class="verse"><a name="22">22</a>Lecz oni upadli na oblicza swe i rzekli: O Boże, Boże Duchów, i wszelkiego ciała! człowiek jeden zgrzeszył, a na wszystekże lud gniewać się będziesz?</span> <span class="verse"><a name="23">23</a>Tedy rzekł Pan do Mojżesza, mówiąc:</span> <span class="verse"><a name="24">24</a>Rzecz do zgromadzenia, a mów: Odstąpcie od namiotu Korego, Datana i Abirona.</span> <span class="verse"><a name="25">25</a>A wstawszy Mojżesz, szedł do Datana i Abirona; i szli za nim starsi Izraelscy.</span> <span class="verse"><a name="26">26</a>I rzekł do zgromadzenia, mówiąc: Odstąpcie, proszę, od namiotów mężów tych niepobożnych, ani się dotykajcie wszystkiego, co ich jest, byście snać nie zginęli we wszystkich grzechach ich.</span> <span class="verse"><a name="27">27</a>I odstąpili od namiotu Korego, Datana i Abirona zewsząd. Ale Datan i Abiron wyszedłszy stali u drzwi namiotów swoich, i żony ich, i synowie ich, i maluczcy ich.</span> <span class="verse"><a name="28">28</a>Tedy rzekł Mojżesz: Po tem poznacie, że mię Pan posłał, abym czynił te wszystkie sprawy, a że nic z domysłu serca swego nie czynię;</span> <span class="verse"><a name="29">29</a>Jeźliże tak, jako inni ludzie umierają, pomrą ci, a zwykłem innych ludzi karaniem, karani będą, nie posłał mię Pan;</span> <span class="verse"><a name="30">30</a>Ale jeźliż co nowego uczyni Pan, że otworzy ziemia usta swe, i pożre je i wszystkiego co mają, i zstąpią żywo do piekła, tedy poznacie, że rozdraźnili ci mężowie Pana.</span> <span class="verse"><a name="31">31</a>I stało się, gdy przestał mówić wszystkich tych słów, że się rozstąpiła ziemia pod nimi;</span> <span class="verse"><a name="32">32</a>A otworzywszy ziemia paszczękę swoję, pożarła je, i domy ich, ze wszystkimi ludźmi, którzy byli przy Korem, i wszystkie majętności ich.</span> <span class="verse"><a name="33">33</a>I zstąpili oni ze wszystkiem co mieli, żywo do piekła, i okryła je ziemia, i poginęli z pośrodku zgromadzenia.</span> <span class="verse"><a name="34">34</a>Wszyscy zaś Izraelitowie, którzy byli około nich, uciekali na krzyk ich, bo mówili: By snać nie pożarła i nas ziemia.</span> <span class="verse"><a name="35">35</a>Wyszedł także ogień od Pana, i spalił onych dwieście i pięćdziesiąt mężów, którzy ofiarowali kadzenie.</span> <span class="verse"><a name="36">36</a>Potem rzekł Pan do Mojżesza mówiąc:</span> <span class="verse"><a name="37">37</a>Rzecz do Eleazara, syna Aaronowego, kapłana, aby pozbierał kadzielnice z onego pogorzeliska, a ogień i tam i sam niech rozrzuci; bo są poświęcone.</span> <span class="verse"><a name="38">38</a>A z kadzielnic tych, którzy zgrzeszyli przeciwko duszom swym, rozbiwszy je na blachy, niech obije ołtarz, bo iż w nich ofiarowali przed Panem, poświęcone są, przetoż będą na znak synom Izraelskim.</span> <span class="verse"><a name="39">39</a>Tedy pozbierał Eleazar kapłan one miedziane kadzielnice, w których ofiarowali oni popaleni; i rozbito je na blachy, na obicie ołtarza.</span> <span class="verse"><a name="40">40</a>Na pamiątkę synom Izraelskim, aby nie przystępował żaden obcy, któryby nie był z nasienia Aaronowego, do odprawowania kadzenia przed Panem, aby mu się nie stało jako Koremu, i jako rocie jego, jako mu był powiedział Pan przez Mojżesza.</span> <span class="verse"><a name="41">41</a>I szemrało wszystko zgromadzenie synów Izraelskich nazajutrz przeciwko Mojżeszowi, i przeciwko Aaronowi, mówiąc: Wyście przyczyną śmierci ludu Pańskiego,</span> <span class="verse"><a name="42">42</a>I stało się, gdy się zbierał lud przeciw Mojżeszowi, i przeciw Aaronowi, że spojrzeli ku namiotowi zgromadzenia, a oto, okrył go obłok, i okazała się chwała Pańska.</span> <span class="verse"><a name="43">43</a>I przyszedł Mojżesz z Aaronem przed namiot zgromadzenia.</span> <span class="verse"><a name="44">44</a>I rzekł Pan do Mojżesza, mówiąc:</span> <span class="verse"><a name="45">45</a>Wynijdźcie z pośrodku zgromadzenia tego, a wytracę je w okamgnieniu; i upadli na oblicza swoje.</span> <span class="verse"><a name="46">46</a>Potem rzekł Mojżesz do Aarona: Weźmij kadzielnicę, a włóż w nią ognia z ołtarza, włóż też kadzidło, a natychmiast idź do zgromadzenia, i oczyść je; boć już wyszła popędliwość od twarzy Pańskiej, a już się zaczęło karanie.</span> <span class="verse"><a name="47">47</a>Wziął tedy Aaron kadzielnicę, jako mu rozkazał Mojżesz, i przybieżał w pośrodek zgromadzenia, a oto już się była zaczęła plaga w ludzie; i uczyniwszy kadzenie oczyścił lud.</span> <span class="verse"><a name="48">48</a>I stanął Aaron między umarłymi i między żywymi, a zahamowana jest plaga.</span> <span class="verse"><a name="49">49</a>A było umarłych od onej plagi czternaście tysięcy i siedem set, oprócz onych, którzy pomarli z przyczyny Korego.</span> <span class="verse"><a name="50">50</a>Zatem się wrócił Aaron do Mojżesza ku drzwiom namiotu zgromadzenia, gdy plaga zahamowana była.</span> </p></div</div></div></body></html>