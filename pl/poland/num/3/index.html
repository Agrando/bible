<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 3</strong></div><p><span class="verse"><a name="1">1</a>A teć są rodzaje Aarona i Mojżesza w dzień, którego mówił Pan z Mojżeszem na górze Synaj.</span> <span class="verse"><a name="2">2</a>A te są imiona synów Aaronowych: Pierworodny Nadab, potem Abiu, Eleazar, i Itamar.</span> <span class="verse"><a name="3">3</a>Te są imiona synów Aaronowych, kapłanów pomazanych, których ręce poświęcone były ku sprawowaniu urzędu kapłańskiego.</span> <span class="verse"><a name="4">4</a>Ale pomarli Nadab i Abiu przed Panem, gdy ofiarowali ogień obcy przed Panem na puszczy Synaj, a zeszli bez potomstwa; dla tego Eleazar i Itamar odprawowali urząd kapłański przed obliczem Aarona, ojca swego.</span> <span class="verse"><a name="5">5</a>Tedy rzekł Pan do Mojżesza, mówiąc:</span> <span class="verse"><a name="6">6</a>Każ przystąpić pokoleniu Lewiego, a postaw je przed Aaronem kapłanem, aby mu służyli,</span> <span class="verse"><a name="7">7</a>A trzymali straż jego, i straż wszystkiego zgromadzenia, przed namiotem zgromadzenia, wykonywając usługę przybytku.</span> <span class="verse"><a name="8">8</a>Także aby strzegli wszystkiego naczynia namiotu zgromadzenia, i trzymali straż synów Izraelskich, a odprawowali usługę przybytku.</span> <span class="verse"><a name="9">9</a>Oddasz tedy Lewity Aaronowi, i synom jego; bo właśnie oddani są jemu z synów Izraelskich.</span> <span class="verse"><a name="10">10</a>Aarona zaś i syny jego przełożysz, aby przestrzegali kapłaństwa swego: bo przystąpiłliby kto obcy, umrze.</span> <span class="verse"><a name="11">11</a>Zatem rzekł Pan do Mojżesza, mówiąc:</span> <span class="verse"><a name="12">12</a>A oto, Ja wziąłem Lewity z pośrodku synów Izraelskich miasto wszelkiego pierworodnego, otwierającego żywot, między synami Izraelskimi, i będą moi Lewitowie.</span> <span class="verse"><a name="13">13</a>Albowiem mnie przynależy wszelkie pierworodne; ode dnia, któregom pobił wszelkie pierworodne w ziemi Egipskiej, poświęciłem sobie każde pierworodne w Izraelu; od człowieka aż do bydlęcia moi będą; Jam Pan.</span> <span class="verse"><a name="14">14</a>Rzekł też Pan do Mojżesza na puszczy Synaj, mówiąc:</span> <span class="verse"><a name="15">15</a>Policz syny Lewiego, według domów ojców ich, według familii ich; każdego mężczyznę urodzonego od miesiąca i wyżej, policzysz je.</span> <span class="verse"><a name="16">16</a>I policzył je Mojżesz według mowy Pańskiej, jako mu było rozkazane.</span> <span class="verse"><a name="17">17</a>I były synów Lewiego te imiona: Gerson, i Kaat, i Merary.</span> <span class="verse"><a name="18">18</a>Te zaś imiona synów Gersonowych według domów ich: Lobni i Semei.</span> <span class="verse"><a name="19">19</a>A synowie Kaatowi według domów swych: Amram, i Izaar, Hebron, i Husyjel.</span> <span class="verse"><a name="20">20</a>Synowie zaś Merarego według domów swych: Naheli i Muzy; te są familije Lewiego według domów ojców ich.</span> <span class="verse"><a name="21">21</a>Z Gersona familija Lobnicka, i familija Semeicka; teć są familije Gersonowe.</span> <span class="verse"><a name="22">22</a>Policzonych ich według liczby każdego mężczyzny urodzonego od miesiąca i wyżej, było policzonych siedem tysięcy i pięć set.</span> <span class="verse"><a name="23">23</a>Te familije Gersonowe za przybytkiem kłać się będą ku zachodowi.</span> <span class="verse"><a name="24">24</a>A książęciem domu ojca Gersonitów: Elijazaf, i syn Laelów.</span> <span class="verse"><a name="25">25</a>A pod strażą synów Gersonowych będzie przy namiocie przybytek zgromadzenia, przybytek i namiot, przykrycie jego, i zasłona u drzwi namiotu zgromadzenia;</span> <span class="verse"><a name="26">26</a>I opony sieni, i zasłona we drzwiach u sieni, która jest przed przybytkiem i przy ołtarzu w około, i sznury jego, do wszelkiej potrzeby jego.</span> <span class="verse"><a name="27">27</a>Z Kaata zaś poszła familija Amramitów, i familija Izaaritów, i familija Husyjelitów. Teć były domy Kaatytów.</span> <span class="verse"><a name="28">28</a>W liczbie wszystkich mężczyzn urodzonych od miesiąca i wyżej, osiem tysięcy i sześć set, trzymających straż przy świątnicy.</span> <span class="verse"><a name="29">29</a>Te familije synów Kaatowych kłaść się będą obozem po bok przybytku ku południowi;</span> <span class="verse"><a name="30">30</a>A książęciem domu ojca familii Kaatytów Elisafan, syn Husyjelów.</span> <span class="verse"><a name="31">31</a>A będzie pod strażą ich skrzynia, i stół, i świecznik, i ołtarze, i naczynia świątnicy, któremi usługować będą, i zasłona, i ze wszystkiemi potrzebami jej.</span> <span class="verse"><a name="32">32</a>A książęciem nad książęty Lewitów będzie Eleazar, syn Aarona kapłana, postanowiony nad tymi, którzy trzymają straż przy świątnicy.</span> <span class="verse"><a name="33">33</a>Od Merarego zaś poszła familija Mahelitów, i familija Muzytów; a teć są domy Merarytów.</span> <span class="verse"><a name="34">34</a>A policzonych ich, według liczby każdego mężczyzny urodzonego od miesiąca i wyżej, sześć tysięcy i dwieście.</span> <span class="verse"><a name="35">35</a>Książęciem zaś domu ojca familii Merarego Suryjel, syn Abihailów; a ci kłaść się będą po bok przybytku, ku północy.</span> <span class="verse"><a name="36">36</a>A należeć będą do straży synów Merarego deski przybytku, i drągi jego, słupy jego, i podstawki jego, i wszystkie naczynia jego, i wszystkie potrzeby jego;</span> <span class="verse"><a name="37">37</a>Także słupy sienne w około, i podstawki ich, i kotły i sznury ich.</span> <span class="verse"><a name="38">38</a>A kłaść się będą obozem przed przybytkiem, po przedniej stronie namiotu zgromadzenia, na wschód Mojżesz, i Aaron, i synowie jego, trzymający straż przy świątnicy; straż za syny Izraelskie; a obcy gdyby przystąpił, umrze.</span> <span class="verse"><a name="39">39</a>A tak wszystkich policzonych Lewitów od Mojżesza i Aarona, na rozkazanie Pańskie, według domów ich, wszystkich mężczyzn urodzonych od miesiąca i wyżej, było dwadzieścia tysięcy i dwa.</span> <span class="verse"><a name="40">40</a>Tedy rzekł Pan do Mojżesza: Policz wszystkie pierworodne mężczyzny między syny Izraelskimi od miesiąca i wyżej, a uczyń summę imion ich.</span> <span class="verse"><a name="41">41</a>A weźmiesz mi Lewity (Ja Pan) miasto wszystkich pierworodnych w syniech Izraelskich, także bydła Lewitów ze wszystkie pierworodne bydła synów Izraelskich.</span> <span class="verse"><a name="42">42</a>Policzył tedy Mojżesz, jako mu Pan rozkazał, wszystkie pierworodne w syniech Izraelskich.</span> <span class="verse"><a name="43">43</a>A było wszystkich pierworodnych mężczyzn według liczby imion, urodzonych od miesiąca i wyżej, policzonych ich dwadzieścia i dwa tysiące, dwieście, siedemdziesiąt i trzy.</span> <span class="verse"><a name="44">44</a>I rzekł Pan do Mojżesza, mówiąc:</span> <span class="verse"><a name="45">45</a>Weźmij Lewity miasto wszystkich pierworodnych z synów Izraelskich, bydła także Lewitów miasto bydła ich, i będą moimi Lewitowie; Jam Pan.</span> <span class="verse"><a name="46">46</a>A za okup onych dwu set, siedmiudziesiąt i trzech, którzy zbywają nad liczbę Lewitów, z pierworodnych synów Izraelskich,</span> <span class="verse"><a name="47">47</a>Weźmiesz po pięć syklów na każdą głowę; według sykla świątnicy brać będziesz; dwadzieścia pieniędzy waży sykiel.</span> <span class="verse"><a name="48">48</a>I oddasz te pieniądze Aaronowi i synom jego za okup onych, którzy zbywają nad liczbę ich.</span> <span class="verse"><a name="49">49</a>Wziął tedy Mojżesz pieniądze okupu od tych, którzy zbywali nad te, które okupili sobą Lewitowie.</span> <span class="verse"><a name="50">50</a>Od pierworodnych synów Izraelskich wziął pieniędzy onych tysiąc, trzysta, sześćdziesiąt i pięć syklów według sykla świątnicy;</span> <span class="verse"><a name="51">51</a>I oddał te pieniądze okupu Mojżesz Aaronowi i synom jego według słowa Pańskiego, jako Pan rozkazał Mojżeszowi.</span> </p></div</div></div></body></html>