<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 27</strong></div><p><span class="verse"><a name="1">1</a>Tedy przyszły córki Salfaada, syna Heferowego, syna Galaadowego, syna Machyrowego, syna Manasesowego, z pokolenia Manasesa syna Józefowego; a te są imiona córek jego: Machla, Noa i Hegla, i Melcha i Tersa;</span> <span class="verse"><a name="2">2</a>I stanęły przed Mojżeszem i przed Eleazarem kapłanem i przed książęty i wszystkiem zgromadzeniem u drzwi namiotu zgromadzenia, i rzekły:</span> <span class="verse"><a name="3">3</a>Ojciec nasz umarł na puszczy, a on nie był w poczcie tych, którzy się byli przeciw Panu zbuntowali w spiknieniu Korego; ale dla grzechu swego umarł, nie mając synów.</span> <span class="verse"><a name="4">4</a>Czemuż by zginąć miało imię ojca naszego z domu jego, przeto, że nie miał syna? dajcie nam dziedzictwo między bracią ojca naszego.</span> <span class="verse"><a name="5">5</a>Tedy odniósł Mojżesz sprawę ich do Pana.</span> <span class="verse"><a name="6">6</a>I rzekł Pan do Mojżesza:</span> <span class="verse"><a name="7">7</a>Dobrze mówią córki Salfaadowe: Daj im koniecznie osiadłość dziedzictwa między bracią ojca ich, a przenieś dziedzictwo ojca ich na nie.</span> <span class="verse"><a name="8">8</a>Synom także Izraelskim powiedz, mówiąc: Gdyby kto umarł, nie mając syna, tedy przeniesiecie dziedzictwo jego na córkę jego.</span> <span class="verse"><a name="9">9</a>A jeśliby nie miał i córki, tedy dacie dziedzictwo jego braci jego.</span> <span class="verse"><a name="10">10</a>A jeśliby i braci nie miał, tedy dacie dziedzictwo jego braci ojca jego.</span> <span class="verse"><a name="11">11</a>A jeśliby nie było braci ojca jego, tedy dacie dziedzictwo jego pokrewnemu jego, najbliższemu jego z domu jego, aby je odziedziczył. A będzie to synom Izraelskim za ustawę prawną, jako rozkazał Pan Mojżeszowi.</span> <span class="verse"><a name="12">12</a>Potem rzekł Pan do Mojżesza: Wstąp na tę górę Abarym, a oglądaj ziemię, którąm dał synom Izraelskim.</span> <span class="verse"><a name="13">13</a>A gdy ją oglądasz, przyłączon będziesz do ludu twego i ty, jako jest przyłączony Aaron, brat twój.</span> <span class="verse"><a name="14">14</a>Przeto żeście byli odpornymi słowu mojemu na puszczy Syn, przy poswarku zgromadzenia, i nie poświęciliście mię przy wodach przed oczyma ich. Oneć to są wody poswarku w Kades, na puszczy Syn.</span> <span class="verse"><a name="15">15</a>Tedy rzekł Mojżesz do Pana, mówiąc:</span> <span class="verse"><a name="16">16</a>Niech opatrzy Pan, Bóg duchów wszelkiego ciała, mężem godnym to zgromadzenie;</span> <span class="verse"><a name="17">17</a>Któryby wychodził przed nimi, i któryby wchodził przed nimi, i któryby je przywodził, aby nie był lud Pański jako owce, nie mające pasterza.</span> <span class="verse"><a name="18">18</a>Tedy rzekł Pan do Mojżesza: Weźmij do siebie Jozuego, syna Nunowego, męża, w którym jest Duch mój, a włóż nań rękę swoję;</span> <span class="verse"><a name="19">19</a>I postaw go przed Eleazarem kapłanem, i przed wszystkiem zgromadzeniem, a dasz mu naukę przed oczyma ich;</span> <span class="verse"><a name="20">20</a>A udzielisz mu zacności swej, aby go słuchało wszystko zgromadzenie synów Izraelskich;</span> <span class="verse"><a name="21">21</a>Który przed twarzą Eleazara kapłana stawać będzie, aby się zań radził sądu Urim przed Panem. Na rozkazanie jego wychodzić będą, on, i wszyscy synowie Izraelscy z nim, i wszystko zgromadzenie.</span> <span class="verse"><a name="22">22</a>Uczynił tedy Mojżesz, jako mu był rozkazał Pan; a wziąwszy Jozuego postawił go przed Eleazarem kapłanem, i przed wszystkiem zgromadzeniem.</span> <span class="verse"><a name="23">23</a>I włożywszy nań ręce swe, dał mu naukę, jako mówił Pan przez Mojżesza.</span> </p></div</div></div></body></html>