<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/num">Numbers</a> &gt <strong>Chapter 34</strong></div><p><span class="verse"><a name="1">1</a>Potem rzekł Pan do Mojżesza, mówiąc:</span> <span class="verse"><a name="2">2</a>Rozkaż synom Izraelskim, a powiedz im: Gdy wnijdziecie do ziemi Chananejskiej, (tać jest ziemia, która się wam dostanie za dziedzictwo, ziemia Chananejska z granicami swemi.)</span> <span class="verse"><a name="3">3</a>Tedy będzie granica wasza ku południowi, od puszczy Syn aż do granic Edomskich, która granica południowa pójdzie od brzegu morza słonego na wschód słońca.</span> <span class="verse"><a name="4">4</a>I okrąży ta granica od południa do Maaleakrabim, i pójdzie aż ku puszczy Syn, i pójdzie od południa do Kades Barne; a stamtąd wynijdzie do wsi Addar, i pójdzie aż do Asmon.</span> <span class="verse"><a name="5">5</a>A zakrąży ta granica od Asmon aż do rzeki Egipskiej, a skończy się na zachód.</span> <span class="verse"><a name="6">6</a>Zachodnią zaś granicę będziecie mieli morze wielkie; to wam będzie granicą od zachodu.</span> <span class="verse"><a name="7">7</a>To zaś wasza będzie granica północna; od morza wielkiego wymierzycie sobie do góry Hor.</span> <span class="verse"><a name="8">8</a>Potem od góry Hor wymierzycie granice, aż gdzie wchodzą do Hemat; a będą się kończyć granice aż do Sedada.</span> <span class="verse"><a name="9">9</a>I pójdzie ta granica aż do Zefronu, a skończy się u wsi Enan; tę będziecie mieć granice północną.</span> <span class="verse"><a name="10">10</a>Granicę też od wschodu wymierzycie od wsi Enan aż do Sefama.</span> <span class="verse"><a name="11">11</a>A pójdzie ta granica od Sefama aż do Reblat, od wschodu miasta Ain; i uda się ta granica i dojdzie do brzegu morza Cyneret na wschód słońca.</span> <span class="verse"><a name="12">12</a>A przyjdzie ta granica aż ku Jordanu, a skończy się u morza słonego. Tać będzie ziemia wasza w granicach swoich w około.</span> <span class="verse"><a name="13">13</a>Tedy oznajmił Mojżesz synom Izraelskim, mówiąc: Tać jest ziemia, którą dziedzicznie otrzymacie losem, jako rozkazał Pan, abym ją dał dziewięciorgu pokoleniu, i połowie pokolenia Manasesowego.</span> <span class="verse"><a name="14">14</a>Bo wzięło pokolenie synów Rubenowych według domów ojców swych, i pokolenie synów Gadowych według domów ojców swych, i połowa pokolenia Manasesowego wzięli dziedzictwo swoje.</span> <span class="verse"><a name="15">15</a>Dwa pokolenia, i pół pokolenia, wzięły dziedzictwo swoje z tej strony Jordanu przeciw Jerychu, ku stronie na wschód słońca.</span> <span class="verse"><a name="16">16</a>I rzekł Pan do Mojżesza, mówiąc:</span> <span class="verse"><a name="17">17</a>Teć są imiona mężów, którzy wam podzielą w dziedzictwo ziemię: Eleazar kapłan, i Jozue, syn Nunów.</span> <span class="verse"><a name="18">18</a>Księcia także jednego z każdego pokolenia weźmiecie dla podzielenia w dziedzictwo ziemi.</span> <span class="verse"><a name="19">19</a>A teć są imiona tych mężów: z pokolenia Juda Kaleb, syn Jefunów;</span> <span class="verse"><a name="20">20</a>A z pokolenia synów Symeonowych Samuel, syn Ammiudów.</span> <span class="verse"><a name="21">21</a>Z pokolenia Benjamin Eliad, syn Chaselenów.</span> <span class="verse"><a name="22">22</a>A z pokolenia synów Danowych książę Buki, syn Jogolów.</span> <span class="verse"><a name="23">23</a>Z synów Józefowych z pokolenia synów Manasesowych książę Haniel, syn Efodów.</span> <span class="verse"><a name="24">24</a>A z pokolenia synów Efraimowych książę Chemuel, syn Seftanów.</span> <span class="verse"><a name="25">25</a>Z pokolenia zaś Zabulonowego książę Elisafan, syn Farnatów.</span> <span class="verse"><a name="26">26</a>A z pokolenia synów Isascharowych książę Faltijel, syn Ozanów.</span> <span class="verse"><a name="27">27</a>Z pokolenia synów Aserowych książę Ahiud, syn Salomiego.</span> <span class="verse"><a name="28">28</a>A z pokolenia synów Neftalimowych książę Fedael, syn Ammiudów.</span> <span class="verse"><a name="29">29</a>Cić są, którym rozkazał Pan, aby dali dziedzictwo synom Izraelskim w ziemi Chananejskiej.</span> </p></div</div></div></body></html>