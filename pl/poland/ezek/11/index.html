<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>I podniósł mię duch, a przywiódł mię do bramy domu Pańskiego wschodniej, która patrzy na wschód słońca; a oto w wejściu onej bramy było dwadzieścia i pięć mężów, między którymi widziałem Jazanijasza, syna Assurowego, i Pelatyjasza, syna Banaja szowego, książąt ludu;</span> <span class="verse"><a name="2">2</a>Tedy mi rzekł: Synu człowieczy! onić to są mężowie, którzy zamyślają o nieprawości, a radzą złą radę w tem mieście,</span> <span class="verse"><a name="3">3</a>Mówiąc: Nie budujmy domów blisko; boby tak miasto było kotłem, a my mięsem.</span> <span class="verse"><a name="4">4</a>Dlatego prorokuj przeciwko nim, prorokuj, synu człowieczy!</span> <span class="verse"><a name="5">5</a>Tedy przypadł na mię duch Pański, i rzekł do mnie: Mów: Tak mówi Pan: Takeście mówili, domie Izraelski! bo co wam kolwiek przychodzi na myśl, to Ja znam;</span> <span class="verse"><a name="6">6</a>Wielkieście mnóstwo pobili w tem mieście, a napełniliście ulice jego pobitymi.</span> <span class="verse"><a name="7">7</a>Dlatego tak mówi panujący Pan: Którzy są pobici od was, którycheście składali w pośrodku jego, oni są mięsem, a miasto kotłem; ale was wywiodą z pośrodku jego.</span> <span class="verse"><a name="8">8</a>Baliście się miecza; ale miecz przywiodę na was, mówi panujący Pan.</span> <span class="verse"><a name="9">9</a>A wywiodę was z pośrodku jego, a podam was w ręce obcych, i wykonam nad wami sądy.</span> <span class="verse"><a name="10">10</a>Od miecza polężecie, na granicach Izraelskich osądzę was, i dowiecie się, żem Ja Pan.</span> <span class="verse"><a name="11">11</a>Miasto nie będzie wam kotłem, ani wy będziecie w pośród jego mięsem; na granicach Izraelskich osądzę was,</span> <span class="verse"><a name="12">12</a>I dowiecie się, żem Ja Pan; ponieważeście w ustawach moich nie chodzili, a sądów moich nie czynili, aleście według sądów tych narodów, którzy około was są, czynili.</span> <span class="verse"><a name="13">13</a>A gdym prorokował, tedy Pelatyjasz, syn Banajaszowy, umarł: dlatego upadłem na twarz moję, a wołając głosem wielkim, rzekłem: Ach, panujący Panie! do gruntu wygładzisz ostatki Izraelskie.</span> <span class="verse"><a name="14">14</a>I stało się słowo Pańskie do mnie, mówiąc:</span> <span class="verse"><a name="15">15</a>Synu człowieczy! bracia twoi, bracia twoi, powinowaci twoi, i wszystek dom Izraelski, wszystek mówię dom, cić są, którym mówili obywatele Jeruzalemscy: Oddalcie się od Pana; namci dana jest ta ziemia w osiadłość.</span> <span class="verse"><a name="16">16</a>Przetoż mów: Tak mówi panujący Pan: Chociażem ich daleko zagnał między narody, i chociażem ich rozproszył po ziemiach, wszakże będę im świątnicą i przez ten mały czas w ziemiach, do których przyjdą.</span> <span class="verse"><a name="17">17</a>Przetoż mów: Tak mówi panujący Pan: Zgromadzę was z narodów, a zbiorę was z ziem, do którycheście rozproszeni, i dam wam ziemię Izraelską.</span> <span class="verse"><a name="18">18</a>I wnijdą tam, a zniosą wszystkie splugawienia jej, i wszystkie jej obrzydliwości z niej.</span> <span class="verse"><a name="19">19</a>Bo im dam serce jedno, i ducha nowego dam do wnętrzności waszych, i odejmę sece kamienne z ciała ich, a dam im serce mięsiste,</span> <span class="verse"><a name="20">20</a>Aby w ustawach moich chodzili, a sądów moich strzegli, i czynili je; i będą ludem moim, a Ja będę Bogiem ich.</span> <span class="verse"><a name="21">21</a>Ale którychby serce chodziło za żądzami plugastw swoich, i obrzydliwości swoich, tych drogę obrócę na głowy ich, mówi panujący Pan.</span> <span class="verse"><a name="22">22</a>Tedy podnieśli Cherubinowie skrzydła swoje, i koła z nimi, a chwała Boga Izraelskiego była nad nimi z wierzchu.</span> <span class="verse"><a name="23">23</a>I odeszła chwała Pańska z pośrodku miasta, a stanęła na górze, która jest na wschód miasta.</span> <span class="verse"><a name="24">24</a>A duch podniósł mię, i zaś mię przywiódł do ziemi Chaldejskiej do pojmanych, w widzeniu w Duchu Bożym. I odeszło odemnie widzenie, którem widział.</span> <span class="verse"><a name="25">25</a>I mówiłem do pojmanych te wszystkie rzeczy Pańskie, które mi ukazał.</span> </p></div</div></div></body></html>