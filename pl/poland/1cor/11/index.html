<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Bądźcie naśladowcami moimi, jakom i ja Chrystusowy;</span> <span class="verse"><a name="2">2</a>A chwalę was, bracia! iż pamiętacie wszystkie moje nauki, a jakom wam podał, podania trzymacie.</span> <span class="verse"><a name="3">3</a>A chcę, abyście wiedzieli, iż każdego męża głową jest Chrystus, a głową niewiasty mąż, a głową Chrystusową Bóg.</span> <span class="verse"><a name="4">4</a>Każdy mąż, gdy się modli albo prorokuje z przykrytą głową, szpeci głowę swoję.</span> <span class="verse"><a name="5">5</a>I każda niewiasta, gdy się modli albo prorokuje, nie nakrywszy głowy swojej, szpeci głowę swoję; boć to jedno, a toż samo jest, jakoby ogolona była.</span> <span class="verse"><a name="6">6</a>Albowiem jeźli się nie nakrywa niewiasta, niechże się też strzyże; a jeźli szpetna rzecz jest niewieście, strzyc się albo golić, niechże się nakrywa.</span> <span class="verse"><a name="7">7</a>Albowiem mąż nie ma nakrywać głowy, gdyż jest wyobrażeniem i chwałą Bożą; ale niewiasta jest chwałą mężową.</span> <span class="verse"><a name="8">8</a>Bo mąż nie jest z niewiasty, ale niewiasta z męża.</span> <span class="verse"><a name="9">9</a>Albowiem mąż nie jest stworzony dla niewiasty, ale niewiasta dla męża.</span> <span class="verse"><a name="10">10</a>A przetoż niewiasta powinna mieć władzę na głowie dla Aniołów.</span> <span class="verse"><a name="11">11</a>A wszakże mąż nie jest bez niewiasty, ani niewiasta nie jest bez męża w Panu.</span> <span class="verse"><a name="12">12</a>Albowiem jako niewiasta z męża jest, tak też mąż przez niewiastę; jednak wszystkie rzeczy są z Boga.</span> <span class="verse"><a name="13">13</a>Sami u siebie rozsądźcie, przystoili niewieście bez nakrycia modlić się Bogu?</span> <span class="verse"><a name="14">14</a>Azaż was i samo przyrodzenie nie uczy, iż mężowi, gdyby włosy zapuszczał, jest mu ku zelżywości?</span> <span class="verse"><a name="15">15</a>Ale niewiasta, jeźli zapuszcza włosy, jest jej ku poczciwości, przeto iż jej włosy dane są za przykrycie.</span> <span class="verse"><a name="16">16</a>A jeźliby się kto zdał być swarliwym, my takiego obyczaju nie mamy, ani zbory Boże.</span> <span class="verse"><a name="17">17</a>A to opowiadając nie chwalę, że się nie ku lepszemu, ale ku gorszemu schodzicie.</span> <span class="verse"><a name="18">18</a>Albowiem najprzód, gdy się wy schodzicie we zborze, słyszę, iż rozerwania bywają między wami, i poniekąd wierzę.</span> <span class="verse"><a name="19">19</a>Bo muszą być kacerstwa między wami, aby ci, którzy są doświadczeni, byli jawnymi między wami.</span> <span class="verse"><a name="20">20</a>Gdy się wy tedy wespół schodzicie, nie jest to używać wieczerzy Pańskiej.</span> <span class="verse"><a name="21">21</a>Albowiem każdy wieczerzę swoję pierwej zjada i jeden łaknie, a drugi jest pijany.</span> <span class="verse"><a name="22">22</a>Azaż domów nie macie do jedzenia i do picia? Albo zborem Bożym gardzicie i zawstydzacie tych, którzy nie mają? Cóż wam rzekę? Pochwalęż was? W tem nie chwalę.</span> <span class="verse"><a name="23">23</a>Albowiem jam wziął od Pana, com też wam podał, iż Pan Jezus tej nocy, której był wydan, wziął chleb,</span> <span class="verse"><a name="24">24</a>A podziękowawszy, złamał i rzekł: Bierzcie, jedzcie; to jest ciało moje, które za was bywa łamane; to czyńcie na pamiątkę moję.</span> <span class="verse"><a name="25">25</a>Także i kielich, gdy było po wieczerzy mówiąc: Ten kielich jest nowy testament we krwi mojej; to czyńcie, ilekroć pić będziecie, na pamiątkę moję</span> <span class="verse"><a name="26">26</a>Albowiem ilekroć byście jedli ten chleb i ten kielich byście pili, śmierć Pańską opowiadajcie, ażby przyszedł.</span> <span class="verse"><a name="27">27</a>A tak, kto by jadł ten chleb, albo pił ten kielich Pański niegodnie, będzie winien ciała i krwi Pańskiej.</span> <span class="verse"><a name="28">28</a>Niechże tedy człowiek samego siebie doświadczy, a tak niech je z chleba tego i z kielicha tego niechaj pije.</span> <span class="verse"><a name="29">29</a>Albowiem kto je i pije niegodnie, sąd sobie samemu je i pije, nie rozsądzając ciała Pańskiego.</span> <span class="verse"><a name="30">30</a>Dlatego między wami wiele jest słabych i chorych, i niemało ich zasnęło.</span> <span class="verse"><a name="31">31</a>Bo gdybyśmy się sami rozsądzali, nie bylibyśmy sądzeni.</span> <span class="verse"><a name="32">32</a>Lecz gdy sądzeni bywamy, od Pana bywamy ćwiczeni, abyśmy z światem nie byli potępieni.</span> <span class="verse"><a name="33">33</a>Ale tak, bracia moi! gdy się schodzicie ku jedzeniu, oczekiwajcie jedni drugich.</span> <span class="verse"><a name="34">34</a>A jeźli kto łaknie, niechże je w domu, abyście się na sąd nie schodzili. A inne rzeczy, gdy przyjdę, postanowię.</span> </p></div</div></div></body></html>