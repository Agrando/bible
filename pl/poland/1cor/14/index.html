<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Naśladujcie miłości, starajcie się usilnie o dary duchowne; lecz najwięcej, abyście prorokowali.</span> <span class="verse"><a name="2">2</a>Albowiem kto mówi językiem obcym, nie ludziom mówi, ale Bogu; bo żaden nie słucha, lecz on duchem mówi tajemnice.</span> <span class="verse"><a name="3">3</a>Ale kto prorokuje, mówi ludziom zbudowanie i napominanie, i pociechę.</span> <span class="verse"><a name="4">4</a>Kto językiem obcym mówi, samego siebie buduje; ale kto prorokuje, ten zbór buduje.</span> <span class="verse"><a name="5">5</a>A chciałbym, abyście wy wszyscy językami mówili, ale abyście raczej prorokowali; albowiem większy jest ten, co prorokuje, niż ten, co językami obcymi mówi, chyba żeby tłumaczył, aby zbór brał zbudowanie.</span> <span class="verse"><a name="6">6</a>Teraz tedy, bracia! gdybym przyszedł do was, językami obcymi mówiąc, cóż wam pomogę, jeźlibym wam nie mówił albo przez objawienie, albo przez umiejętność, albo przez proroctwo, albo przez naukę?</span> <span class="verse"><a name="7">7</a>Wszak i rzeczy nieżywe, które dźwięk wydawają jako piszczałka albo cytra, jeźliby różnego dźwięku nie wydawały, jakoż poznane będzie, co na piszczałce, albo co na cytrze grają?</span> <span class="verse"><a name="8">8</a>Albowiem jeźliby trąba niepewny głos dała, któż się do boju gotować będzie?</span> <span class="verse"><a name="9">9</a>Także i wy, jeźlibyście językiem nie wydali mowy dobrze zrozumiałej, jakoż będzie zrozumiałe, co się mówi? albowiem będziecie tylko na wiatr mówić.</span> <span class="verse"><a name="10">10</a>Tak wiele, jako słyszymy, jest różnych głosów na świecie, a nic nie jest bez głosu.</span> <span class="verse"><a name="11">11</a>Jeźlibym tedy nie znał mocy głosu, będę temu, który mówi, cudzoziemcem; a ten, co mówi, będzie mi także cudzoziemcem.</span> <span class="verse"><a name="12">12</a>Także i wy, ponieważ się usilnie staracie o dary duchowne, szukajcież tego, abyście obfitowali ku zbudowaniu zboru.</span> <span class="verse"><a name="13">13</a>Dlatego kto mówi obcym językiem, niech się modli, aby mógł tłumaczyć.</span> <span class="verse"><a name="14">14</a>Bo jeźlibym się modlił obcym językiem, modlić się będzie mój duch; ale rozum mój jest bez pożytku.</span> <span class="verse"><a name="15">15</a>Cóż tedy jest? Będę się modlił duchem, będę się też modlił i wyrozumieniem; będę śpiewał duchem, będę też śpiewał i wyrozumieniem.</span> <span class="verse"><a name="16">16</a>Bo jeźlibyś błogosławił duchem, jakoż ten, który jest z pocztu prostaków, na twoje dziękowanie rzecze Amen, ponieważ nie wie, co mówisz?</span> <span class="verse"><a name="17">17</a>Bo choć ty wprawdzie dobrze dziękujesz, ale się drugi nie buduje.</span> <span class="verse"><a name="18">18</a>Dziękuję Bogu mojemu, iż więcej, niż wy wszyscy, językami mówię.</span> <span class="verse"><a name="19">19</a>A wszakże we zborze wolę pięć słów zrozumiale przemówić, abym i drugich nauczył, niżeli dziesięć tysięcy słów językiem obcym.</span> <span class="verse"><a name="20">20</a>Bracia! nie bądźcie dziećmi wyrozumieniem, ale bądźcie dziećmi złością, a wyrozumieniem dorosłymi bądźcie.</span> <span class="verse"><a name="21">21</a>W zakonie napisano: Iż obcemi językami i obcemi wargami mówić będę ludowi temu; a przecię mnie i tak nie usłuchają, mówi Pan.</span> <span class="verse"><a name="22">22</a>Przetoż języki są za cud, nie tym, którzy wierzą, ale niewiernym; a proroctwo nie niewiernym, ale wierzącym.</span> <span class="verse"><a name="23">23</a>Jeźliby się tedy wszystek zbór na jedno miejsce zeszedł, a wszyscy by językami obcemi mówili, a weszliby tam prostacy albo niewierni, izali nie rzeką, że szalejecie?</span> <span class="verse"><a name="24">24</a>Ale jeźliby wszyscy prorokowali, a wszedłby który niewierny albo prostak, od wszystkich przekonany i od wszystkich sądzony bywa.</span> <span class="verse"><a name="25">25</a>A tak skrytości serca tego bywają objawione, a on upadłszy na oblicze, pokłonili się Bogu, wyznawając, że Bóg jest prawdziwie w was.</span> <span class="verse"><a name="26">26</a>Cóż tedy jest, bracia? Gdy się schodzicie, każdy z was ma psalm, ma naukę, ma język, ma objawienie, ma tłumaczenie; wszystko to niech się dzieje ku zbudowaniu.</span> <span class="verse"><a name="27">27</a>Jeźli kto językiem mówi, niech to będzie po dwóch albo najwięcej po trzech, i to na przemiany, a jeden niech tłumaczy.</span> <span class="verse"><a name="28">28</a>A jeźliby tłumacza nie było niechże we zborze milczy ten, który obcym językiem mówi, a niech mówi sobie i Bogu.</span> <span class="verse"><a name="29">29</a>Ale prorocy niech mówią dwaj albo trzej, a drudzy niech rozsądzą.</span> <span class="verse"><a name="30">30</a>Jeźliby też inszemu siedzącemu co było objawione, on pierwszy niechaj milczy.</span> <span class="verse"><a name="31">31</a>Bo możecie wszyscy jeden po drugim prorokować, aby się wszyscy uczyli i wszyscy pocieszeni byli.</span> <span class="verse"><a name="32">32</a>I duchy proroków są poddane prorokom.</span> <span class="verse"><a name="33">33</a>Albowiem Bóg nie jest powodem nieporządku, ale pokoju, jako i we wszystkich zborach świętych.</span> <span class="verse"><a name="34">34</a>Niewiasty wasze niech milczą we zborach; albowiem nie pozwolono im, aby mówiły, ale aby poddanemi były, jako i zakon mówi.</span> <span class="verse"><a name="35">35</a>A jeźli się czego nauczyć chcą, niechże w domu mężów swoich pytają, ponieważ sromota niewiastom we zborze mówić.</span> <span class="verse"><a name="36">36</a>Izali od was słowo Boże wyszło? Izali tylko do was samych przyszło?</span> <span class="verse"><a name="37">37</a>Izali kto zda się być prorokiem albo duchownym, niech uzna, iż te rzeczy, które wam piszę, są Pańskiem rozkazaniem.</span> <span class="verse"><a name="38">38</a>A jeźli kto nie wie, niechajże nie wie.</span> <span class="verse"><a name="39">39</a>A tak, bracia! starajcie się usilnie o to, abyście prorokowali, a językami obcemi mówić nie zabraniajcie.</span> <span class="verse"><a name="40">40</a>Wszystko się niech dzieje przystojnie i porządnie.</span> </p></div</div></div></body></html>