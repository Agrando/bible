<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>A oznajmuję wam, bracia! Ewangieliję, którąm wam opowiedział, którąście też przyjęli i w której stoicie.</span> <span class="verse"><a name="2">2</a>Przez którą też zbawienia dostępujecie, jeźli pamiętacie, jakim sposobem opowiedziałem wam, chyba jeźliście próżno uwierzyli.</span> <span class="verse"><a name="3">3</a>Albowiem naprzód podałem wam, com też wziął, iż Chrystus umarł za grzechy nasze według Pism;</span> <span class="verse"><a name="4">4</a>A iż był pogrzebiony, a iż zmartwychwstał dnia trzeciego według Pism.</span> <span class="verse"><a name="5">5</a>A iż widziany jest od Kiefasa, potem od onych dwunastu.</span> <span class="verse"><a name="6">6</a>Potem widziany jest więcej niż od pięciuset braci na raz, z których wiele ich zostaje aż dotąd, a niektórzy też zasnęli.</span> <span class="verse"><a name="7">7</a>Potem jest widziany od Jakóba, potem od wszystkich Apostołów.</span> <span class="verse"><a name="8">8</a>A na ostatek po wszystkich ukazał się i mnie, jako poronionemu płodowi.</span> <span class="verse"><a name="9">9</a>Bom ja jest najmniejszy z Apostołów, którym nie jest godzien, abym był zwany Apostołem, przeto żem prześladował zbór Boży.</span> <span class="verse"><a name="10">10</a>Lecz łaską Bożą jestem tem, czemem jest, a łaska jego przeciwko mnie daremna nie była; alem obficiej niż oni wszyscy pracował, wszakże nie ja, ale łaska Boża, która jest ze mną.</span> <span class="verse"><a name="11">11</a>Przetoż i ja, i oni tak każemy, i takeście uwierzyli.</span> <span class="verse"><a name="12">12</a>A ponieważ się o Chrystusie każe, iż z martwych wzbudzony jest, jakoż mówią niektórzy między wami, iż zmartwychwstania nie masz?</span> <span class="verse"><a name="13">13</a>Bo jeźlić zmartwychwstania nie masz, tedyć i Chrystus nie jest wzbudzony.</span> <span class="verse"><a name="14">14</a>A jeźlić Chrystus nie jest wzbudzony, tedyć daremne kazanie nasze, daremna też wiara wasza.</span> <span class="verse"><a name="15">15</a>I bylibyśmy też znalezieni fałszywymi świadkami Bożymi, iżeśmy świadczyli o Bogu, że Chrystusa wzbudził, którego nie wzbudził, jeźliże umarli nie bywają wzbudzeni.</span> <span class="verse"><a name="16">16</a>Albowiem jeźliż umarli nie bywają wzbudzeni, i Chrystus nie jest wzbudzony.</span> <span class="verse"><a name="17">17</a>A jeźli Chrystus nie jest wzbudzony, daremna jest wiara wasza i jeszczeście w grzechach waszych;</span> <span class="verse"><a name="18">18</a>Zatem i ci poginęli, którzy zasnęli w Chrystusie.</span> <span class="verse"><a name="19">19</a>Bo jeźli tylko w tym żywocie w Chrystusie nadzieję mamy, nad wszystkich ludzi jesteśmy najnędzniejszymi.</span> <span class="verse"><a name="20">20</a>Lecz teraz Chrystus z martwych wzbudzony jest i stał się pierwiastkiem tych, którzy zasnęli.</span> <span class="verse"><a name="21">21</a>Bo ponieważ przez człowieka śmierć, przez człowieka też powstanie umarłych.</span> <span class="verse"><a name="22">22</a>Albowiem jako w Adamie wszyscy umierają, tak i w Chrystusie wszyscy ożywieni będą.</span> <span class="verse"><a name="23">23</a>Ale każdy w swoim rzędzie, Chrystus jako pierwiastek, a potem ci, co są Chrystusowi w przyjście jego.</span> <span class="verse"><a name="24">24</a>A potem będzie koniec, gdy odda królestwo Bogu i Ojcu, gdy zniszczy wszelkie przełożeństwo i wszelką zwierzchność, i moc.</span> <span class="verse"><a name="25">25</a>Bo on musi królować, póki by nie położył wszystkich nieprzyjaciół pod nogi jego.</span> <span class="verse"><a name="26">26</a>A ostatni nieprzyjaciel, który będzie zniszczony, jest śmierć.</span> <span class="verse"><a name="27">27</a>Bo wszystkie rzeczy poddał pod nogi jego. A gdy mówi, że mu wszystkie rzeczy poddane są, jawna jest, iż oprócz tego, który mu poddał wszystkie rzeczy.</span> <span class="verse"><a name="28">28</a>A gdy mu wszystkie rzeczy poddane będą, tedyć też i sam Syn będzie poddany temu, który mu poddał wszystkie rzeczy, aby był Bóg wszystkim we wszystkim.</span> <span class="verse"><a name="29">29</a>Bo inaczej cóż uczynią ci, którzy się chrzczą nad umarłymi, jeźliż zgoła umarli nie bywają wzbudzeni? przeczże się chrzczą nad umarłymi?</span> <span class="verse"><a name="30">30</a>Przecz i my niebezpieczeństwa podejmujemy każdej godziny?</span> <span class="verse"><a name="31">31</a>Na każdy dzień umieram przez chwałę naszę, którą mam w Chrystusie Jezusie, Panu naszym.</span> <span class="verse"><a name="32">32</a>Jeźliżem się obyczajem ludzkim z bestyjami w Efezie potykał, cóż mam za pożytek, jeźli umarli nie bywają wzbudzeni? Jedzmy i pijmy; boć jutro pomrzemy.</span> <span class="verse"><a name="33">33</a>Nie błądźcież; złe rozmowy psują dobre obyczaje.</span> <span class="verse"><a name="34">34</a>Ocućcież się ku sprawiedliwości, a nie grzeszcie; albowiem niektórzy nie mają znajomości Bożej; ku zawstydzeniu waszemu mówię.</span> <span class="verse"><a name="35">35</a>Ale rzecze kto: Jakoż wzbudzeni bywają umarli i w jakim ciele wychodzą?</span> <span class="verse"><a name="36">36</a>O głupi! To, co ty siejesz, nie bywać ożywione, jeźliby nie umarło.</span> <span class="verse"><a name="37">37</a>I co siejesz, nie siejesz ciała, które ma potem wyrość, ale gołe ziarno, jako się trafi, albo pszeniczne, albo jakiekolwiek inne.</span> <span class="verse"><a name="38">38</a>Ale Bóg daje mu ciało jako chce, a każdemu nasieniu jego własne ciało.</span> <span class="verse"><a name="39">39</a>Nie każde ciało jest jednakiem ciałem; ale inszeć jest ciało ludzkie, a insze ciało bydlęce, insze rybie, a insze ptasze.</span> <span class="verse"><a name="40">40</a>I są ciała niebieskie i ciała ziemskie; lecz insza jest chwała ciał niebieskich, a insza ludzkich;</span> <span class="verse"><a name="41">41</a>Insza chwała słońca, a insza chwała księżyca, i insza chwała gwiazd; albowiem gwiazda od gwiazdy różna jest w jasności.</span> <span class="verse"><a name="42">42</a>Takci będzie i powstanie umarłych. Bywa wsiane ziarno w skazitelności, a będzie wzbudzone w nieskazitelności.</span> <span class="verse"><a name="43">43</a>Bywa wsiane w niesławie, a będzie wzbudzone w sławie; bywa wsiane w słabości, a będzie wzbudzone w mocy; bywa wsiane ciało cielesne, a będzie wzbudzone ciało duchowne.</span> <span class="verse"><a name="44">44</a>Jest ciało cielesne, jest też ciało duchowne.</span> <span class="verse"><a name="45">45</a>Takci też napisane: Stał się pierwszy człowiek Adam w duszę żywą, ale pośledni Adam w ducha ożywiającego.</span> <span class="verse"><a name="46">46</a>Wszakże nie jest pierwsze duchowne, ale cielesne, potem duchowne.</span> <span class="verse"><a name="47">47</a>Pierwszy człowiek z ziemi ziemski; wtóry człowiek sam Pan z nieba.</span> <span class="verse"><a name="48">48</a>Jaki jest ten ziemski, tacy też i ziemscy; a jaki jest niebieski, tacy też będą niebiescy.</span> <span class="verse"><a name="49">49</a>A jakośmy nosili wyobrażenie ziemskiego, tak też będziemy nosili wyobrażenie niebieskiego.</span> <span class="verse"><a name="50">50</a>To jednak powiadam, bracia! iż ciało i krew królestwa Bożego odziedziczyć nie mogą; ani skazitelność nie odziedziczy nieskazitelności.</span> <span class="verse"><a name="51">51</a>Oto ja tajemnicę wam powiadam; nie wszyscyć zaśniemy, ale wszyscy przemienieni będziemy, bardzo prędko w okamgnieniu, na trąbę ostateczną.</span> <span class="verse"><a name="52">52</a>Albowiem zatrąbi, a umarli wzbudzeni będą nieskazitelni, a my będziemy przemienieni.</span> <span class="verse"><a name="53">53</a>Boć musi to, co jest skazitelnego, przyoblec nieskazitelność, i co jest śmiertelnego, przyoblec nieśmiertelność.</span> <span class="verse"><a name="54">54</a>A gdy to, co jest skazitelnego, przyoblecze nieskazitelność, i to, co jest śmiertelnego, przyoblecze nieśmiertelność, tedy się wypełni ono słowo, które napisane: Połkniona jest śmierć w zwycięstwie.</span> <span class="verse"><a name="55">55</a>Gdzież jest, o śmierci! bodziec twój? Gdzież jest, piekło! zwycięstwo twoje?</span> <span class="verse"><a name="56">56</a>Lecz bodziec śmierci jest grzech, a moc grzechu jest zakon.</span> <span class="verse"><a name="57">57</a>Ale niech będą Bogu dzięki, który nam dał zwycięstwo przez Pana naszego Jezusa Chrystusa.</span> <span class="verse"><a name="58">58</a>A tak, bracia moi mili! bądźcie mocni, nieporuszeni, obfitujący w uczynku Pańskim zawsze, wiedząc, iż praca wasza nie jest nadaremna w Panu.</span> </p></div</div></div></body></html>