<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>Lecz o tem, coście mi pisali: Dobrzećby człowiekowi, nie tykać się niewiasty;</span> <span class="verse"><a name="2">2</a>Ale dla uwarowania się wszeteczeństwa niech każdy ma swoję własną żonę, a każda niech ma swego własnego męża.</span> <span class="verse"><a name="3">3</a>Mąż niech żonie powinną chęć oddaje, także też i żona mężowi.</span> <span class="verse"><a name="4">4</a>Żona własnego ciała swego w mocy nie ma, ale mąż; także też i mąż własnego ciała swego w mocy nie ma, ale żona.</span> <span class="verse"><a name="5">5</a>Nie oszukiwajcie jeden drugiego; chybaby z spólnego zezwolenia do czasu, abyście się uwolnili do postu i do modlitwy; a zasię wespół się schodźcie, aby was szatan nie kusił dla waszej niepowściągliwości.</span> <span class="verse"><a name="6">6</a>Ale to mówię jako pozwalając, a nie jako rozkazując.</span> <span class="verse"><a name="7">7</a>Albowiem chciałbym, aby wszyscy ludzie tak byli jako i ja; aleć każdy ma swój własny dar od Boga, jeden tak a drugi owak.</span> <span class="verse"><a name="8">8</a>A mówię nieżonatym i wdowom: Dobrze im jest, jeźliby tak zostali, jako i ja.</span> <span class="verse"><a name="9">9</a>Ale jeźli się wstrzymać nie mogą, niechże w stan małżeński wstąpią; boć lepiej w stan małżeński wstąpić, niż upalenie cierpieć.</span> <span class="verse"><a name="10">10</a>Tym zasię, którzy są w stanie małżeńskim, rozkazuję nie ja, ale Pan, mówiąc: Żeby się żona od męża nie odłączała.</span> <span class="verse"><a name="11">11</a>Ale jeźliby się też odłączyła, niechajże zostaje bez męża, albo niech się z mężem pojedna, a mąż żony niechaj nie opuszcza.</span> <span class="verse"><a name="12">12</a>A inszym zasię ja mówię, a nie Pan: Jeźli który brat ma żonę niewierną, a ta z nim przyzwala mieszkać, niechże jej nie opuszcza.</span> <span class="verse"><a name="13">13</a>A jeźli która żona męża niewiernego ma, a on przyzwala z nią mieszkać, niechże go nie opuszcza.</span> <span class="verse"><a name="14">14</a>Albowiem poświęcony jest mąż niewierny przez żonę i żona niewierna poświęcona jest przez męża; bo inaczej dziatki wasze byłyby nieczystemi, lecz teraz świętemi są.</span> <span class="verse"><a name="15">15</a>A jeźli ten, co jest niewierny, chce się odłączyć, niechże się odłączy; albowiem nie jest niewolnikiem brat albo siostra w takowych rzeczach; aleć ku pokojowi nas Bóg powołał.</span> <span class="verse"><a name="16">16</a>Albowiem co ty wiesz, żono! jeźli pozyskasz męża? Albo co ty wiesz, mężu! pozyskaszli żonę?</span> <span class="verse"><a name="17">17</a>Jednak jako każdemu udzielił Bóg, jako każdego powołał Pan, tak niech postępuje; a takci we wszystkich zborach stanowię.</span> <span class="verse"><a name="18">18</a>Obrzezanym kto powołany jest, niechaj nie wprowadza na się nieobrzezki; a w nieobrzezce kto jest powołany, niech się nie obrzezuje.</span> <span class="verse"><a name="19">19</a>Obrzezka nic nie jest, także nieobrzezka nic nie jest; ale zachowywanie przykazań Bożych.</span> <span class="verse"><a name="20">20</a>Każdy w tem powołaniu, w którem powołany jest, niech zostaje.</span> <span class="verse"><a name="21">21</a>Jesteś powołany niewolnikiem, nie dbajże na to; ale jeźli też możesz być wolny, raczej wolności używaj.</span> <span class="verse"><a name="22">22</a>Albowiem kto w Panu powołany jest niewolnikiem, wolny jest w Panu; także też, kto jest powołany wolnym, niewolnikiem jest Chrystusowym.</span> <span class="verse"><a name="23">23</a>Drogoście kupieni; nie bądźcie niewolnikami ludzkimi,</span> <span class="verse"><a name="24">24</a>Każdy tedy, jakim jest powołany bracia! takim niechaj zostaje przed Bogiem.</span> <span class="verse"><a name="25">25</a>A o pannach rozkazania Pańskiego nie mam; wszakże radę daję, jako ten, któremu Pan z miłosierdzia swego dał, aby był wiernym.</span> <span class="verse"><a name="26">26</a>Mniemam tedy, że to jest rzecz dobra dla następującej potrzeby, że jest rzecz dobra człowiekowi tak być.</span> <span class="verse"><a name="27">27</a>Przywiązałeś się do żony, nie szukajże rozwiązania; rozwiązanyś od żony, nie szukajże żony.</span> <span class="verse"><a name="28">28</a>A jeźlibyś się ożenił, nie zgrzeszyłeś; jeźliby też panna szła za mąż, nie zgrzeszyła; wszakże utrapienie w ciele takowi mieć będą; lecz ja was szanuję.</span> <span class="verse"><a name="29">29</a>A toć mówię, bracia! ponieważ czas potomny ukrócony jest, aby i ci, którzy żony mają, byli, jakoby ich nie mieli;</span> <span class="verse"><a name="30">30</a>A którzy płaczą, jakoby nie płakali; a którzy się radują, jakoby się nie radowali; a którzy kupują, jakoby nie trzymali;</span> <span class="verse"><a name="31">31</a>A którzy używają tego świata, jakoby źle nie używali; bo przemija kształt tego świata.</span> <span class="verse"><a name="32">32</a>A chcę, abyście wy byli bez kłopotu, bo kto nie ma żony, stara się o rzeczy Pańskie, jakoby się podobał Panu;</span> <span class="verse"><a name="33">33</a>Ale kto się ożenił, stara się o rzeczy tego świata, jakoby się podobał żonie.</span> <span class="verse"><a name="34">34</a>Jest różność między mężatką i panną; która nie szła za mąż, stara się o rzeczy Pańskie, aby była święta i ciałem i duchem; ale która szła za mąż, stara się o rzeczy tego świata, jakoby się podobała mężowi.</span> <span class="verse"><a name="35">35</a>A toć mówię ku dobru waszemu; nie abym sidło na was wrzucił, ale abyście słusznie i przystojnie stali przy Panu bez rozerwania.</span> <span class="verse"><a name="36">36</a>A jeźli kto mniema, że nieprzystojnie sobie poczyna z panną swoją, gdyby z lat swoich wyszła, i do tego by jej przyszło, co chce, niechaj czyni, nie grzeszy; niechże idzie za mąż.</span> <span class="verse"><a name="37">37</a>Ale kto statecznie postanowił w sercu swem, potrzeby tego nie mając, lecz ma w mocy własną swoję wolę i to usądził w sercu swem, aby zachował pannę swoję, dobrze czyni.</span> <span class="verse"><a name="38">38</a>A tak ten, kto daje za mąż, dobrze czyni; ale który nie daje za mąż, lepiej czyni.</span> <span class="verse"><a name="39">39</a>Żona związana jest zakonem, póki żyje mąż jej; a jeźliby umarł mąż jej, wolna jest, aby szła, za kogo chce, tylko w Panu.</span> <span class="verse"><a name="40">40</a>Ale szczęśliwszą jest, jeźliby tak została według rady mojej; a mniemam, że i ja mam Ducha Bożego.</span> </p></div</div></div></body></html>