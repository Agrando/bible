<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 26</strong></div><p><span class="verse"><a name="1">1</a>Przybytek też uczynisz z dziesięciu opon, które będą z białego jedwabiu kręconego, z hijacyntu, i z szarłatu, i z karmazynu dwa kroć farbowanego, i Cherubiny robotą haftarską uczynisz.</span> <span class="verse"><a name="2">2</a>Długość opony jednej osiem a dwadzieścia łokci, a szerokość opony jednej cztery łokcie: pod jedną miarą będą wszystkie opony.</span> <span class="verse"><a name="3">3</a>Pięć opon będą spinane, jedna z drugą; także drugie pięć opon będą spinane, jedna z drugą.</span> <span class="verse"><a name="4">4</a>I naczynisz pętlic hijacyntowych na kraju opony jednej, gdzie się kraje spinać mają; także uczynisz na krajach opony drugiej, gdzie się kraje spinać mają.</span> <span class="verse"><a name="5">5</a>Pięćdziesiąt pętlic uczynisz na oponie jednej, a pięćdziesiąt pętlic uczynisz po kraju opony, któremi się spinać ma z drugą; pętlica jedna przeciw drugiej będzie.</span> <span class="verse"><a name="6">6</a>Uczynisz też pięćdziesiąt haczyków złotych, a spoisz oponę jednę z drugą temi haczykami; i tak będzie przybytek jeden.</span> <span class="verse"><a name="7">7</a>Urobisz też opony z sierści koziej na namiot ku zakrywaniu przybytku z wierzchu; jedenaście takich opon urobisz.</span> <span class="verse"><a name="8">8</a>Długość opony jednej trzydzieści łokci, a szerokość opony jednej cztery łokcie; jednaż miara będzie tych jedenastu opon.</span> <span class="verse"><a name="9">9</a>I zepniesz pięć opon osobno, a sześć opon osobno; we dwoje złożysz oponę szóstą na przodku namiotu.</span> <span class="verse"><a name="10">10</a>Uczynisz też pięćdziesiąt pętlic po kraju jednej opony, na końcu, gdzie się ma spinać, i pięćdziesiąt pętlic po kraju opony ku spinaniu drugiemu.</span> <span class="verse"><a name="11">11</a>Uczynisz też haczyków miedzianych pięćdziesiąt, i zawiedziesz haczyki w pętlice, i spoisz namiot, aby był jeden.</span> <span class="verse"><a name="12">12</a>A co zaś zbywa opon namiotowych, to jest pół opony zbywającej, zawieszono będzie w tyle przybytku.</span> <span class="verse"><a name="13">13</a>A łokieć z jednej, i łokieć z drugiej strony, który zbywa z długości opon namiotu, będzie wisiał po stronach przybytku, tam i sam, żeby go okrywał.</span> <span class="verse"><a name="14">14</a>Uczynisz też przykrycie na namiot z skór baranich czerwono farbowanych, i przykrycie z skór borsukowych na wierzch.</span> <span class="verse"><a name="15">15</a>Naczynisz też do przybytku desek z drzewa sytym prosto stojących.</span> <span class="verse"><a name="16">16</a>Dziesięć łokci długość deski, a półtora łokcia szerokość deski jednej.</span> <span class="verse"><a name="17">17</a>Dwa czopy deska jedna mieć będzie, na kształt stopniów wschodowych sporządzone, jeden przeciw drugiemu; tak uczynisz u wszystkich desek przybytku.</span> <span class="verse"><a name="18">18</a>Uczynisz też deski do przybytku, dwadzieścia desek ku stronie południowej, ku wiatrowi południowemu.</span> <span class="verse"><a name="19">19</a>Czterdzieści zaś podstawków urobisz srebrnych pod tych dwadzieścia desek; dwa podstawki pod jednę deskę do dwu czopów jej, także dwa podstawki do deski drugiej do dwu czopów jej.</span> <span class="verse"><a name="20">20</a>Na drugim zaś boku przybytku ku stronie północnej, dwadzieścia desek.</span> <span class="verse"><a name="21">21</a>A czterdzieści podstawków ich srebrnych; dwa podstawki pod jednę deskę, i dwa podstawki pod drugą deskę.</span> <span class="verse"><a name="22">22</a>Ale na stronie przybytku ku zachodowi uczynisz sześć desek.</span> <span class="verse"><a name="23">23</a>A dwie deski uczynisz w kąciech przybytku w obydwu stronach.</span> <span class="verse"><a name="24">24</a>Które będą spojone od spodku, także społu spojone będą z wierzchu do jednego kolca; tak będzie przy tych obu, które we dwu kąciech będą.</span> <span class="verse"><a name="25">25</a>A tak będzie osiem desek, a podstawki ich srebrne; szesnaście podstawków, dwa podstawki pod deską jedną, a dwa podstawki pod deską drugą.</span> <span class="verse"><a name="26">26</a>Uczynisz też drągi z drzewa sytym; pięć ich będzie do desek jednej strony przybytku.</span> <span class="verse"><a name="27">27</a>Pięć także drągów do desek przybytku na drugą stronę; pięć też drągów do desek przybytku przestawających do obu węgłów na zachód słońca.</span> <span class="verse"><a name="28">28</a>Ale drąg pośredni w pośrodku desek przewleczony będzie od jednego końca do drugiego.</span> <span class="verse"><a name="29">29</a>One też deski powleczesz złotem, a poczynisz do nich kolce złote, przez które mają być przewleczone drągi; powleczesz też i drągi złotem.</span> <span class="verse"><a name="30">30</a>Wystawisz tedy przybytek na ten kształt, któryć ukazano na górze.</span> <span class="verse"><a name="31">31</a>Uczynisz też zasłonę z hijacyntu, i z szarłatu, i z karmazynu dwa kroć farbowanego, i z białego jedwabiu kręconego; robotą haftarską uczynisz ją z Cherubiny.</span> <span class="verse"><a name="32">32</a>I zawiesisz ją na czterech słupach z drzewa sytym powleczonych złotem, (których też haki złote) na czterech podstawkach srebrnych.</span> <span class="verse"><a name="33">33</a>A zawiesisz zasłonę na haczykach, i wniesiesz za zasłonę skrzynię świadectwa, a dzielić wam będzie ta zasłona świątnicę od świątnicy najświętszej.</span> <span class="verse"><a name="34">34</a>Położysz też ubłagalnię na skrzyni świadectwa w świątnicy najświętszej.</span> <span class="verse"><a name="35">35</a>A postawisz stół przed zasłoną, a świecznik przeciw stołowi przy stronie przybytku na południe, a stół postawisz przy stronie północnej.</span> <span class="verse"><a name="36">36</a>Uczynisz też zasłonę do drzwi przybytku z hijacyntu, i z szarłatu, i z karmazynu dwa kroć farbowanego, i z jedwabiu białego kręconego, robotą haftarską.</span> <span class="verse"><a name="37">37</a>A uczynisz do tej zasłony pięć słupów z drzewa sytym, które powleczesz złotem; haki ich będą złote, a ulejesz do nich pięć podstawków miedzianych.</span> </p></div</div></div></body></html>