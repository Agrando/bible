<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 25</strong></div><p><span class="verse"><a name="1">1</a>I rzekł Pan do Mojżesza mówiąc:</span> <span class="verse"><a name="2">2</a>Mów do synów Izraelskich, aby mi zebrali podarek; od każdego człowieka, którego dobrowolnym uczyni serce jego, odbierać będzie podarek mój.</span> <span class="verse"><a name="3">3</a>A ten jest podarek, który będziecie brać od nich: złoto, i srebro, i miedź,</span> <span class="verse"><a name="4">4</a>I hijacynt, i szarłat, i karmazyn dwa kroć farbowany; i biały jedwab, i sierść kozią;</span> <span class="verse"><a name="5">5</a>I skóry baranie czerwono farbowane, i skóry borsukowe, i drzewo sytym:</span> <span class="verse"><a name="6">6</a>Oliwę do świecenia, wonne rzeczy na olejek pomazywania, i na wonne kadzenie;</span> <span class="verse"><a name="7">7</a>Kamienne onychiny, i kamienie ku osadzaniu naramiennika i napierśnika.</span> <span class="verse"><a name="8">8</a>I uczynią mi świątnicę, abym mieszkał w pośrodku ich.</span> <span class="verse"><a name="9">9</a>Według wszystkiego, jako ukażę tobie podobieństwo przybytku, i podobieństwo wszystkiego naczynia jego, tak uczynicie.</span> <span class="verse"><a name="10">10</a>Uczynią też skrzynią z drzewa sytym; półtrzecia łokcia będzie długość jej a półtora łokcia szerokości jej, a półtora łokcia wysokość jej.</span> <span class="verse"><a name="11">11</a>I powleczesz ją złotem czystem; z wierzchu i wewnątrz powleczesz ją, a uczynisz nad nią koronę złotą w około.</span> <span class="verse"><a name="12">12</a>Ulejesz też do niej cztery kolce złote, które przyprawisz do czterech węgłów jej; dwa kolce do jednego jej boku, i dwa kolce do drugiego jej boku.</span> <span class="verse"><a name="13">13</a>I uczynisz drążki z drzewa sytym, i powleczesz je złotem.</span> <span class="verse"><a name="14">14</a>I przewleczesz drążki przez kolce na bokach skrzyni, aby na nich skrzynię noszono.</span> <span class="verse"><a name="15">15</a>W kolcach u skrzyni będą te drążki; nie będą ich odejmować od niej.</span> <span class="verse"><a name="16">16</a>A włożysz w tę skrzynię świadectwo, któreć dam.</span> <span class="verse"><a name="17">17</a>Uczynisz też ubłagalnię ze złota czystego: półtrzecia łokcia będzie długość jej, a półtora łokcia szerokość jej.</span> <span class="verse"><a name="18">18</a>I uczynisz dwa Cheruby złote: z ciągnionego złota uczynisz je na obu końcach ubłagalni.</span> <span class="verse"><a name="19">19</a>A uczynisz Cheruba jednego na jednym końcu, a Cheruba drugiego na drugim końcu; na ubłagalni uczynicie Cheruby na obu końcach jej.</span> <span class="verse"><a name="20">20</a>A będą mieć Cherubowie skrzydła rozciągnione z wierzchu, zakrywając skrzydłami swemi ubłagalnię; a twarze ich będą obrócone jednego ku drugiemu; ku ubłagalni będą twarze Cherubów.</span> <span class="verse"><a name="21">21</a>I włożysz ubłagalnię na wierzch skrzyni, a do skrzyni włożysz świadectwo, któreć dam.</span> <span class="verse"><a name="22">22</a>Tam się z tobą schodzić będę, i z tobą rozmawiać z ubłagalni, z pośrodku dwu Cherubów, którzy będą nad skrzynią świadectwa, o wszystkiem, coć rozkażę synom Izraelskim.</span> <span class="verse"><a name="23">23</a>Uczynisz też stół z drzewa sytym: dwa łokcie będzie długość jego, a łokieć szerokość jego, a półtora łokcia wysokość jego.</span> <span class="verse"><a name="24">24</a>I powleczesz go złotem czystem, a uczynisz mu koronę złotą w około.</span> <span class="verse"><a name="25">25</a>Uczynisz też w około niego listwę w szerz na cztery palce, i koronę złotą w około listwy.</span> <span class="verse"><a name="26">26</a>Także uczynisz do niego cztery kolce złote, i przybijesz kolce na czterech rogach, które są u czterech nóg jego.</span> <span class="verse"><a name="27">27</a>Pod tą listwą będą kolce, przez które przewloką drążki do noszenia stołu.</span> <span class="verse"><a name="28">28</a>A uczynisz te drążki z drzewa sytym, i powleczesz je złotem, i będzie na nich stół noszony.</span> <span class="verse"><a name="29">29</a>Sprawisz też misy jego, i przystawki jego, i czasze jego, i kubki jego do nalewania ofiar mokrych; ze złota szczerego porobisz je.</span> <span class="verse"><a name="30">30</a>I kłaść będziesz na ten stół chleby pokładne przed twarz moję ustawicznie.</span> <span class="verse"><a name="31">31</a>Urobisz też świecznik ze złota szczerego, z ciągnionego złota będzie świecznik ten; słupiec jego, pręty jego, czaszki jego, gałki jego, i kwiaty jego, z tegoż będą.</span> <span class="verse"><a name="32">32</a>A sześć prętów wychodzić będzie ze stron jego: trzy pręty świecznika ze strony jego jednej, a trzy pręty świecznika ze strony jego drugiej.</span> <span class="verse"><a name="33">33</a>Trzy czaszki na kształt orzecha migdałowego na pręcie jednym, także gałka i kwiat; i trzy czaszki na kształt orzecha migdałowego na pręcie drugim, także gałka i kwiat; tak będzie na wszystkich sześciu prętach, wychodzących ze świecznika.</span> <span class="verse"><a name="34">34</a>Ale na świeczniku będą cztery czaszki na kształt orzecha migdałowego, gałki jego, i kwiaty jego.</span> <span class="verse"><a name="35">35</a>I będzie gałka pod dwiema prętami z niego, także gałka pod drugiemi dwiema prętami jego, i zaś gałka pod innemi dwiema prętami jego: tak będzie pod sześćią prętów z świecznika wychodzących.</span> <span class="verse"><a name="36">36</a>Gałki ich, i pręty ich z niego będą; to wszystko całokowane z szczerego złota będzie.</span> <span class="verse"><a name="37">37</a>Uczynisz też siedem lamp jego, i zaświecisz lampy jego, aby świeciły po stronach jego.</span> <span class="verse"><a name="38">38</a>Nożyczki też jego, i kaganki jego ze złota szczerego.</span> <span class="verse"><a name="39">39</a>Z talentu złota szczerego uczynisz go, i wszystko naczynie jego.</span> <span class="verse"><a name="40">40</a>Patrzajże, abyś uczynił wszystko według podobieństwa tego, któreć ukazano na górze.</span> </p></div</div></div></body></html>