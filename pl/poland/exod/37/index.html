<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 37</strong></div><p><span class="verse"><a name="1">1</a>Uczynił też Besaleel skrzynię z drzewa sytym, a była półtrzecia łokcia długość jej, a półtora łokcia szerokość jej, także półtora łokcia wysokość jej.</span> <span class="verse"><a name="2">2</a>I powlókł ją złotem szczerem wewnątrz, i zewnątrz, i uczynił jej koronę złotą w około.</span> <span class="verse"><a name="3">3</a>Ulał też do niej cztery kolce złote do czterech węgłów jej: dwa kolce po jednej stronie jej, a dwa kolce po drugiej stronie jej.</span> <span class="verse"><a name="4">4</a>Uczynił i drążki z drzewa sytym, a powlókł je złotem.</span> <span class="verse"><a name="5">5</a>I przewlekł drążki przez kolce po stronach skrzyni, aby na nich noszona była skrzynia.</span> <span class="verse"><a name="6">6</a>Uczynił też ubłagalnią ze złota szczerego: półtrzecia łokcia długość jej, a półtora łokcia szerokość jej.</span> <span class="verse"><a name="7">7</a>Urobił i dwa Cheruby złote, z ciągnionego złota urobił je na obu końcach ubłagalni.</span> <span class="verse"><a name="8">8</a>Cheruba jednego na jednym końcu, a Cheruba drugiego na drugim końcu; na ubłagalni uczynił Cheruby na obu końcach jej.</span> <span class="verse"><a name="9">9</a>Którzy Cherubowie mieli rozciągnione skrzydła, z wierzchu zakrywając skrzydłami swemi ubłagalnią, a twarzy ich były jednemu ku drugiemu; ku ubłagalni były twarzy Cherubów.</span> <span class="verse"><a name="10">10</a>Przytem sprawił stół z drzewa sytym, dwa łokcie długość jego, i łokieć szerokość jego, a półtora łokcia wysokość jego.</span> <span class="verse"><a name="11">11</a>I powlókł go złotem szczerem, i uczynił mu koronę złotą w około.</span> <span class="verse"><a name="12">12</a>Uczynił mu też listwę na dłoń w szerz w około; uczynił też i koronę złotą w około onej listwy.</span> <span class="verse"><a name="13">13</a>I ulał do niego cztery kolce złote, które kolce przyprawił na czterech rogach, u czterech nóg jego.</span> <span class="verse"><a name="14">14</a>Na przeciwko onej listwie były kolce, w które zawłaczano drążki do noszenia stołu.</span> <span class="verse"><a name="15">15</a>Porobił i drążki z drzewa sytym, i powlókł je złotem do noszenia stołu.</span> <span class="verse"><a name="16">16</a>Poczynił też naczynia do stołu należące, misy jego i przystawki jego, i kubki jego, i czasze do nalewania ofiar mokrych, z szczerego złota.</span> <span class="verse"><a name="17">17</a>Urobił też świecznik ze złota szczerego, z ciągnionego złota uczynił świecznik ten, słupiec jego, i pręty jego, czaszki jego, gałki jego, i kwiaty jego z tegoż były.</span> <span class="verse"><a name="18">18</a>A sześć prętów wychodziło po stronach jego: trzy pręty z jednej strony świecznika, a trzy pręty z drugiej strony świecznika.</span> <span class="verse"><a name="19">19</a>Trzy czaszki na kształt orzecha migdałowego na pręcie jednym, także gałka i kwiat; i trzy czaszki na kształt orzecha migdałowego na pręcie drugim, także gałka i kwiat; tak było na wszystkich sześciu prętach wychodzących z świecznika.</span> <span class="verse"><a name="20">20</a>Ale na świeczniku były cztery czaszki na kształt orzecha migdałowego, gałki jego i kwiaty jego.</span> <span class="verse"><a name="21">21</a>I była gałka pod dwiema prętami jego, także gałka pod drugiemi dwiema prętami jego, i zaś gałka pod innemi dwiema prętami jego; tak było pod sześcią prętów wychodzących z niego.</span> <span class="verse"><a name="22">22</a>Gałki ich i pręty ich z niego były; to wszystko ze złota całokowane było, ze złota szczerego.</span> <span class="verse"><a name="23">23</a>Uczynił też siedem lamp do niego, i nożyczki do nich i kaganki jego ze złota szczerego.</span> <span class="verse"><a name="24">24</a>Z talentu złota szczerego uczynił go, i wszystko naczynie jego.</span> <span class="verse"><a name="25">25</a>Uczynił też ołtarz do kadzenia z drzewa sytym, na łokieć wzdłuż, i na łokieć wszerz, czworograniasty, a na dwa łokcie wzwyż, a z niego wychodziły rogi jego.</span> <span class="verse"><a name="26">26</a>I powlókł go złotem szczerem, wierzch jego, i ściany jego w około, i rogi jego; uczynił mu też koronę złotą w około.</span> <span class="verse"><a name="27">27</a>Po dwu także kolcach złotych uczynił u niego, pod koroną jego, we dwu kątach jego, po obu stronach jego przez które przewłaczano drążki, aby był noszony na nich.</span> <span class="verse"><a name="28">28</a>Uczynił też drążki z drzewa sytym i powlókł je złotem.</span> <span class="verse"><a name="29">29</a>Uczynił też olejek pomazywania świętego, i kadzenie wonne, robotą aptekarską.</span> </p></div</div></div></body></html>