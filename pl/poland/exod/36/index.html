<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 36</strong></div><p><span class="verse"><a name="1">1</a>Tedy robił Besaleel, i Acholijab, i każdy mąż dowcipny, którym dał Bóg mądrość i rozum, aby umieli urobić każdą robotę ku usłudze świątnicy, wszystko, co rozkazał Pan.</span> <span class="verse"><a name="2">2</a>I wezwał Mojżesz Besaleela, i Acholijaba, i każdego męża dowcipnego, któremu dał Pan mądrość w serce jego; każdego też, którego pobudziło serce jego, aby przystąpił do czynienia tej roboty.</span> <span class="verse"><a name="3">3</a>I wzięli od Mojżesza wszystkie podarki, które byli przynieśli synowie Izraelscy na robotę ku usłudze świątnicy, aby ją wykonali; ale oni przynaszali do niego jeszcze dobrowolne dary na każdy poranek.</span> <span class="verse"><a name="4">4</a>Tedy się zeszli wszyscy dowcipni, którzy robili wszelaką robotę świątnicy, każdy opuściwszy robotę swoję, którą czynili.</span> <span class="verse"><a name="5">5</a>I rzekli do Mojżesza, mówiąc: Daleko więcej lud przynosi, niż potrzeba do wyrobienia tej usługi, którą rozkazał Pan uczynić.</span> <span class="verse"><a name="6">6</a>Rozkazał tedy Mojżesz, aby obwołano w obozie mówiąc: Ani mąż, ani niewiasta niech więcej ni przynoszą ofiar na robienie świątnicy. I zabroniono ludowi, aby nie nosili.</span> <span class="verse"><a name="7">7</a>Bo mieli potrzeb dostatek do wszystkiej roboty, aby ją wyrobili, i zbywało.</span> <span class="verse"><a name="8">8</a>I urobili każdy dowcipny z rzemieślników tę robotę: przybytek z dziesięciu opon z białego jedwabiu kręconego, i z hijacyntu, i szarłatu i z karmazynu dwa kroć farbowanego; z Cherubiny, robotą misterną robili je.</span> <span class="verse"><a name="9">9</a>Długość opony jednej dwadzieścia i osiem łokci, a szerokość opony jednej na cztery łokcie; pod jedną miarą były wszystkie opony.</span> <span class="verse"><a name="10">10</a>I spoił pięć opon jednę z drugą, także drugie pięć opon spoił jednę z drugą.</span> <span class="verse"><a name="11">11</a>Naczynił też pętlic hijacyntowych po kraju opony jednej, na końcu, gdzie się spinać mają; także uczynił po kraju opony drugiej, na końcu, gdzie się spinać mają.</span> <span class="verse"><a name="12">12</a>Pięćdziesiąt pętlic uczynił na oponie jednej, a pięćdziesiąt pętlic uczynił po kraju opony, któremi spojona była do drugiej; pętlica jedna przeciw drugiej była.</span> <span class="verse"><a name="13">13</a>Uczynił też pięćdziesiąt haczyków złotych, a spiął opony jednę ku drugiej haczykami; i tak uczyniony jest przybytek jeden.</span> <span class="verse"><a name="14">14</a>Urobił też opony z sierści koziej na namiot ku zakrywaniu przybytku z wierzchu, jedenaście opon urobił.</span> <span class="verse"><a name="15">15</a>Długość opony jednej trzydzieści łokci, a cztery łokcie szerokość opony jednej; jednaż miara była tych jedenaście opon.</span> <span class="verse"><a name="16">16</a>I spoił pięć opon osobno, a sześć opon osobno.</span> <span class="verse"><a name="17">17</a>Uczynił też pętlic pięćdziesiąt po kraju jednej opony na końcu, gdzie się ma spinać; i pięćdziesiąt pętlic uczynił po kraju opony drugiej ku spinaniu.</span> <span class="verse"><a name="18">18</a>Uczynił też haczyków miedzianych pięćdziesiąt, do spięcia namiotu, aby był jeden.</span> <span class="verse"><a name="19">19</a>Nad to uczynił przykrycie na namiot z skór baranich czerwono farbowanych, i przykrycie z skór borsukowych na wierzch.</span> <span class="verse"><a name="20">20</a>Naczynił też desek do przybytku z drzewa sytym stojących.</span> <span class="verse"><a name="21">21</a>Dziesięć łokci długość deski, a półtora łokcia szerokość deski jednej.</span> <span class="verse"><a name="22">22</a>Dwa czopy miała deska jedna, sporządzone jeden przeciwko drugiemu; tak uczynił u wszystkich desek przybytku.</span> <span class="verse"><a name="23">23</a>Zgotował też i deski do przybytku, dwadzieścia desek ku stronie południowej, ku wiatrowi południowemu.</span> <span class="verse"><a name="24">24</a>I czterdzieści podstawków urobił ze srebra pod dwadzieścia desek: dwa podstawki pod deskę jednę do dwóch czopów jej, także dwa podstawki pod deskę drugą do dwu czopów jej.</span> <span class="verse"><a name="25">25</a>Także na drugiej stronie przybytku ku stronie północnej, uczynił dwadzieścia desek.</span> <span class="verse"><a name="26">26</a>I czterdzieści podstawków ich srebrnych: dwa podstawki pod deskę jednę, i dwa podstawki pod deskę drugą.</span> <span class="verse"><a name="27">27</a>Lecz na stronie przybytku ku zachodowi, uczynił sześć desek.</span> <span class="verse"><a name="28">28</a>Dwie deski uczynił na węgłach po obu stronach przybytku;</span> <span class="verse"><a name="29">29</a>A były spojone od spodku, także spojone były od wierzchu do jednegoż kolca; tak uczynił po obu stronach na dwu węgłach.</span> <span class="verse"><a name="30">30</a>A tak było osiem desek, i podstawków ich srebrnych szesnaście podstawków, po dwu podstawkach pod każdą deską.</span> <span class="verse"><a name="31">31</a>Naczynił i drągów z drzewa sytym; pięć do desek przybytku na jednę stronę;</span> <span class="verse"><a name="32">32</a>Pięć także drągów do desek przybytku na drugą stronę, pięć też drągów do desek przybytku do obu węgłów, na zachód.</span> <span class="verse"><a name="33">33</a>A uczynił też drąg pośredni, aby przechodził przez pośrodek desek od końca do końca.</span> <span class="verse"><a name="34">34</a>A deski one powlókł złotem, i kolce do nich porobił ze złota, aby w nich drągi były, i powlókł drągi złotem.</span> <span class="verse"><a name="35">35</a>Uczynił zaś zasłonę z hijacyntu, i z szarłatu, i z karmazynu dwa kroć farbowanego, i z białego jedwabiu kręconego; robotą misterną uczynił to z Cherubiny.</span> <span class="verse"><a name="36">36</a>A do niej nagotował cztery słupy z drzewa sytym, i powlókł je złotem, haki też ich były złote, i ulał do nich cztery podstawki srebrne.</span> <span class="verse"><a name="37">37</a>Uczynił też zasłonę do drzwi namiotu z hijacyntu, i z szarłatu, i z karmazynu dwa kroć farbowanego, i z białego jedwabiu kręconego, robotą haftarską.</span> <span class="verse"><a name="38">38</a>A słupów do niej pięć z haczykami ich; i powlókł wierzchy ich i przepasania ich złotem, a podstawków ich było pięć miedzianych.</span> </p></div</div></div></body></html>