<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 29</strong></div><p><span class="verse"><a name="1">1</a>To też uczynisz im na poświęcenie ich, aby mi odprawowali urząd kapłański: Weźmij cielca jednego młodego, i dwu baranów zupełnych;</span> <span class="verse"><a name="2">2</a>I chleby przaśne, i placki przaśne z oliwą zaczynione, i kołacze przaśne, namazane oliwą; z przedniej mąki pszenicznej naczynisz ich.</span> <span class="verse"><a name="3">3</a>A włożysz to w jeden kosz, ofiarować je będziesz w tymże koszu, z cielcem, i z dwiema barany.</span> <span class="verse"><a name="4">4</a>A Aaronowi i synom jego przystąpić każesz do drzwi namiotu zgromadzenia, i omyjesz je wodą,</span> <span class="verse"><a name="5">5</a>A wziąwszy szaty, obleczesz Aarona w suknią, i w płaszcz pod naramiennik, i w naramiennik, i napierśnik, i opaszesz go pasem naramiennika;</span> <span class="verse"><a name="6">6</a>I włożysz czapkę na głowę jego, a wstawisz koronę świętości na czapkę.</span> <span class="verse"><a name="7">7</a>Na ostatek weźmiesz olejek pomazywania, i wylejesz na głowę jego, a pomażesz go.</span> <span class="verse"><a name="8">8</a>Potem synom jego przystąpić każesz, a obleczesz je w szaty;</span> <span class="verse"><a name="9">9</a>I opaszesz je pasem, Aarona i syny jego, a włożysz na nie czapki, i będą mieli kapłaństwo ustawą wieczną; poświęcisz też ręce Aaronowe, i ręce synów jego.</span> <span class="verse"><a name="10">10</a>Przywiedziesz też cielca przed namiot zgromadzenia, i włoży Aaron i synowie jego ręce swoje na głowę cielca.</span> <span class="verse"><a name="11">11</a>I zabijesz cielca przed Panem, u drzwi namiotu zgromadzenia.</span> <span class="verse"><a name="12">12</a>A wziąwszy krwi z cielca pomażesz na rogach ołtarza palcem swym, a ostatek krwi wylejesz ku spodku ołtarza.</span> <span class="verse"><a name="13">13</a>Weźmiesz też wszystkę tłustość okrywającą wnętrze, i odzieczkę z wątroby, i dwie nerki z tłustością ich, a zapalisz to na ołtarzu.</span> <span class="verse"><a name="14">14</a>A mięso cielca, i skórę jego, i gnój jego, spalisz ogniem za obozem; bo to jest ofiara za grzech.</span> <span class="verse"><a name="15">15</a>Barana także jednego weźmiesz, na którego głowę Aaron i synowie jego włożą ręce swoje.</span> <span class="verse"><a name="16">16</a>I zabijesz barana tego, a wziąwszy krwi jego, pokropisz wierzch ołtarza w około.</span> <span class="verse"><a name="17">17</a>A barana zrąbiesz na sztuki, i opłuczesz trzewa jego i nogi jego, i włożysz je na sztuki z niego i na głowę jego.</span> <span class="verse"><a name="18">18</a>I zapalisz tego całego barana na ołtarzu; całopalenie to jest Panu, wonią przyjemną, ofiarą ognistą jest Panu.</span> <span class="verse"><a name="19">19</a>Zatem weźmiesz barana drugiego, a włoży Aaron i synowie jego ręce swoje na głowę barana.</span> <span class="verse"><a name="20">20</a>A zabiwszy onego barana weźmiesz ze krwi jego, i pomażesz koniec ucha Aaronowego, i końce ucha prawego synów jego, i wielkie palce ręki ich prawej, także wielkie palce nogi ich prawej, a wylejesz tę krew na ołtarz w około.</span> <span class="verse"><a name="21">21</a>Wziąwszy zaś ze krwi, która na ołtarzu, także z olejku pomazywania, pokropisz Aarona, i szaty jego, i szaty synów jego z nim; i będzie poświęcony on i szaty jego, i synowie jego, i szaty synów jego z nim.</span> <span class="verse"><a name="22">22</a>Potem weźmiesz z barana łój, i ogon, i tłustość, która okrywa wnętrze, i odzieczkę wątroby, i dwie nerki, i łój, który jest na nich, i łopatkę prawą, albowiem jest baran poświęcenia;</span> <span class="verse"><a name="23">23</a>I bochen chleba jeden, i kołacz chleba z oliwą jeden, i placek jeden z kosza przaśników, który jest przed Panem.</span> <span class="verse"><a name="24">24</a>A położysz to wszystko na ręce Aaronowe, i na ręce synów jego, i obracać to będziesz tam i sam za ofiarę obracania przed Panem;</span> <span class="verse"><a name="25">25</a>A wziąwszy to z ręku ich, zapalisz na ołtarzu, na całopalenie, na wonność wdzięczną przed Panem; ofiara ognista jest Panu.</span> <span class="verse"><a name="26">26</a>Weźmiesz też piersi z barana poświęcenia, które należą Aaronowi, i obracać je będziesz tam i sam za ofiarę obracania przed Panem, a to będzie dział twój,</span> <span class="verse"><a name="27">27</a>Poświęcisz też piersi obracania i łopatkę podnoszenia, którą obracano, i którą podnoszono, z barana poświęcenia dla Aarona, i dla synów jego.</span> <span class="verse"><a name="28">28</a>A to będzie Aaronowi i synom jego ustawą wieczną od synów Izraelskich, gdyż ofiara podnoszenia jest: i ofiara podnoszenia będzie od synów Izraelskich z ofiar ich spokojnych, ofiara podnoszenia ich będzie Panu.</span> <span class="verse"><a name="29">29</a>A szaty święte, które są Aaronowe, zostaną synom jego po nim, aby pomazywani byli w nich, a były poświęcane w nich ręce ich.</span> <span class="verse"><a name="30">30</a>Siedem dni będzie w nich chodził kapłan, który będzie na jego miejscu z synów jego, który wchodzić będzie do namiotu zgromadzenia, aby służył w świątnicy.</span> <span class="verse"><a name="31">31</a>Barana też poświęcenia weźmiesz, i uwarzysz mięso jego na miejscu świętem.</span> <span class="verse"><a name="32">32</a>I jeść będą Aaron i synowie jego mięso onego barana, i chleb, który jest w koszu, u drzwi namiotu zgromadzenia.</span> <span class="verse"><a name="33">33</a>Będą to jeść ci, za które się oczyszczenie stało, ku poświęceniu rąk ich, aby poświęceni byli; obcy zaś nie będzie jadł z tego, bo święta rzecz jest.</span> <span class="verse"><a name="34">34</a>A zbyłoliby co mięsa poświęcenia, i chleba aż do poranku, spalisz ostatki ogniem: nie będą tego jeść, bo święta rzecz jest.</span> <span class="verse"><a name="35">35</a>Tak tedy uczynisz Aaronowi, i synom jego, według wszystkiego, com ci przykazał; przez siedem dni poświęcać będziesz ręce ich.</span> <span class="verse"><a name="36">36</a>Cielca też na grzech ofiarować będziesz na każdy dzień na oczyszczenie, i oczyścisz ołtarz, czyniąc oczyszczenie na nim, i pomażesz go ku poświęceniu jego.</span> <span class="verse"><a name="37">37</a>Siedem dni będziesz oczyszczał ołtarz, i poświęcisz go, i będzie ten ołtarz najświętszy; cóżkolwiek się dotknie ołtarza, poświęcono będzie,</span> <span class="verse"><a name="38">38</a>A to jest, co ofiarować będziesz na ołtarzu: dwa baranki roczne, dwa na każdy dzień ustawicznie.</span> <span class="verse"><a name="39">39</a>Baranka jednego ofiarować będziesz rano, a baranka drugiego ofiarować będziesz między dwoma wieczorami.</span> <span class="verse"><a name="40">40</a>Także dziesiątą część efy mąki pszennej, zmieszanej z oliwą wytłoczoną, której by było czwarta część hyn, a do ofiary mokrej czwarta część hyn wina do jednego baranka.</span> <span class="verse"><a name="41">41</a>Także baranka drugiego ofiarować będziesz między dwoma wieczorami; według obrzędu ofiary porannej i według ofiary mokrej jej, tak przy niej uczynisz nad wonią przyjemną, i ofiarę zapaloną Panu.</span> <span class="verse"><a name="42">42</a>Całopalenie to ustawicznie będzie w narodziech waszych u drzwi namiotu zgromadzenia przed Panem, gdzie się z wami schodzić będę, abym tam z tobą rozmawiał.</span> <span class="verse"><a name="43">43</a>Tam się też schodzić będę z synami Izraelskimi, i będzie miejsce to chwałą moją.</span> <span class="verse"><a name="44">44</a>Bo poświęcę namiot zgromadzenia, i ołtarz, i Aarona, i syny jego poświęcę, aby mi urząd kapłański sprawowali.</span> <span class="verse"><a name="45">45</a>I będę mieszkał w pośrodku synów Izraelskich, i będę im za Boga.</span> <span class="verse"><a name="46">46</a>A poznają, żem Ja Pan Bóg ich, którym je wywiódł z ziemi Egipskiej, abym mieszkał w pośrodku ich, Ja Pan Bóg ich.</span> </p></div</div></div></body></html>