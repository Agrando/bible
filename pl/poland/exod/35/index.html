<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 35</strong></div><p><span class="verse"><a name="1">1</a>Potem zebrał Mojżesz wszystko zgromadzenie synów Izraelskich, i mówił do nich: Te są rzeczy, które rozkazał Pan, abyście je czynili.</span> <span class="verse"><a name="2">2</a>Przez sześć dni odprawowana będzie robota; ale dzień siódmy będzie wam święty, sabbat odpocznienia Pańskiego; kto by weń robił robotę, umrze.</span> <span class="verse"><a name="3">3</a>Nie rozniecicie ognia we wszystkich mieszkaniach waszych w dzień sabbatu.</span> <span class="verse"><a name="4">4</a>Rzekł też Mojżesz do wszystkiego zgromadzenia synów Izraelskich, mówiąc: Tać jest rzecz, którą przykazał Pan mówiąc:</span> <span class="verse"><a name="5">5</a>Złóżcie od siebie podarek Panu: każdy, kto jest ochotnego serca, przyniesie ten podarek Panu, złoto, i srebro, i miedź.</span> <span class="verse"><a name="6">6</a>I hijacynt, i szarłat, i karmazyn dwa kroć farbowany, i biały jedwab, i sierść kozią;</span> <span class="verse"><a name="7">7</a>Skóry też baranie czerwono farbowane i skóry borsukowe, i drzewo sytym;</span> <span class="verse"><a name="8">8</a>I oliwę do świecenia, i rzeczy wonne na olejek pomazywania, i dla kadzenia wonnego;</span> <span class="verse"><a name="9">9</a>Kamienie też onychiny, i kamienie do osadzania naramiennika i napierśnika.</span> <span class="verse"><a name="10">10</a>A wszyscy dowcipnego serca między wami przyjdą, i robić będą, cokolwiek rozkazał Pan:</span> <span class="verse"><a name="11">11</a>Przybytek, namiot jego, i przykrycie jego, haczyki jego, i deski jego, drągi jego, słupy jego, i podstawki jego;</span> <span class="verse"><a name="12">12</a>Skrzynie i drążki jej, ubłagalnią, i oponę do zasłony,</span> <span class="verse"><a name="13">13</a>Stół i drążki jego, ze wszystkiem naczyniem jego, i chleby pokładne;</span> <span class="verse"><a name="14">14</a>I świecznik do świecenia z naczyniem jego, i lampy jego, i oliwę do świecenia.</span> <span class="verse"><a name="15">15</a>Ołtarz także do kadzenia z drążkami jego, i olejek pomazywania, i kadzenia wonne, i zasłonę do drzwi przybytku;</span> <span class="verse"><a name="16">16</a>Ołtarz do całopalenia, i kratę jego miedzianą, drążki jego, i wszystkie naczynia jego, wannę z stolcem jej.</span> <span class="verse"><a name="17">17</a>Opony do sieni, słupy jej, i podstawki jej, i zasłony do drzwi u sieni.</span> <span class="verse"><a name="18">18</a>Kołki do przybytku i kołki do sieni z sznurami jej.</span> <span class="verse"><a name="19">19</a>Szaty służebne do usługiwania w świątnicy, szaty święte Aaronowi kapłanowi, i szaty synom jego, dla sprawowania urzędu kapłańskiego</span> <span class="verse"><a name="20">20</a>Wyszło tedy wszystko zgromadzenie synów Izraelskich od obliczności Mojżeszowej.</span> <span class="verse"><a name="21">21</a>I przyszedł każdy mąż, którego pobudziło serce jego, i każdy, w którym dobrowolny był duch jego, przynieśli podarek Panu do robienia namiotu zgromadzenia, i do wszelkiej potrzeby jego, i na szaty święte.</span> <span class="verse"><a name="22">22</a>Przychodzili tedy mężowie z niewiastami, każdy, kto był ochotnego serca, przynosili zapony, i nausznice, i pierścienie, i manele, i wszelakie naczynia złote, i ktokolwiek przynosił ofiarę złotą Panu.</span> <span class="verse"><a name="23">23</a>Każdy też co miał hijacynt, i szarłat, i karmazyn dwa kroć farbowany, i biały jedwab, i sierść kozią, i skóry baranie czerwono farbowane, i skóry borsukowe, przynosili.</span> <span class="verse"><a name="24">24</a>Ktokolwiek ofiarował podarek srebra i miedzi, przynosili na ofiarę Panu, każdy też, co miał drzewo sytym, na wszelaką potrzebę ku usłudze przynosili.</span> <span class="verse"><a name="25">25</a>I wszystkie niewiasty dowcipnego serca rękami swemi przędły, a przynosiły co naprzędły, hijacynt, i szarłat, karmazyn dwa kroć farbowany, i biały jedwab.</span> <span class="verse"><a name="26">26</a>A wszystkie niewiasty których pobudziło serce ich umiejętne, przędły sierść kozią.</span> <span class="verse"><a name="27">27</a>Przełożeni zasię przynosili kamienie onychiny, i kamienie do osadzania naramiennika i napierśnika.</span> <span class="verse"><a name="28">28</a>Także rzeczy wonne i oliwę do świecenia, i na olejek pomazywania i na wonne kadzenia.</span> <span class="verse"><a name="29">29</a>Każdy mąż i niewiasta, w których ochotne serce było do ofiarowania, na każdą robotę, którą rozkazał Pan czynić przez Mojżesza, przynosili synowie Izraelscy ofiarę dobrowolną Panu.</span> <span class="verse"><a name="30">30</a>Zatem rzekł Mojżesz do synów Izraelskich: Oto, wezwał Pan z imienia Besaleela, syna Urowego, syna Churowego, z pokolenia Judy,</span> <span class="verse"><a name="31">31</a>I napełnił go Duchem Bożym, mądrością, i umiejętnością wszelkiego rzemiosła;</span> <span class="verse"><a name="32">32</a>I ku dowcipnemu wymyślaniu, cokolwiek może być urobione ze złota, i z srebra, i z miedzi;</span> <span class="verse"><a name="33">33</a>Do rzezania kamienia ku osadzeniu, i na wyrobienie drzewa, do czynienia wszelakiej roboty zmyślnej.</span> <span class="verse"><a name="34">34</a>Dał nadto do serca jego, aby uczyć mógł inszych, on, i Acholijab, syn Achysamechów z pokolenia Dan.</span> <span class="verse"><a name="35">35</a>Napełnił je mądrością serca, aby robili wszelakie rzemiosło ciesielskie, i haftarskie, i tkackie z hijacyntu, i z szarłatu, z karmazynu dwa kroć farbowanego, i z białego jedwabiu tkacką robotą, aby robili każdą robotę dowcipnie wymyślając.</span> </p></div</div></div></body></html>