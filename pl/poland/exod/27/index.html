<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 27</strong></div><p><span class="verse"><a name="1">1</a>Uczynisz też ołtarz z drzewa sytym na pięć łokci wzdłuż, a na pięć łokci wszerz; czworograniasty będzie ołtarz, a na trzy łokcie wzwyż.</span> <span class="verse"><a name="2">2</a>I poczynisz mu rogi na czterech węgłach jego; z niego będą rogi jego, i obijesz je miedzią.</span> <span class="verse"><a name="3">3</a>Poczynisz też do niego kotły dla zsypowania popiołu; i miotły jego, i miednice jego, i widełki jego, i łopaty jego, wszystkie naczynia jego uczynisz z miedzi.</span> <span class="verse"><a name="4">4</a>Uczynisz też do niego kratę, na kształt sieci, miedzianą; a uczynisz u tej kraty cztery kolce miedziane na czterech rogach jej.</span> <span class="verse"><a name="5">5</a>I włożysz ją w okrąg ołtarza na dół, a będzie ta krata aż do połowy ołtarza.</span> <span class="verse"><a name="6">6</a>Porobisz też drążki do ołtarza, drążki z drzewa sytym, a obijesz je miedzią.</span> <span class="verse"><a name="7">7</a>Które drążki przewleczone będą przez kolce; a będą te drążki na obydwu stronach ołtarza, gdy go nosić będą.</span> <span class="verse"><a name="8">8</a>Aby był czczy wewnątrz, uczynisz go z desek; jakoć ukazano na górze, tak go uczynią.</span> <span class="verse"><a name="9">9</a>Uczynisz też sień przybytku na południe ku prawej stronie; opony tej sieni będą z białego jedwabiu kręconego; na sto łokci wzdłuż będzie strona jego.</span> <span class="verse"><a name="10">10</a>Słupów też do nich dwadzieścia, a podstawków do nich dwadzieścia miedzianych; główki na słupach, i okręcenia ich będą srebrne.</span> <span class="verse"><a name="11">11</a>Na tenże kształt na stronie północnej wzdłuż opony będą, sto łokci wzdłuż; słupów też do nich dwadzieścia, a podstawków do nich dwadzieścia miedzianych; główki na słupach i okręcenia ich srebrne.</span> <span class="verse"><a name="12">12</a>A szerokość sieni od strony zachodniej będzie miała opony na pięćdziesiąt łokci; słupów ich dziesięć, i podstawków ich dziesięć.</span> <span class="verse"><a name="13">13</a>Szerokość zaś sieni na przedniej stronie, na wschód słońca, pięćdziesiąt łokci.</span> <span class="verse"><a name="14">14</a>Piętnaście też łokci opon na jednę stronę; słupów ich trzy i podstawków ich trzy.</span> <span class="verse"><a name="15">15</a>Na drugiej zaś stronie opon piętnaście łokci; słupów ich trzy i podstawków ich trzy.</span> <span class="verse"><a name="16">16</a>A do bramy sieni zasłona na dwadzieścia łokci z hijacyntu, i z szarłatu, i z karmazynu dwa kroć farbowanego, i z jedwabiu białego kręconego robotą haftarską; słupów jej cztery, i podstawków jej cztery.</span> <span class="verse"><a name="17">17</a>Wszystkie słupy sieni w około otoczone będą srebrem; główki ich srebrne, a podstawki ich miedziane.</span> <span class="verse"><a name="18">18</a>Długość sieni na sto łokci, a szerokość na pięćdziesiąt, wszędzie jednostajna; a wysokość na pięć łokci, z białego jedwabiu kręconego, a podstawki jej miedziane.</span> <span class="verse"><a name="19">19</a>Wszystkie naczynia przybytku do wszelakiej usługi jego, i wszystkie kołki jego, i wszystkie kołki sieni, miedziane będą.</span> <span class="verse"><a name="20">20</a>A ty rozkażesz synom Izraelskim, aby przynieśli do ciebie oliwy z oliwnego drzewa czystej, wytłoczonej, do świecenia, aby lampy zawsze gorzały.</span> <span class="verse"><a name="21">21</a>W przybytku zgromadzenia przed zasłoną, która zakrywa skrzynię świadectwa, stawiać je będzie Aaron i synowie jego od wieczora aż do poranku przed Panem. Ta ustawa będzie wieczna w potomstwie ich między synami Izraelskimi.</span> </p></div</div></div></body></html>