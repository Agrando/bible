<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 12</strong></div><p><span class="verse"><a name="1">1</a>Rzekł jeszcze Pan do Mojżesza i do Aarona w ziemi Egipskiej, mówiąc:</span> <span class="verse"><a name="2">2</a>Miesiąc ten będzie wam początkiem miesięcy: pierwszy wam będzie między miesiącami w roku.</span> <span class="verse"><a name="3">3</a>Rzeczcie do wszystkiego zgromadzenia Izraelskiego, mówiąc: Dziesiątego dnia miesiąca tego weźmie sobie każdy baranka według familii, baranka według domu.</span> <span class="verse"><a name="4">4</a>A jeźliby mniejszy był dom niżeliby zjeść mogli baranka, tedy przybierze i sąsiada swego, który jest najbliższy domu jego, według liczby dusz, naliczywszy tyle osób, ileby ich zjeść mogło baranka.</span> <span class="verse"><a name="5">5</a>Baranka zupełnego, samca rocznego, mieć będziecie; z owiec albo z kóz weźmiecie go.</span> <span class="verse"><a name="6">6</a>I będziecie go chowali aż do czternastego dnia miesiąca tego; a zabije go wszystko zebranie zgromadzenia Izraelskiego między dwoma wieczorami.</span> <span class="verse"><a name="7">7</a>I wezmą ze krwi jego, i pokropią obydwa podwoje i nadprożnik u domu; w którym go będą spożywać.</span> <span class="verse"><a name="8">8</a>I będą jeść mięso onej nocy pieczone przy ogniu, i przaśniki, z zioły gorzkiemi będą go jeść.</span> <span class="verse"><a name="9">9</a>Nie jedzcie z niego nic surowego, ani warzonego w wodzie, ale upieczone przy ogniu. Głowę jego z nogami jego, z wnętrznościami jego.</span> <span class="verse"><a name="10">10</a>A nie zostanie z niego nic do jutra; a jeźliby co z niego do jutra zostało, ogniem spalicie.</span> <span class="verse"><a name="11">11</a>Tak go tedy pożywać będziecie: Biodra swe przepaszecie, obuwie wasze będzie na nogach waszych, a laska wasza w ręce waszej, a jeść go będziecie spieszno, albowiem przejście jest Pańskie.</span> <span class="verse"><a name="12">12</a>Gdyż przejdę przez ziemię Egipską tej nocy, i zabiję wszelkie pierworodne w ziemi Egipskiej, od człowieka aż do bydlęcia, i nad wszystkimi bogi Egipskimi wykonam sądy, Ja Pan.</span> <span class="verse"><a name="13">13</a>A będzie wam ona krew na znak na domach, w których będziecie; bo ujrzawszy krew, minę was, że nie będzie u was plaga ku zatraceniu, gdy będę zabijał w ziemi Egipskiej.</span> <span class="verse"><a name="14">14</a>A będzie wam ten dzień na pamiątkę; i będziecie go obchodzić za święto Panu w narodziech waszych; ustawą wieczną obchodzić go będziecie.</span> <span class="verse"><a name="15">15</a>Przez siedem dni przaśniki jeść będziecie, a pierwszego dnia zaraz wypróżnicie kwas z domów waszych; bo ktobykolwiek jadł co kwaszonego od pierwszego dnia aż do dnia siódmego, wytracona będzie dusza ona z Izraela.</span> <span class="verse"><a name="16">16</a>W tenże dzień pierwszy będzie zebranie święte, także dnia siódmego zgromadzenie święte mieć będziecie; żadnej roboty nie będziecie w nich czynić, oprócz tego, czego każdy do jedzenia używa, to samo gotować będziecie.</span> <span class="verse"><a name="17">17</a>I będziecie przestrzegać przaśników; albowiem w ten dzień wywiodłem wojska wasze z ziemi Egipskiej; przetoż przestrzegać będziecie dnia tego w narodziech waszych ustawą wieczną.</span> <span class="verse"><a name="18">18</a>Pierwszego miesiąca, czternastego dnia tegoż miesiąca, na wieczór jeść będziecie przaśniki aż do dnia dwudziestego pierwszego tegoż miesiąca na wieczór.</span> <span class="verse"><a name="19">19</a>Przez siedem dni kwas niech się nie znajduje w domach waszych; bo ktobykolwiek jadł co kwaszonego, wytracona będzie dusza jego z zgromadzenia Izraelskiego, tak przychodzień, jako i zrodzony w ziemi.</span> <span class="verse"><a name="20">20</a>Nic kwaszonego jeść nie będziecie; we wszystkich mieszkaniach waszych jeść będziecie przaśniki.</span> <span class="verse"><a name="21">21</a>Wezwał tedy Mojżesz wszystkich starszych Izraelskich, i rzekł do nich: Odłączcie, a weźmijcie sobie baranka według familii swych, a zarznijcie na święto przejścia.</span> <span class="verse"><a name="22">22</a>Weźmiecie też snopek hysopu, i omoczycie we krwi, która będzie w miednicy, a pokropicie odrzwi, i oba podwoje oną krwią, która będzie w miednicy; a z was nie wynijdzie żaden ze drzwi domu swego aż do poranku.</span> <span class="verse"><a name="23">23</a>Bo przejdzie Pan zabijając Egipt; a ujrzawszy krew na odrzwiach i na obu podwojach, przestąpi Pan drzwi, i nie dopuści morderzowi, wchodzić do domów waszych zabijać was.</span> <span class="verse"><a name="24">24</a>I przestrzegać będziecie tego za ustawę, tobie i synom twoim aż na wieki.</span> <span class="verse"><a name="25">25</a>A gdy wnijdziecie do ziemi, którą wam da Pan, jako obiecał, tych obrzędów przestrzegać będziecie.</span> <span class="verse"><a name="26">26</a>A gdy wam rzeką synowie wasi: Co to za obrzędy wasze?</span> <span class="verse"><a name="27">27</a>Tedy rzeczecie: Ofiara to przejścia Pańskiego, który przestępował domy synów Izraelskich w Egipcie, gdy zabijał Egipt, a domy nasze wyzwalał. Zatem schylił się lud, i pokłonił się.</span> <span class="verse"><a name="28">28</a>I poszedłszy uczynili synowie Izraelscy, jako rozkazał Pan Mojżeszowi i Aaronowi, tak uczynili.</span> <span class="verse"><a name="29">29</a>I stało się o północy, że Pan zabijał wszystkie pierworodztwa w ziemi Egipskiej, i od pierworodnego Faraonowego, siedzącego na stolicy jego, aż do pierworodnego więźnia, który był w więzieniu, i wszelkie pierworodne z bydląt.</span> <span class="verse"><a name="30">30</a>Zatem wstał Farao onej nocy, i wszyscy słudzy jego, i wszystek Egipt, i wszczął się wielki krzyk w Egipcie; bo nie było domu, w którym by nie był umarły.</span> <span class="verse"><a name="31">31</a>A wezwawszy Farao Mojżesza i Aarona w nocy, rzekł: Wstańcie, wynijdźcie z pośrodku ludu mego, i wy i synowie Izraelscy, a poszedłszy służcie Panu, jakoście mówili.</span> <span class="verse"><a name="32">32</a>Nadto trzody wasze, i bydła wasze zabierzcie, jakoście żądali, a odchodząc, mnie też błogosławcie.</span> <span class="verse"><a name="33">33</a>I przynaglali Egipczanie ludowi, aby ich co rychlej wyprawili z ziemi; bo mówili: Pomrzemy wszyscy.</span> <span class="verse"><a name="34">34</a>Wziął tedy lud ciasta swe, pierwej niż zakisiały; a one ciasta swe uwinąwszy w szaty swe, kładli na ramiona swoje.</span> <span class="verse"><a name="35">35</a>Tedy synowie Izraelscy uczynili według rozkazania Mojżeszowego, i wypożyczali u Egipczan naczynia srebrnego, i naczynia złotego, i szat.</span> <span class="verse"><a name="36">36</a>A Pan dał łaskę ludowi w oczach Egipczanów, że im pożyczali; i złupili Egipt.</span> <span class="verse"><a name="37">37</a>Ciągnęli tedy synowie Izraelscy z Rameses do Suchotu, około sześć kroć sto tysięcy pieszych mężów tylko, okrom dzieci.</span> <span class="verse"><a name="38">38</a>Ale i ludu pospolitego wiele szło z nimi, i owiec, i bydła, dobytek bardzo wielki.</span> <span class="verse"><a name="39">39</a>I popiekli z ciasta zadziałanego, które wynieśli z Egiptu, placki przaśne; bo nie było zakwaszone, przeto że wygnani byli z Egiptu, a nie mogli zmieszkać; żywności też sobie byli nie przygotowali.</span> <span class="verse"><a name="40">40</a>A czasu mieszkania synów Izraelskich, którego mieszkali w Egipcie, było cztery sta lat, i trzydzieści lat.</span> <span class="verse"><a name="41">41</a>I stało się po czterech set lat i trzydziestu lat, stało się onegoż dnia, wyszły wszystkie wojska Pańskie z ziemi Egipskiej.</span> <span class="verse"><a name="42">42</a>Noc ta obchodzona ma być Panu, że je wywiódł ze ziemi Egipskiej. Ta tedy noc Panu obchodzona ma być od wszystkich synów Izraelskich w narodziech ich.</span> <span class="verse"><a name="43">43</a>I rzekł Pan do Mojżesza i do Aarona: Ta jest ustawa święta przejścia: Żaden obcy nie będzie jadł z niego.</span> <span class="verse"><a name="44">44</a>Przetoż każdego sługę waszego, a za pieniądze kupionego, obrzeżecie go, tedy będzie jadł z niego.</span> <span class="verse"><a name="45">45</a>Przychodzień i najemnik nie będzie jadł z niego.</span> <span class="verse"><a name="46">46</a>W domu jednym będzie jedzony; nie wyniesiesz nic z domu z mięsa jego, a kości nie złamiecie w nim.</span> <span class="verse"><a name="47">47</a>Wszystko zgromadzenie Izraelskie tak uczyni z nim.</span> <span class="verse"><a name="48">48</a>A jeźliby kto z przychodniów był gościem u ciebie, i chciałby obchodzić święto przejścia Panu, pierwej obrzezany będzie każdy mężczyzna jego, a zatem przystąpi obchodzić je, i będzie jako urodzony w ziemi. A ktobykolwiek nie był obrzezany, nie będzie jadł z niego.</span> <span class="verse"><a name="49">49</a>Prawo jedno będzie w ziemi urodzonemu i przychodniowi, który jest gościem między wami.</span> <span class="verse"><a name="50">50</a>Uczynili tedy wszyscy synowie Izraelscy, jako rozkazał Pan Mojżeszowi i Aaronowi, tak uczynili.</span> <span class="verse"><a name="51">51</a>I stało się onegoż dnia, wywiódł Pan syny Izraelskie z ziemi Egipskiej z wojski ich.</span> </p></div</div></div></body></html>