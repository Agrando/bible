<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 30</strong></div><p><span class="verse"><a name="1">1</a>Uczynisz też ołtarz dla kadzenia; z drzewa sytym uczynisz go.</span> <span class="verse"><a name="2">2</a>Na łokieć wzdłuż, i na łokieć wszerz, czworograniasty będzie, a na dwa łokcie wzwyż; z niego wychodzić będą rogi jego.</span> <span class="verse"><a name="3">3</a>A powleczesz go szczerem złotem, wierzch jego i ściany jego w około, i rogi jego. Uczynisz też koronę złotą około niego.</span> <span class="verse"><a name="4">4</a>I dwa kolce złote uczynisz też pod koroną we dwu kątach jego, po obu stronach jego, a przez nie przewleczesz drążki, aby noszony był na nich.</span> <span class="verse"><a name="5">5</a>A uczynisz drążki one z drzewa sytym, i powleczesz je złotem.</span> <span class="verse"><a name="6">6</a>I postawisz go przed zasłoną, za którą jest skrzynia świadectwa przed ubłagalnią, która jest nad świadectwem, gdzie się z tobą schodzić będę.</span> <span class="verse"><a name="7">7</a>A będzie kadził na nim Aaron kadzeniem z wonnych rzeczy na każdy poranek; przygotowawszy lampy, będzie kadził.</span> <span class="verse"><a name="8">8</a>Także gdy rozpali Aaron lampy między dwoma wieczorami, kadzić będzie kadzeniem ustawicznem przed Panem w narodziech waszych.</span> <span class="verse"><a name="9">9</a>Nie włożycie nań kadzidła obcego, ani całopalenia, ani ofiary suchej; ani ofiary mokrej ofiarować będziecie na nim.</span> <span class="verse"><a name="10">10</a>Tylko wykona oczyszczenie Aaron nad rogami jego raz w rok; przez krew ofiary za grzech, w dzień oczyszczenia, raz w rok oczyszczenie odprawi na nim w narodziech waszych; bo to rzecz najświętsza Panu.</span> <span class="verse"><a name="11">11</a>Zatem rzekł Pan do Mojżesza, mówiąc:</span> <span class="verse"><a name="12">12</a>Gdy zbierzesz główną sumę synów Izraelskich, z tych, którzy mają iść w liczbę, da każdy okup za duszę swą Panu, gdy je liczyć będziesz, aby nie przyszła na nie plaga, gdy zliczeni będą.</span> <span class="verse"><a name="13">13</a>To dawać będą: każdy, który idzie w liczbę, da pół sykla według sykla świątnicy dwadzieścia pieniędzy sykiel waży; pół sykla będzie podarek Panu.</span> <span class="verse"><a name="14">14</a>Ktokolwiek idzie w liczbę ode dwudziestu lat i wyżej, odda podarek Panu.</span> <span class="verse"><a name="15">15</a>Bogaty nie da więcej, a ubogi nie da mniej nad pół sykla, gdy będą dawać ofiarę Panu, dla oczyszczenia dusz swoich.</span> <span class="verse"><a name="16">16</a>A wybrawszy pieniądze oczyszczenia od synów Izraelskich, dasz je na potrzeby namiotu zgromadzenia, co będzie synom Izraelskim na pamiątkę przed Panem, ku oczyszczeniu dusz waszych.</span> <span class="verse"><a name="17">17</a>Potem rzekł Pan do Mojżesza, mówiąc:</span> <span class="verse"><a name="18">18</a>Uczynisz też wannę miedzianą, i stolec jej miedziany do umywania, a postawisz ją między namiotem zgromadzenia, i między ołtarzem, i nalejesz w nią wody.</span> <span class="verse"><a name="19">19</a>I umywać będą Aaron i synowie jego z niej ręce swoje i nogi swoje.</span> <span class="verse"><a name="20">20</a>Gdy wchodzić będą do namiotu zgromadzenia, umywać się będą wodą, aby nie pomarli; także gdyby mieli przystępować do ołtarza, aby służyli, i zapalili ofiarę ognistą Panu.</span> <span class="verse"><a name="21">21</a>I będą umywali ręce swoje i nogi swoje, aby nie pomarli; i będzie im to ustawą wieczną, jemu i nasieniu jego, w rodzaju ich.</span> <span class="verse"><a name="22">22</a>Rzekł jeszcze Pan do Mojżesza, mówiąc:</span> <span class="verse"><a name="23">23</a>Ty też weźmij sobie wonnych rzeczy przednich: Myrry co najczystszej pięćset łutów, a cynamonu wonnego połowę tego, to jest, dwieście i pięćdziesiąt łutów, i tatarskiego ziela dwieście i pięćdziesiąt;</span> <span class="verse"><a name="24">24</a>Kasyi też pięćset łutów według sykla świątnicy, i oliwy z drzew oliwnych hyn.</span> <span class="verse"><a name="25">25</a>I uczynisz z tego olejek pomazywania świętego, maść najwyborniejszą, robotą aptekarską: olejek to pomazywania świętego będzie.</span> <span class="verse"><a name="26">26</a>I pomażesz nim namiot zgromadzenia, i skrzynię świadectwa.</span> <span class="verse"><a name="27">27</a>Także stół i wszystkie naczynia jego, i świecznik, i naczynia jego, i ołtarz, na którym kadzą;</span> <span class="verse"><a name="28">28</a>Ołtarz też do całopalenia ze wszystkiem naczyniem jego, i wannę z stolcem jej.</span> <span class="verse"><a name="29">29</a>A poświęcisz je, aby najświętsze były; cokolwiek się ich dotknie, poświęcone będzie.</span> <span class="verse"><a name="30">30</a>Aarona też, i syny jego pomażesz, i poświęcisz je, aby mi sprawowali urząd kapłański.</span> <span class="verse"><a name="31">31</a>A synom Izraelskim tak powiesz, mówiąc: Olejek pomazywania świętego mnie będzie świętym w narodziech waszych;</span> <span class="verse"><a name="32">32</a>Ciało człowiecze nie będzie nim mazane, a według złożenia jego nie uczynicie temu podobnego: bo święty jest, i święty wam będzie.</span> <span class="verse"><a name="33">33</a>Ktobykolwiek uczynił taką maść, a namazałby nią kogo obcego, wytracony będzie z ludu swego.</span> <span class="verse"><a name="34">34</a>I rzekł Pan do Mojżesza: Weźmij sobie rzeczy wonnych, balsamu, i onychy, i galbanu wonnego, i kadzidła czystego, wszystkiego w równej wadze;</span> <span class="verse"><a name="35">35</a>A uczynisz z tego kadzenia wonne robotą aptekarską; to zmieszanie czyste i święte będzie.</span> <span class="verse"><a name="36">36</a>A utłukłszy to miałko, kłaść będziesz z niego przed świadectwem w namiocie zgromadzenia, gdzie się z tobą schodzić będę; najświętsze to będzie.</span> <span class="verse"><a name="37">37</a>Kadzenia też, które byś czynił według złożenia tego, nie uczynicie sobie; toć będzie świętą rzeczą dla Pana.</span> <span class="verse"><a name="38">38</a>Ktobykolwiek uczynił co podobnego, aby woniał z niego, wytracony będzie z ludu swego.</span> </p></div</div></div></body></html>