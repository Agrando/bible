<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 15</strong></div><p><span class="verse"><a name="1">1</a>Zaśpiewał tedy Mojżesz i synowie Izraelscy tę pieśń Panu, a rzekli mówiąc: Śpiewać będę Panu, iż wielmożnie wywyższon jest; konia i jezdnego jego wrzucił w morze.</span> <span class="verse"><a name="2">2</a>Moc moja i chwała moja Pan, bo mi się stał zbawieniem; ten jest Bogiem moim, przetoż przybytek wystawię mu; Bóg ojca mego, przetoż wywyższać go będę.</span> <span class="verse"><a name="3">3</a>Pan, mąż waleczny, Pan imię jego.</span> <span class="verse"><a name="4">4</a>Wozy Faraonowe i wojsko jego wrzucił w morze, a wybrani wodzowie jego potopieni są w morzu czerwonem.</span> <span class="verse"><a name="5">5</a>Przepaści okryły je; poszli w głębią jako kamień.</span> <span class="verse"><a name="6">6</a>Prawica twoja, Panie, uwielbiona jest w mocy, prawica twoja, Panie, potarła nieprzyjaciela.</span> <span class="verse"><a name="7">7</a>A w wielkości Majestatu twego podwróciłeś przeciwniki twoje; puściłeś gniew twój, który je pożarł jako słomę.</span> <span class="verse"><a name="8">8</a>A tchnieniem nozdrzy twoich zebrały się wody; stanęły jako kupa ciekące wody, zsiadły się otchłani w pośród morza.</span> <span class="verse"><a name="9">9</a>Mówił nieprzyjaciel: Będę gonił, dogonię; będę dzielił łupy; nasyci się ich dusza moja, dobędę miecza mojego, wygładzi je ręka moja.</span> <span class="verse"><a name="10">10</a>Wionąłeś wiatrem twym, okryło je morze; połknieni są jako ołów w wodach gwałtownych.</span> <span class="verse"><a name="11">11</a>Któż podobny tobie między bogami, Panie? któż jako ty wielmożny w świątobliwości, straszliwy w chwale, czyniący cuda?</span> <span class="verse"><a name="12">12</a>Wyciągnąłeś prawicę twoję, pożarła je ziemia.</span> <span class="verse"><a name="13">13</a>Prowadzisz w miłosierdziu twojem ten lud, któryś odkupił; poprowadzisz w możności twej do mieszkania świątobliwości twojej.</span> <span class="verse"><a name="14">14</a>Usłyszą narodowie, zadrżą; boleść zdejmie obywatele Filistyńskie.</span> <span class="verse"><a name="15">15</a>Tedy się polękają książęta Edomskie, mocarze Moabskie strach zdejmie; struchleją wszyscy obywatele Chananejscy.</span> <span class="verse"><a name="16">16</a>Padnie na nie strach i lękanie; od wielkości ramienia twego umilkną jako kamień, aż przejdzie lud twój Panie, aż przejdzie lud ten, któregoś sobie nabył.</span> <span class="verse"><a name="17">17</a>Wprowadzisz je, i wszczepisz je na górze dziedzictwa twego, na miejscu, któreś ku mieszkaniu twemu sprawił, Panie; w świątnicy, Panie, którą umocnią ręce twoje.</span> <span class="verse"><a name="18">18</a>Pan królować będzie na wieki wieczne.</span> <span class="verse"><a name="19">19</a>Bo weszły konie Faraonowe z wozami jego, i z jezdnymi jego w morze, a obrócił Pan na nie wody morskie; ale synowie Izraelscy szli po suszy środkiem morza.</span> <span class="verse"><a name="20">20</a>Tedy Maryja, prorokini, siostra Aaronowa, wzięła bęben w rękę swoję, a wyszły wszystkie niewiasty za nią z bębnami i muzyką.</span> <span class="verse"><a name="21">21</a>I mówiła do nich Maryja: Śpiewajcie Panu, albowiem możnie wywyższon jest; konia i jezdnego jego wrzucił do morza.</span> <span class="verse"><a name="22">22</a>Potem ruszył Mojżesz Izraela od morza czerwonego, i weszli w puszczą Sur; a idąc trzy dni przez puszczą, nie znaleźli wody.</span> <span class="verse"><a name="23">23</a>A gdy przyszli do Mara, nie mogli pić wód z Mara, bo gorzkie były; dlategoż nazwano imię onego miejsca Mara.</span> <span class="verse"><a name="24">24</a>Tedy szemrał lud przeciw Mojżeszowi, mówiąc: Cóż będziemy pić?</span> <span class="verse"><a name="25">25</a>I wołał (Mojżesz) do Pana; a ukazał mu Pan drzewo, które gdy wrzucił do wód, stały się słodkie wody. Tam mu ustawił prawa i sądy, i tam go kusił;</span> <span class="verse"><a name="26">26</a>I rzekł: Będzieszli pilnie słuchał głosu Pana Boga twego, a co dobrego w oczach jego czynić będziesz, i nakłonisz uszy ku przykazaniom jego, strzegąc wszystkich ustaw jego, żadnej niemocy, którąm dopuścił na Egipt, nie dopuszczę na cię; bom Ja Pan, który cię leczę.</span> <span class="verse"><a name="27">27</a>I przyszli do Elim, gdzie było dwanaście źródeł wód, i siedmdziesiąt palm; i położyli się tam obozem nad wodami.</span> </p></div</div></div></body></html>