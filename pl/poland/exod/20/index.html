<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 20</strong></div><p><span class="verse"><a name="1">1</a>I mówił Bóg wszystkie te słowa a rzekł:</span> <span class="verse"><a name="2">2</a>Jam jest Pan Bóg twój, którym cię wywiódł z ziemi Egipskiej, z domu niewoli.</span> <span class="verse"><a name="3">3</a>Nie będziesz miął bogów innych przede mną.</span> <span class="verse"><a name="4">4</a>Nie czyń sobie obrazu rytego, ani żadnego podobieństwa rzeczy tych, które są na niebie wzgórę, i które na ziemi nisko, i które są w wodach pod ziemią.</span> <span class="verse"><a name="5">5</a>Nie będziesz się im kłaniał, ani im będziesz służył; bom Ja Pan Bóg twój, Bóg zawistny w miłości, nawiedzający nieprawości ojców nad syny w trzeciem i w czwartem pokoleniu tych, którzy mię nienawidzą;</span> <span class="verse"><a name="6">6</a>A czyniący miłosierdzie nad tysiącami tych, którzy mię miłują, i strzegą przykazania mego.</span> <span class="verse"><a name="7">7</a>Nie bierz imienia Pana Boga twego nadaremno; bo się Pan mścić będzie nad tym, który imię jego nadaremno bierze.</span> <span class="verse"><a name="8">8</a>Pamiętaj na dzień odpocznienia, abyś go święcił.</span> <span class="verse"><a name="9">9</a>Sześć dni robić będziesz, i wykonasz wszystkę robotę twoję.</span> <span class="verse"><a name="10">10</a>Ale dnia siódmego odpocznienie jest Pana Boga twego; nie będziesz czynił żadnej roboty weń, ty i syn twój, i córka twoja, sługa twój, i służebnica twoja, bydlę twoje, i gość twój, który jest w bramach twoich;</span> <span class="verse"><a name="11">11</a>Bo przez sześć dni stworzył Pan niebo i ziemię, morze, i cokolwiek w nich jest, i odpoczął dnia siódmego; przetoż błogosławił Pan dzień odpocznienia, i poświęcił go.</span> <span class="verse"><a name="12">12</a>Czcij ojca twego i matkę twoję, aby przedłużone były dni twoje na ziemi, którą Pan Bóg twój da tobie.</span> <span class="verse"><a name="13">13</a>Nie będziesz zabijał.</span> <span class="verse"><a name="14">14</a>Nie będziesz cudzołożył.</span> <span class="verse"><a name="15">15</a>Nie będziesz kradł.</span> <span class="verse"><a name="16">16</a>Nie będziesz mówił przeciw bliźniemu twemu świadectwa fałszywego.</span> <span class="verse"><a name="17">17</a>Nie będziesz pożądał domu bliźniego twego, ani będziesz pożądał żony bliźniego twego, ani sługi jego, ani dziewki jego, ani wołu jego, ani osła jego, ani żadnej rzeczy bliźniego twego.</span> <span class="verse"><a name="18">18</a>Tedy wszystek lud widząc gromy, i błyskawice, i głos trąby, i górę kurzącą się, to widząc lud cofnęli się, i stanęli z daleka;</span> <span class="verse"><a name="19">19</a>I mówili do Mojżesza: Mów ty z nami, a będziemy słuchać; a niech nie mówi do nas Bóg, byśmy snać nie pomarli.</span> <span class="verse"><a name="20">20</a>I odpowiedział Mojżesz ludowi: Nie bójcie się; bo aby was doświadczył, przyszedł Bóg, żeby bojaźń jego była przed obliczem waszem, byście nie grzeszyli.</span> <span class="verse"><a name="21">21</a>Stał tedy lud z daleka; a Mojżesz przystąpił do ciemnej mgły, w której był Bóg.</span> <span class="verse"><a name="22">22</a>I rzekł Pan do Mojżesza: Tak powiesz synom Izraelskim: Wyście widzieli, żem z nieba mówił do was:</span> <span class="verse"><a name="23">23</a>Nie będziecie czynić przy mnie bogów srebrnych, ani bogów złotych nie będziecie sobie czynić.</span> <span class="verse"><a name="24">24</a>Ołtarz z ziemi uczynisz mi, a ofiarować będziesz na nim całopalenie twoje, i spokojne ofiary twoje, owce twoje, i woły twoje; na któremkolwiek miejscu pamiątkę uczynię imienia mego, przyjdę do ciebie, i będęć błogosławił.</span> <span class="verse"><a name="25">25</a>A jeźli ołtarz kamienny uczynisz mi, nie buduj go z ciosanego kamienia; bo jeźlibyś żelazne naczynie twoje podniósł nań, splugawisz go.</span> <span class="verse"><a name="26">26</a>Nie będziesz wstępował po stopniach do ołtarza mojego, aby nie była odkryta nagość twoja przy nim.</span> </p></div</div></div></body></html>