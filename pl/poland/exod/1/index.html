<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 1</strong></div><p><span class="verse"><a name="1">1</a>Teć są imiona synów Izraelskich, którzy weszli do Egiptu z Jakóbem; każdy z domem swym weszli:</span> <span class="verse"><a name="2">2</a>Ruben, Symeon, Lewi, i Judas.</span> <span class="verse"><a name="3">3</a>Isaszar, Zabulon, i Benjamin.</span> <span class="verse"><a name="4">4</a>Dan, i Neftali, Gad, i Aser.</span> <span class="verse"><a name="5">5</a>A było wszystkich dusz, które wyszły z biódr Jakóbowych, siedmdziesiąt dusz; a Józef był przedtem w Egipcie.</span> <span class="verse"><a name="6">6</a>I umarł Józef, i wszyscy bracia jego, i wszystek on rodzaj.</span> <span class="verse"><a name="7">7</a>A synowie Izraelscy rozrodzili się, i rozpłodzili się, i rozmnożyli się, i zmocnili się bardzo wielce, a napełniona jest ziemia nimi.</span> <span class="verse"><a name="8">8</a>Między tem powstał król nowy nad Egiptem, który nie znał Józefa;</span> <span class="verse"><a name="9">9</a>I rzekł do ludu swego: Oto lud synów Izraelskich wielki, i możniejszy nad nas.</span> <span class="verse"><a name="10">10</a>Przetoż mądrze sobie pocznijmy z nimi, by się snać nie rozmnożył, a jeźliby przypadła wojna, aby się nie przyłączył i on do nieprzyjaciół naszych, i nie walczył przeciwko nam, i nie uszedł z ziemi.</span> <span class="verse"><a name="11">11</a>A tak ustawili nad nimi poborcę, aby go dręczyli ciężarami swemi; i zbudował lud Izraelski miasta składu Faraonowi: Pytom i Rameses.</span> <span class="verse"><a name="12">12</a>Ale im więcej go trapili, tem więcej się rozmnażał, i tem więcej rósł, tak, iż ściśnieni byli dla synów Izraelskich.</span> <span class="verse"><a name="13">13</a>I podbili Egipczanie syny Izraelskie w niewolą ciężką.</span> <span class="verse"><a name="14">14</a>I przykrzyli im żywot ich robotą ciężką około gliny, i około cegieł, i około każdej roboty na polu, mimo wszelaką robotę swą, do której ich używali bez litości.</span> <span class="verse"><a name="15">15</a>I rozkazał król Egipski babom Hebrejskim, z których imię jednej Zefora, a imię drugiej Fua;</span> <span class="verse"><a name="16">16</a>A rzekł: Gdy będziecie babić niewiastom Hebrejskim, a ujrzycie że rodzą, byłliby syn, zabijcież go, a jeźli córka, niech żywa zostanie.</span> <span class="verse"><a name="17">17</a>Ale baby one bały się Boga, i nie czyniły, jako im rozkazał król Egipski, ale żywo zachowywały chłopiątka.</span> <span class="verse"><a name="18">18</a>Zaczem wezwawszy król Egipski onych bab, mówił do nich: Czemuście to uczyniły, żeście żywo zachowały chłopiątka?</span> <span class="verse"><a name="19">19</a>I odpowiedziały baby Faraonowi: Iż nie są jako niewiasty Egipskie, niewiasty Hebrejskie; bo są duże, pierwej niż przyjdzie do nich baba, rodzą.</span> <span class="verse"><a name="20">20</a>I czynił dobrze Bóg onym babom; i krzewił się lud, i zmocnili się bardzo.</span> <span class="verse"><a name="21">21</a>I stało się, przeto że się bały one baby Boga, pobudował im domy.</span> <span class="verse"><a name="22">22</a>Tedy rozkazał Farao wszystkiemu ludowi swemu, mówiąc: Każdego syna, który się urodzi, w rzekę go wrzućcie, a każdą córkę żywo zachowajcie.</span> </p></div</div></div></body></html>