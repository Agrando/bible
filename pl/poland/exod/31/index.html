<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/exod">Exodus</a> &gt <strong>Chapter 31</strong></div><p><span class="verse"><a name="1">1</a>Potem rzekł Pan do Mojżesza, mówiąc:</span> <span class="verse"><a name="2">2</a>Otom wezwał z imienia Besaleela, syna Urowego, syna Churowego z pokolenia Judy.</span> <span class="verse"><a name="3">3</a>I napełniłem go Duchem Bożym, mądrością, i rozumem, i umiejętnością we wszelakiem rzemiośle.</span> <span class="verse"><a name="4">4</a>Ku dowcipnemu wymyślaniu, cokolwiek może być urobione ze złota, i z srebra, i z miedzi.</span> <span class="verse"><a name="5">5</a>Do rzezania kamienia na osadzenie, i na wyrobienie drzewa ku wystawieniu każdej roboty.</span> <span class="verse"><a name="6">6</a>A oto, Ja przydałem mu Acholijaba, syna Achysamechowego z pokolenia Dan, a w serce każdego dowcipnego dałem mądrość, aby zrobili wszystko com ci przykazał.</span> <span class="verse"><a name="7">7</a>Namiot zgromadzenia, i skrzynię świadectwa, i ubłagalnią, która ma być nad nią, i wszystkie naczynia namiotu.</span> <span class="verse"><a name="8">8</a>Stół także i naczynia jego, i świecznik czysty ze wszystkiem naczyniem jego, i ołtarz do kadzenia.</span> <span class="verse"><a name="9">9</a>Także ołtarz do całopalenia ze wszystkiem naczyniem jego, i wannę ze stolcem jej.</span> <span class="verse"><a name="10">10</a>Także szaty do służby, i szaty święte Aaronowi kapłanowi, i szaty synom jego ku sprawowaniu kapłaństwa.</span> <span class="verse"><a name="11">11</a>I olejek pomazywania, i kadzenie wonne do świątnicy; według wszystkiego, jakom ci rozkazał, uczynią.</span> <span class="verse"><a name="12">12</a>Potem rzekł Pan do Mojżesza, mówiąc:</span> <span class="verse"><a name="13">13</a>Ty też powiedz synom Izraelskim, mówiąc: Przecię sabbatów moich przestrzegać będziecie; bo ten znak jest między mną i między wami w narodziech waszych, abyście wiedzieli, żem Ja Pan, który was poświęcam.</span> <span class="verse"><a name="14">14</a>Przetoż przestrzegajcie sabbatu, święty bowiem jest wam. Kto by go zgwałcił, śmiercią umrze; bo każdy, coby weń robotę odprawował, wytracona będzie dusza jego, z pośrodku ludu swego.</span> <span class="verse"><a name="15">15</a>Przez sześć dni odprawowana będzie robota; ale w dzień siódmy sabbat jest, odpocznienie święte Panu; każdy, kto by robił robotę w dzień sabbatu, śmiercią umrze.</span> <span class="verse"><a name="16">16</a>Przetoż będą strzec synowie Izraelscy sabbatu, zachowując sabbat w narodziech swych ustawą wieczną.</span> <span class="verse"><a name="17">17</a>Między mną i między syny Izraelskimi znakiem jest wiecznym; bo w sześciu dniach uczynił Pan niebo i ziemię, a dnia siódmego przestał i odpoczął.</span> <span class="verse"><a name="18">18</a>I dał Pan Mojżeszowi dokonawszy mowy z nim na górze Synaj dwie tablice świadectwa, tablice kamienne, pisane palcem Bożym.</span> </p></div</div></div></body></html>