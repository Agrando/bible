<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Modlitwa Abakuka proroka według rozmaitych pieśni złożona.</span> <span class="verse"><a name="2">2</a>O Panie! usłyszawszy wyrok twój ulękłem się. O Panie! zachowaj sprawę twoję w pośrodku lat, i objaw ją w pośrodku lat; w gniewie wspomnij na miłosierdzie.</span> <span class="verse"><a name="3">3</a>Gdy Bóg szedł od południa, a Święty z góry Faran, Sela! okryła niebiosa sława jego, a chwały jego ziemia pełna była.</span> <span class="verse"><a name="4">4</a>Jasność jego była jako światłość, rogi były na bokach jego, a tam była skryta siła jego.</span> <span class="verse"><a name="5">5</a>Przed obliczem jego szedł mór, a węgle pałające szły przed nogami jego.</span> <span class="verse"><a name="6">6</a>Stanął i rozmierzył ziemię, wejrzał i rozproszył narody, skruszone są góry wieczne, i skłoniły się pagórki dawne: drogi jego są wieczne.</span> <span class="verse"><a name="7">7</a>Widziałem namioty Chusan próżności poddane, a opony ziemi Madyjańskiej drżały.</span> <span class="verse"><a name="8">8</a>Izali się na rzeki, o Panie! izali się na rzeki rozpalił gniew twój? Izali na morze rozgniewanie twoje, gdyś jechał na koniach twoich, i na wozach twoich zbawiennych?</span> <span class="verse"><a name="9">9</a>Jawnie odkryty jest łuk twój dla przysięgi pokoleniom wyrzeczonej, Sela!</span> <span class="verse"><a name="10">10</a>Rozdzieliłeś rzeki ziemi: widziały cię góry i zadrżały, powódź wód przeminęła; przepaść wydała głos swój, głębokość ręce swoje podniosła.</span> <span class="verse"><a name="11">11</a>Słońce i miesiąc zastanowił się w mieszkaniu swojem, przy jegoż świetle latały strzały twe, i przy blasku lśniącej się włóczni twojej.</span> <span class="verse"><a name="12">12</a>W zagniewaniu podeptałeś ziemię, w zapalczywości młóciłeś pogan;</span> <span class="verse"><a name="13">13</a>Wyszedłeś na wybawienie ludu swego, na wybawienie z pomazańcem twoim; przebiłeś głowę z domu niezbożnika, odkrywszy grunt aż do szyi, Sela!</span> <span class="verse"><a name="14">14</a>Potłukłeś kijmi jego głowę wsi jego, gdy się burzyli jako wicher, aby mię rozproszyli; weselili się, jakoby pożreć mieli ubogiego w skrytości.</span> <span class="verse"><a name="15">15</a>Jechałeś przez morze na koniach twoich, przez gromadę wód wielkich.</span> <span class="verse"><a name="16">16</a>Gdym to słyszał, zatrząsnął się brzuch mój! na ten głos drżały wargi moje, zgniłość weszła w kości moje, i wszystekem się trząsł, słysząc, że mam odpocząć w dzień utrapienia, gdy przyciągnie na ten lud nieprzyjaciel, aby go przez wojnę wygładził.</span> <span class="verse"><a name="17">17</a>Choćby figowe drzewo nie zakwitnęło i nie było urodzaju na winnicach, choćby i owoc oliwy pochybił, i role nie przyniosłyby pożytku, i z owczarniby owce wybite były, a nie byłoby bydła w oborach;</span> <span class="verse"><a name="18">18</a>Wszakże się ja w Panu weselić będę, rozraduję się w Bogu zbawienia mego.</span> <span class="verse"><a name="19">19</a>Panujący Pan jest siłą moją, który czyni nogi moje, jako nogi łani, i po miejscach wysokich poprowadzi mię. Przedniejszemu nad śpiewakami na muzycznem naczyniu mojem.</span> </p></div</div></div></body></html>