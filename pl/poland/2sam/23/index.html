<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>A teć są ostateczne słowa Dawidowe. Rzekł Dawid, syn Isajego, rzekł mówię mąż, który był zacnie wywyższony, pomazaniec Boga Jakóbowego, i wdzięczny w pieśniach Izraelskich;</span> <span class="verse"><a name="2">2</a>Duch Pański mówił przez mię, a słowa jego przechodziły przez język mój.</span> <span class="verse"><a name="3">3</a>Mówił Bóg Izraelski do mnie, mówiła skała Izraelska: Ten, który panować będzie nad ludem, będzie sprawiedliwy, panować będzie w bojaźni Bożej.</span> <span class="verse"><a name="4">4</a>Będzie jako bywa światłość poranna, gdy słońce rano bez obłoków wschodzi, a jako od jasności po deszczu wyrasta ziele z ziemi.</span> <span class="verse"><a name="5">5</a>A choć nie taki jest dom mój przed Bogiem, jednak przymierze wieczne postanowił ze mną, utwierdzone we wszystkiem i obwarowane. A w temci jest wszystko zbawienie moje, i wszystka uciecha moja, aczkolwiek temu jeszcze wzrostu nie dawa.</span> <span class="verse"><a name="6">6</a>Ale nipobożni wszyscy będą jako cierń wyrwani, którego rękoma nie biorą.</span> <span class="verse"><a name="7">7</a>Lecz kto się go jedno chce dotknąć, obwaruje się żelazem i drzewem włóczni, albo ogniem wypala go do szczętu na miejscu jego.</span> <span class="verse"><a name="8">8</a>Teć są imiona mocarzów, które miał Dawid: Jozeb Basebet Tachmojczyk, najprzedniejszy między trzema; który się z uciechą rzucił na ośm set ludu z włócznią, aby je zabił w jednej potrzebie.</span> <span class="verse"><a name="9">9</a>A po nim był Eleazar, syn Dodona, syna Ahohowego, między trzema mocarzami, którzy byli z Dawidem; a sromotnie lżyli Filistyny, którzy się byli zebrali ku bitwie, gdy byli odciągnęli mężowie Izraelscy.</span> <span class="verse"><a name="10">10</a>Ten powstawszy bił Filistyny, tak iż ustała ręka jego, i zdrętwiała ręka jego przy mieczu. Tedy sprawił Pan wielkie wybawienie dnia onego, tak, że się lud wrócił za nim, tylko aby korzyści zebrał.</span> <span class="verse"><a name="11">11</a>A po nim był Semma, syn Agi, Hararczyk; albowiem gdy się byli Filistynowie zebrali do kupy, kędy była część pola pełnego soczewicy, a lud inny był uciekł przed Filistynami:</span> <span class="verse"><a name="12">12</a>Tedy stanąwszy w pośród onej części pola, bronił go, i pobił Filistyny. A tak sprawił Pan wielkie wybawienie.</span> <span class="verse"><a name="13">13</a>Wyszli też oni trzej z trzydziestu przedniejszych, a przyszli we żniwa do Dawida, do jaskini Odollam, gdy się wojsko Filistyńskie było obozem położyło w dolinie Refaim.</span> <span class="verse"><a name="14">14</a>A Dawid na ten czas był na miejscu obronnem: straż też Filistyńska na ten czas była w Betlehem.</span> <span class="verse"><a name="15">15</a>Tedy pragnął Dawid, i rzekł: O by mi się kto dał napić wody z studni Betlehemskiej, która jest u bramy!</span> <span class="verse"><a name="16">16</a>Przetoż wpadli ci trzej mocarze do obozu Filistyńskiego, i naczerpali wody z studni Betlehemskiej, która była u bramy; którą nieśli, i przynieśli do Dawida. Ale jej on nie chciał pić, lecz ją wylał przed Panem.</span> <span class="verse"><a name="17">17</a>I rzekł: Nie daj mi tego Panie, abym to miał uczynić. Izali to nie krew mężów, którzy szli z niebezpieczeństwem dusz swoich? I nie chciał jej pić. Toć uczynili oni trzej mocarze.</span> <span class="verse"><a name="18">18</a>Także Abisaj brat Joaba, syn Sarwii był przedniejszym między trzema. Ten podniósł włócznią swą przeciwko trzema stom, i zabił je, i był sławnym między trzema.</span> <span class="verse"><a name="19">19</a>Z tych trzech będąc najsławniejszym, był ich hetmanem; wszakże onych trzech pierwszych nie doszedł.</span> <span class="verse"><a name="20">20</a>Banajas też syn Jojady, syn męża rycerskiego, zacny w swych sprawach, z Kabseel; ten zabił dwóch mocarzów Moabskich, tenże szedłszy zabił lwa w pośrodku studni, we dni śnieżne.</span> <span class="verse"><a name="21">21</a>Tenże zabił męża Egipczanina, męża na podziw wielkiego, który Egipczanin miał w ręku włócznią; a on szedł ku niemu z kijem, a wydarłszy włócznią z ręki Egipczanina, zabił go włócznią jego.</span> <span class="verse"><a name="22">22</a>Toć uczynił Banajas, syn Jojady, który też był sławny między onymi trzema mocarzami.</span> <span class="verse"><a name="23">23</a>Z tych trzydziestu był najsławniejszym; wszakże onych trzech nie doszedł; i postawił go Dawid nad drabantami swoimi.</span> <span class="verse"><a name="24">24</a>Był też Asael, brat Joaba, między trzydziestoma. A ci są: Elkanan, syn Dodana, Betlehemczyk;</span> <span class="verse"><a name="25">25</a>Samma Harodczyk; Elika Harodczyk.</span> <span class="verse"><a name="26">26</a>Heles Faltyczyk; Hyra, syn Ikkiesa, Tekuitczyk;</span> <span class="verse"><a name="27">27</a>Abijezer Anatotczyk; Mobonaj Husatczyk;</span> <span class="verse"><a name="28">28</a>Selmon Ahohytczyk; Maharaj Netofatczyk;</span> <span class="verse"><a name="29">29</a>Heleb, syn Baany, Netofatczyk; Itaj, syn Rybajego, z Gabaad synów Benjaminowych;</span> <span class="verse"><a name="30">30</a>Banajas Faratończyk; Haddaj od potoku Gaas;</span> <span class="verse"><a name="31">31</a>Abijalbon Arbatczyk; Asmewet Barchomczyk;</span> <span class="verse"><a name="32">32</a>Elijachba Salabończyk; z synów Jassonowych Jonatana;</span> <span class="verse"><a name="33">33</a>Semma Hororczyk; Ahijam, syn Sarara, Ararytczyk;</span> <span class="verse"><a name="34">34</a>Elifelet, syn Achasbaja, syna Machatego; Elijam, syn Achitofela Gilończyka.</span> <span class="verse"><a name="35">35</a>Hezraj Karmelczyk; Faraj Arbitczyk.</span> <span class="verse"><a name="36">36</a>Igal, syn Natana z Soby; Bani Gadczyk.</span> <span class="verse"><a name="37">37</a>Selek Ammonitczyk; Nacharaj Berotczyk, który nosił broń Joaba, syna Sarwii;</span> <span class="verse"><a name="38">38</a>Hira Jetrytczyk; Gareb Jetrytczyk.</span> <span class="verse"><a name="39">39</a>Uryjasz Hetejczyk. Owa wszystkich trzydzieści i siedm.</span> </p></div</div></div></body></html>