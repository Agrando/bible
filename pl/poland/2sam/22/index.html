<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>I mówił Dawid Panu słowa tej pieśni w on dzień, gdy go wybawił Pan z rąk wszystkich nieprzyjaciół jego i z ręki Saulowej.</span> <span class="verse"><a name="2">2</a>I rzekł: Pan opoka moja i twierdza moja, i wybawiciel mój ze mną.</span> <span class="verse"><a name="3">3</a>Bóg, skała moja, w nim będę ufał, tarcz moja, róg zbawienia mego, podwyższenie moje, i ucieczka moja, zbawiciel mój, który mię od gwałtu wybawia.</span> <span class="verse"><a name="4">4</a>Wzywałem Pana chwały godnego, a od nieprzyjaciół moich byłem wybawiony.</span> <span class="verse"><a name="5">5</a>Albowiem ogarnęły mię były boleści śmierci, potoki niezbożnych przestraszyły mię.</span> <span class="verse"><a name="6">6</a>Boleści grobu ogarnęły mię, zachwyciły mię sidła śmierci.</span> <span class="verse"><a name="7">7</a>W utrapieniu mojem wzywałem Pana, a do Boga mego wołałem, i wysłuchał z kościoła swego głos mój, a wołanie moje przyszło do uszów jego.</span> <span class="verse"><a name="8">8</a>Tedy się wzruszyła, a zadrżała ziemia, a fundamenty nieba zatrząsnęły, i wzruszyły się dla gniewu jego.</span> <span class="verse"><a name="9">9</a>Wystąpił dym z nózdrz jego, a ogień z ust jego pożerający; węgle rozpaliły się od niego.</span> <span class="verse"><a name="10">10</a>Nakłonił niebios i zstąpił, a ciemność była pod nogami jego.</span> <span class="verse"><a name="11">11</a>I jeździł na Cherubinach, i latał, i widzian jest na skrzydłach wiatrowych.</span> <span class="verse"><a name="12">12</a>Położył ciemność około siebie miasto przybytku, zgromadzenie wód z obłoki niebieskimi.</span> <span class="verse"><a name="13">13</a>Od jasności oblicza jego rozpaliły się węgle ogniste.</span> <span class="verse"><a name="14">14</a>Zagrzmiał Pan z nieba, a najwyższy wydał głos swój.</span> <span class="verse"><a name="15">15</a>Wypuścił i strzały, a rozproszył je, i błyskawicą potarł je.</span> <span class="verse"><a name="16">16</a>I okazały się głębokości morskie, a odkryły się grunty świata na fukanie Pańskie, na tchnienie Ducha z nózdrz jego.</span> <span class="verse"><a name="17">17</a>Posławszy z wysokości, przyjął mię, wyrwał mię z wód wielkich.</span> <span class="verse"><a name="18">18</a>Wybawił mię od nieprzyjaciela mego potężnego, od tych, którzy mię mieli w nienawiści, choć byli mocniejszymi nad mię.</span> <span class="verse"><a name="19">19</a>Uprzedzili mię w dzień utrapienia mego; ale Pan był podporą moją.</span> <span class="verse"><a name="20">20</a>I wywiódł mię na przestrzeństwo; wybawił mię; bo mię sobie upodobał.</span> <span class="verse"><a name="21">21</a>Oddał mi Pan według sprawiedliwości mojej, według czystości rąk moich oddał mi,</span> <span class="verse"><a name="22">22</a>Gdyżem strzegł dróg Pańskich, anim niezbożnie nie odstawał od Boga mego.</span> <span class="verse"><a name="23">23</a>Albowiem wszystkie sądy jego są przed obliczem mojem i ustawy jego, nie odstąpiłem od nich.</span> <span class="verse"><a name="24">24</a>A będąc doskonały przed nim, wystrzegałem się nieprawości mojej.</span> <span class="verse"><a name="25">25</a>Przetoż oddał mi Pan według sprawiedliwości mojej, według czystości mojej przed oblicznością oczu swych.</span> <span class="verse"><a name="26">26</a>Z miłosiernym miłosiernie postępujesz, z mężem doskonałym doskonałym jesteś.</span> <span class="verse"><a name="27">27</a>Z czystym czysty jesteś, a z przewrotnym surowie się obchodzisz.</span> <span class="verse"><a name="28">28</a>Ale wybawiasz lud ubogi, a oczy twoje przed wyniosłymi opuszczasz.</span> <span class="verse"><a name="29">29</a>Tyś zaiste pochodnią moją, o Panie, a Pan oświeci ciemności moje.</span> <span class="verse"><a name="30">30</a>Bo w tobie przebiegłem wojsko, w Bogu moim przekroczyłem mur.</span> <span class="verse"><a name="31">31</a>Droga Boża jest doskonała, wyrok Pański nader czysty, tarczą jest wszystkim, którzy w nim ufają.</span> <span class="verse"><a name="32">32</a>Albowiem któż jest Bogiem oprócz Pana? a kto opoką oprócz Boga naszego?</span> <span class="verse"><a name="33">33</a>Bóg jest mocą moją w wojsku, on czyni doskonałą drogę moję.</span> <span class="verse"><a name="34">34</a>Równa nogi moje z jeleniemi, na wysokich miejscach moich stawia mię.</span> <span class="verse"><a name="35">35</a>Ćwiczy ręce me do boju, tak że kruszę łuk miedziany ramiony swemi.</span> <span class="verse"><a name="36">36</a>Albowiem dałeś mi tarcz zbawienia mego, a w cichości twojej rozmnożyłeś mię.</span> <span class="verse"><a name="37">37</a>Rozszerzyłeś kroki moje podemną, tak iż się nie zachwiały kostki moje.</span> <span class="verse"><a name="38">38</a>Goniłem nieprzyjacioły moje, i wytraciłem je, a nie wróciłem się, ażem je wyplenił.</span> <span class="verse"><a name="39">39</a>I wyniszczyłem je, i poprzebijałem je, tak iż nie powstaną: upadli pod nogami mojemi.</span> <span class="verse"><a name="40">40</a>Tyś mię przepasał mocą ku bitwie, a powaliłeś pod mię powstające przeciwko mnie.</span> <span class="verse"><a name="41">41</a>Nadto podałeś mi szyję nieprzyjaciół moich, którzy mię mieli w nienawiści, i wykorzeniłem je.</span> <span class="verse"><a name="42">42</a>Poglądali, ale nie był wybawiciel; wołali na Pana, ale ich nie wysłuchał.</span> <span class="verse"><a name="43">43</a>I potarłem je jako proch ziemi, jako błoto na ulicach podeptawszy je, rozmiotałem je.</span> <span class="verse"><a name="44">44</a>Tyś mię od sporu ludu mego wyrwał; zachowałeś mię, abym był głową narodów; lud, któregom nie znał, służy mi.</span> <span class="verse"><a name="45">45</a>Synowie obcy kłamali mną, a skoro usłyszeli, byli mi posłuszni.</span> <span class="verse"><a name="46">46</a>Synowie obcy opadali, a drżeli i w zamknieniu swem.</span> <span class="verse"><a name="47">47</a>Żyje Pan, i błogosławiona skała moja; niechże będzie wywyższony Bóg, opoka zbawienia mego.</span> <span class="verse"><a name="48">48</a>Bóg jest, który mi dawa pomsty, a podbija narody pod mię.</span> <span class="verse"><a name="49">49</a>Który mię wywodzi od nieprzyjaciół moich, a nad tymi, którzy powstają przeciwko mnie, wywyższasz mię, od człowieka niepobożnego wybawiasz mię.</span> <span class="verse"><a name="50">50</a>Przetoż będę cię wyznawał Panie między narodami; a imieniowi twemu śpiewać będę.</span> <span class="verse"><a name="51">51</a>On jest wieżą zbawienia króla swego, a czyniący miłosierdzie nad pomazańcem swoim Dawidem, i nad nasieniem jego aż na wieki.</span> </p></div</div></div></body></html>