<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Zeszły się tedy wszystkie pokolenia Izraelskie do Dawida do Hebronu, i rzekły, mówiąc: Oto, my jesteśmy kość twoja i ciało twoje.</span> <span class="verse"><a name="2">2</a>A przeszłych czasów, gdy Saul był królem nad nami, tyś wywodził i przywodził Izraela. Nad to rzekł Pan do ciebie: Ty będziesz pasł lud mój Izraelski, a ty będziesz wodzem nad Izraelem.</span> <span class="verse"><a name="3">3</a>A tak wszyscy starsi Izraelscy przyszli do króla do Hebronu; i uczynił z nimi król Dawid przymierze w Hebronie przed Panem; i pomazali Dawida za króla nad Izraelem.</span> <span class="verse"><a name="4">4</a>Trzydzieści lat było Dawidowi, gdy począł królować, a królował przez czterdzieści lat.</span> <span class="verse"><a name="5">5</a>W Hebronie królował nad Judą przez siedm lat i przez sześć miesięcy, a w Jeruzalemie królował przez trzydzieści i trzy lata nad wszystkim Izraelem i nad Judą.</span> <span class="verse"><a name="6">6</a>A tak poszedł król i mężowie jego do Jeruzalemu przeciw Jebuzejczykowi mieszkającmu w onej ziemi, który rzekł do Dawida, mówiąc; Nie wnijdziesz sam, aż zniesiesz ślepe i chrome, jakoby mówili: Nie wnijdzie tu Dawid.</span> <span class="verse"><a name="7">7</a>Wszakże wziął Dawid zamek Syoński, a toć jest miasto Dawidowe.</span> <span class="verse"><a name="8">8</a>Bo rzekł był Dawid onego dnia: Ktobykolwiek zabił Jebuzejczyka, a wszedłby na rynny, a pobił te ślepe i chrome, które ma w nienawiści dusza Dawidowa, postanowię go hetmanem. Dla tegoż mawiano: Ślepy i chromy nie wnijdzie do tego domu.</span> <span class="verse"><a name="9">9</a>I mieszkał Dawid na onym zamku a przezwał go miastem Dawidowem, a pobudował je Dawid wszędy w koło od Mello, i wewnątrz.</span> <span class="verse"><a name="10">10</a>A Dawid idąc postępował i rósł; bo Pan Bóg zastępów był z nim.</span> <span class="verse"><a name="11">11</a>Tedy posłał Hyram, król Tyrski, posły do Dawida, i drzewa cedrowe, i cieśle, i kamienniki, i murarze, którzy zbudowali dom Dawidowi.</span> <span class="verse"><a name="12">12</a>I poznał Dawid, iż go utwierdził Pan za króla nad Izraelem, a iż wywyższył królestwo jego dla ludu swego Izraelskiego.</span> <span class="verse"><a name="13">13</a>I napojmował sobie Dawid jeszcze więcej założnic i żon z Jeruzalemu przyszedłszy z Hebronu, a narodziło się więcej Dawidowi synów i córek.</span> <span class="verse"><a name="14">14</a>A teć są imiona tych, którzy mu się urodzili w Jeruzalemie: Samma, i Sobab, i Natan, i Salomon.</span> <span class="verse"><a name="15">15</a>I Ibchar, i Elisua, i Nefeg, i Jafija.</span> <span class="verse"><a name="16">16</a>I Elisama, i Elijada, i Elifelet.</span> <span class="verse"><a name="17">17</a>A usłyszawszy Filistynowie, że pomazano Dawida za króla nad Izraelem, ruszyli się wszyscy Filistynowie, żeby szukali Dawida; co gdy usłyszał Dawid, ustąpił na zamek.</span> <span class="verse"><a name="18">18</a>Tedy Filistynowie przyciągnąwszy, rozpostarli się w dolinie Refaim.</span> <span class="verse"><a name="19">19</a>I radził się Dawid Pana, mówiąc: Mamli iść przeciwko Filistynom? podaszli je w ręce moje? Odpowiedział Pan Dawidowi: Idź, bo pewnie podam Filistyny w ręce twoje.</span> <span class="verse"><a name="20">20</a>A tak przyciągnął Dawid do Baal Perazym, i poraził je tam Dawid i rzekł: Rozerwał Pan nieprzyjacioły moje przedemną, jako się rozrywają wody. Przetoż nazwał imię miejsca onego Baal Perazym.</span> <span class="verse"><a name="21">21</a>I zostawili tam ryte swe obrazy, które popalił Dawid i mężowie jego.</span> <span class="verse"><a name="22">22</a>Znowu jeszcze przyciągnęli Filistynowie, i rozpostarli się w dolinie Refaim.</span> <span class="verse"><a name="23">23</a>I pytał się Dawid Pana, który odpowiedział: Nie pójdziesz przeciwko nim; ale je obtoczywszy z tyłu natrzesz na nie przeciwko morwom.</span> <span class="verse"><a name="24">24</a>A gdy usłyszysz, iż zaszumią wierzchy morwów, tedy się ruszysz, gdyż na ten czas pójdzie Pan przed tobą, aby poraził wojska Filistyńskie.</span> <span class="verse"><a name="25">25</a>I uczynił Dawid tak jako mu rozkazał Pan, a poraził Filistyny od Gabaa, aż kędy chodzą do Gazer.</span> </p></div</div></div></body></html>