<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 25</strong></div><p><span class="verse"><a name="1">1</a>Potem Abraham pojął drugą żonę, której imię było Ketura.</span> <span class="verse"><a name="2">2</a>Która mu urodziła Zamrama, i Joksana, i Madana, i Midyjana, i Jesobaka, i Suacha.</span> <span class="verse"><a name="3">3</a>A Joksan spłodził Sabę, i Dedana; a synowie Dedanowi byli Asurymowie i Letusymowie, i Leumymowie.</span> <span class="verse"><a name="4">4</a>Synowie zaś Midyjanowi byli Hefa, i Hefer, i Henoch, i Abyda, i Eldaa; wszyscy ci byli synowie Ketury.</span> <span class="verse"><a name="5">5</a>I dał Abraham wszystko, co miał, Izaakowi.</span> <span class="verse"><a name="6">6</a>A synom założnic, które miał Abraham, dał upominki; i wyprawił je od Izaaka syna swego, jeszcze za żywota swego, ku wschodowi do krainy wschodniej.</span> <span class="verse"><a name="7">7</a>Teć są dni lat żywota Abrahamowego, które przeżył, sto i siedemdziesiąt, i pięć lat.</span> <span class="verse"><a name="8">8</a>I ustawając umarł Abraham w starości dobrej, zeszły w leciech, i syty dni; i przyłączon jest do ludu swego.</span> <span class="verse"><a name="9">9</a>I pogrzebli go Izaak i Ismael, synowie jego, w jaskini Machpela, na polu Efrona, syna Socharowego, Hetejczyka, które było przeciwko Mamre;</span> <span class="verse"><a name="10">10</a>Na polu, które był kupił Abraham u synów Hetowych; tam pogrzebiony jest Abraham, i Sara, żona jego.</span> <span class="verse"><a name="11">11</a>A po śmierci Abrahamowej błogosławił Bóg Izaakowi, synowi jego, a Izaak mieszkał u studni Żywiącego i Widzącego mię.</span> <span class="verse"><a name="12">12</a>A teć są rodzaje Ismaela, syna Abrahamowego, którego urodziła Hagar, Egipczanka, służebnica Sary, Abrahamowi.</span> <span class="verse"><a name="13">13</a>I te są imiona synów Ismaelowych w nazwiskach ich, według rodzajów ich: pierworodny Ismaelów, Nebajot; po nim Kedar, i Abdeel, i Mabsan.</span> <span class="verse"><a name="14">14</a>I Masma, i Duma, i Masa.</span> <span class="verse"><a name="15">15</a>Hadar, i Tema, Jetur, Nafis i Kedma.</span> <span class="verse"><a name="16">16</a>Ci są synowie Ismaelowi, i te imiona ich, według miasteczek ich, i zamków ich, dwanaście książąt w familijach ich.</span> <span class="verse"><a name="17">17</a>A było lat żywota Ismaelowego, sto lat, i trzydzieści lat i siedem lat, i zszedł a umarł, i przyłączon jest do ludu swego.</span> <span class="verse"><a name="18">18</a>I mieszkali od Hewila aż do Sur, która leży na przeciwko Egiptowi, idąc do Asyryi; przed obliczem wszystkich braci swych umarł.</span> <span class="verse"><a name="19">19</a>Te zaś są rodzaje Izaaka syna Abrahamowego: Abraham spłodził Izaaka.</span> <span class="verse"><a name="20">20</a>A Izaak miał czterdzieści lat, gdy sobie pojął Rebekę, córkę Batuela Syryjczyka, z krainy Syryjskiej, siostrę Labana, Syryjczyka, za żonę.</span> <span class="verse"><a name="21">21</a>Tedy się modlił Izaak Panu za żonę swą, iż była niepłodna; i wysłuchał go Pan, i poczęła Rebeka, żona jego.</span> <span class="verse"><a name="22">22</a>A gdy się dziatki trącały w żywocie jej, rzekła: Jeźliż tak miało być, dlaczegożem poczęła? Szła tedy, aby się pytała Pana.</span> <span class="verse"><a name="23">23</a>I rzekł jej Pan: dwa narody są w żywocie twoim, i dwojaki lud z żywota twego rozdzieli się, a jeden lud nad drugi lud możniejszy będzie, i większy będzie służył mniejszemu.</span> <span class="verse"><a name="24">24</a>A gdy się wypełniły dni jej, aby porodziła, oto bliźnięta były w żywocie jej.</span> <span class="verse"><a name="25">25</a>I wyszedł pierwszy syn lisowaty, i wszystek jako szata kosmaty; i nazwali imię jego Ezaw.</span> <span class="verse"><a name="26">26</a>A potem wyszedł brat jego, ręką swą trzymając za piętę, Ezawa i nazwano imię jego Jakób; a Izaakowi było sześćdziesiąt lat, gdy mu się oni narodzili.</span> <span class="verse"><a name="27">27</a>A gdy urosły one dzieci, Ezaw był mężem w myślistwie biegłym i rolnikiem, a Jakób był mąż prosty mieszkający w namieciech.</span> <span class="verse"><a name="28">28</a>I miłował Izaak Ezawa, iż jadał z łowu jego; Rebeka zaś miłowała Jakóba.</span> <span class="verse"><a name="29">29</a>I uwarzył sobie Jakób potrawę, a na ten czas przyszedł Ezaw z pola spracowany.</span> <span class="verse"><a name="30">30</a>Tedy rzekł Ezaw do Jakóba: Daj mi jeść, proszę cię z tej czerwonej potrawy, bom się spracował: a przetoż nazwano imię jego Edom.</span> <span class="verse"><a name="31">31</a>Któremu rzekł Jakób: Przedajże mi dziś pierworodztwo twoje.</span> <span class="verse"><a name="32">32</a>I rzekł Ezaw: Otom ja bliski śmierci, cóż mi po pierworodztwie?.</span> <span class="verse"><a name="33">33</a>I rzekł Jakób: Przysiążże mi dziś, i przysiągł mu. I sprzedał pierworodztwo swoje Jakóbowi.</span> <span class="verse"><a name="34">34</a>Tedy Jakób dał Ezawowi chleba, i potrawę z soczewicy, a on jadł i pił, a potem powstawszy odszedł; i pogardził Ezaw pierworodztwem swojem.</span> </p></div</div></div></body></html>