<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 38</strong></div><p><span class="verse"><a name="1">1</a>I stało się czasu onego, że Judas odszedł od braci swej, i wstąpił do niektórego męża Odolamickiego, którego imię było Chyra.</span> <span class="verse"><a name="2">2</a>I ujrzał tam Judas córkę męża Chananejskiego, którego zwano Sua; a pojąwszy ją, wszedł do niej.</span> <span class="verse"><a name="3">3</a>A ona począwszy porodziła syna, i nazwała imię jego Her.</span> <span class="verse"><a name="4">4</a>Zasię począwszy porodziła syna, i nazwała imię jego Onan.</span> <span class="verse"><a name="5">5</a>Nad to jeszcze urodziła syna, i nazwała imię jego Sela; a Judas był w Chezybie, gdy mu urodziła.</span> <span class="verse"><a name="6">6</a>I dał Judas żonę Herowi pierworodnemu swemu, której imię było Tamar.</span> <span class="verse"><a name="7">7</a>I był Her, pierworodny Judasów, zły w oczach Pańskich, i zabił go Pan.</span> <span class="verse"><a name="8">8</a>Tedy rzekł Judas do Onana: Wnijdź do żony brata twego, a złącz się z nią prawem powinowactwa, i wzbudź nasienie bratu twemu.</span> <span class="verse"><a name="9">9</a>Lecz wiedząc Onan, iż to potomstwo nie jemu być miało, gdy wchodził do żony brata swego, tracił z siebie nasienie na ziemię, aby nie wzbudził potomstwa bratu swemu.</span> <span class="verse"><a name="10">10</a>I nie podobało się to Panu, co Onan czynił; przeto go też Pan zabił.</span> <span class="verse"><a name="11">11</a>Zatem rzekł Judas do Tamary, niewiasty swej: Mieszkaj wdową w domu ojca twego, aż urośnie Sela, syn mój, bo rzekł: By on też snać nie umarł jako bracia jego. I odeszła Tamar, i mieszkała w domu ojca swego.</span> <span class="verse"><a name="12">12</a>A gdy minęło wiele dni, umarła córka Suego, żona Judasowa; i pocieszywszy się Judas, szedł do tych, co strzygli owce jego, sam i Chyra, towarzysz jego, Odolamita, do Timnat.</span> <span class="verse"><a name="13">13</a>I oznajmiono to Tamarze, mówiąc: Oto, świeker twój idzie do Timnat, aby strzygł owce swoje.</span> <span class="verse"><a name="14">14</a>Która złożywszy z siebie szaty wdowieństwa swego, okryła się rąbkiem, i zatknęła się, i usiadła na rozstaniu drogi, która wiedzie do Timnat; bo widziała, że był urósł Sela, a ona nie była mu dana za żonę.</span> <span class="verse"><a name="15">15</a>A ujrzawszy ją Judas, mniemał, że to nierządnica, bo zakryła była twarz swoję.</span> <span class="verse"><a name="16">16</a>Tedy ustąpiwszy do niej z drogi, mówił: Proszę niech wnijdę do ciebie; albowiem nie wiedział, żeby jego synowa była. I rzekła: Cóż mi dasz, żebyś do mnie wszedł?</span> <span class="verse"><a name="17">17</a>I odpowiedział: Poślęć koźlątko z trzody; a ona rzekła: Daszże mi zastaw, aż mi je przyślesz?</span> <span class="verse"><a name="18">18</a>I rzekł: Cóż ci mam dać w zastaw? A ona odpowiedziała: Pierścień twój, i chustkę twoję, i laskę twoję, którą masz w ręce swej. Tedy jej dał, i wszedł do niej; a poczęła z niego.</span> <span class="verse"><a name="19">19</a>A wstawszy odeszła, i złożywszy z siebie odzienie swoje, oblekła się w szaty wdowieństwa swego.</span> <span class="verse"><a name="20">20</a>Potem posłał Judas koźlątko, przez rękę towarzysza swego Odolamitę, aby odebrał zastawę z ręki niewiasty onej; ale jej nie znalazł.</span> <span class="verse"><a name="21">21</a>I pytał mężów miejsca onego, mówiąc: Gdzie jest nierządnica ona, która była na rozstaniu tej drogi? Którzy odpowiedzieli: Nie było tu nierządnicy.</span> <span class="verse"><a name="22">22</a>Wrócił się tedy do Judasa, i rzekł: Nie znalazłem jej; lecz i mężowie miejsca onego powiedzieli: Nie było tu żadnej nierządnicy.</span> <span class="verse"><a name="23">23</a>Tedy rzekł Judas: Niechże sobie ma ten zakład, abyśmy nie byli na wzgardę; otom posyłał to koźlątko, a tyś jej nie znalazł.</span> <span class="verse"><a name="24">24</a>I stało się, jakoby po trzech miesiącach, powiedziano Judzie, mówiąc: Dopuściła się nierządu Tamar, synowa twoja, a oto, już brzemienna jest z nierządu. Tedy rzekł Judas: Wywiedźcie ją, aby była spalona.</span> <span class="verse"><a name="25">25</a>A gdy była wywiedziona, posłała do świekra swego, mówiąc: Z męża, którego te rzeczy są, jestem brzemienna. Przy tem powiedziała: Poznaj proszę, czyj to pierścień, i chustka, i laska?</span> <span class="verse"><a name="26">26</a>Tedy poznawszy to Judas rzekł: Sprawiedliwsza jest nad mię, ponieważem jej nie dał Seli, synowi memu; i więcej jej nie uznał.</span> <span class="verse"><a name="27">27</a>I stało się, gdy przyszedł czas rodzenia jej, oto bliźnięta były w żywocie jej.</span> <span class="verse"><a name="28">28</a>A gdy rodziła, wytknęło rękę jedno dziecię, którą ująwszy baba, uwiązała u ręki nić czerwoną mówiąc:Ten pierwej wynijdzie.</span> <span class="verse"><a name="29">29</a>I stało się, gdy zasię wciągnęło rękę swoję, oto, wyszedł brat jego; i rzekła: Czemuś przerwał? na tobie niech będzie rozerwanie; i nazwała imię jego Fares.</span> <span class="verse"><a name="30">30</a>A potem wyszedł brat jego, na którego ręce była nić czerwona; i nazwała imię jego Zera.</span> </p></div</div></div></body></html>