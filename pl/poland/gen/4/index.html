<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 4</strong></div><p><span class="verse"><a name="1">1</a>Potem Adam poznał Ewę, żonę swoję, która poczęła i porodziła Kaina, i rzekła: Otrzymałam męża od Pana.</span> <span class="verse"><a name="2">2</a>I porodził zasię brata jego Abla; i był Abel pasterzem owiec, a Kain był rolnikiem.</span> <span class="verse"><a name="3">3</a>I stało się po wielu dni, iż przyniósł Kain z owocu ziemi ofiarę Panu.</span> <span class="verse"><a name="4">4</a>Także i Abel przyniósł z pierworodztw trzód swoich i z tłustości ich; i wejrzał Pan na Abla i na ofiarę jego.</span> <span class="verse"><a name="5">5</a>Ale na Kaina i na ofiarę jego nie wejrzał; i rozgniewał się Kain bardzo, i spadła twarz jego.</span> <span class="verse"><a name="6">6</a>Tedy rzekł Pan do Kaina: Przeczżeś się zapalił gniewem a czemu spadła twarz twoja?</span> <span class="verse"><a name="7">7</a>Azaż, jeźli dobrze czynić będziesz, nie będziesz wywyższon? a jeźli nie będziesz dobrze czynił, we drzwiach grzech leży; a do ciebie chuć jego będzie, a ty nad nim panować będziesz.</span> <span class="verse"><a name="8">8</a>I rozmawiał Kain z Ablem bratem swoim. I stało się, gdy byli na polu, że powstał Kain na Abla brata swego, i zabił go.</span> <span class="verse"><a name="9">9</a>I rzekł Pan do Kaina: Gdzież jest Abel brat twój? który odpowiedział: Nie wiem; izalim ja stróżem brata mego?</span> <span class="verse"><a name="10">10</a>I rzekł Bóg: Cóżeś uczynił? Głos krwi brata twego woła do mnie z ziemi.</span> <span class="verse"><a name="11">11</a>Teraz tedy przeklętym będziesz na ziemi, która otworzyła usta swe, aby przyjęła krew brata twego z ręki twojej.</span> <span class="verse"><a name="12">12</a>Gdy będziesz sprawował ziemię, nie wyda więcej mocy swej tobie; tułaczem, i biegunem będziesz na ziemi.</span> <span class="verse"><a name="13">13</a>Tedy rzekł Kain do Pana: Większa jest nieprawość moja, niżby mi ją odpuścić miano.</span> <span class="verse"><a name="14">14</a>Oto mię dziś wyganiasz z oblicza tej ziemi, a przed twarzą twoją skryję się, i będę tułaczem, i biegunem na ziemi; i stanie się, że ktokolwiek mię znajdzie, zabije mię.</span> <span class="verse"><a name="15">15</a>I rzekł mu Pan: Zaiste, ktobykolwiek zabił Kaina, siedmioraką odniesie pomstę. I włożył Pan na Kaina piętno, aby go nie zabijał, ktobykolwiek znalazł.</span> <span class="verse"><a name="16">16</a>Tedy odszedł Kain od oblicza Pańskiego, i mieszkał w ziemi Nod, na wschód słońca od Eden.</span> <span class="verse"><a name="17">17</a>I poznał Kain żonę swą, która poczęła, i porodziła Enocha; i zbudował miasto, i nazwał imię miasta tego imieniem syna swego, Enoch.</span> <span class="verse"><a name="18">18</a>I urodził się Enochowi Irad, a Irad spłodził Mawiaela, a Mawiael spłodził Matusaela, a Matusael spłodził Lamecha.</span> <span class="verse"><a name="19">19</a>I pojął sobie Lamech dwie żony; imię jednej, Ada, a imię drugiej, Sella.</span> <span class="verse"><a name="20">20</a>Tedy urodziła Ada Jabala, który był ojcem mieszkających w namieciech, i pasterzów.</span> <span class="verse"><a name="21">21</a>A imię brata jego było Jubal, który był ojcem wszystkich grających na harfie, i na muzyckiem naczyniu.</span> <span class="verse"><a name="22">22</a>Sella też urodziła Tubalkaina, rzemieślnika wszelkiej roboty, od miedzi i od żelaza. A siostra Tubalkainowa była Noema.</span> <span class="verse"><a name="23">23</a>Tedy rzekł Lamech żonom swym, Adzie i Selli: Słuchajcie głosu mego, żony Lamechowe, posłuchajcie słów moich; zabiłbym ja męża za zranienie moje, i młodzieńca za siność moję.</span> <span class="verse"><a name="24">24</a>Jeźlić siedmiokroć mścić się będą za Kaina, tedyć za Lamecha siedemdziesiąt i siedem kroć.</span> <span class="verse"><a name="25">25</a>I poznał jeszcze Adam żonę swą, która urodziła syna, i nazwała imię jego Set, mówiąc: Dał mi Bóg inne potomstwo miasto Abla, którego zabił Kain.</span> <span class="verse"><a name="26">26</a>Setowi też urodził się syn, i nazwał imię jego Enos. Na ten czas poczęto wzywać imienia Pańskiego.</span> </p></div</div></div></body></html>