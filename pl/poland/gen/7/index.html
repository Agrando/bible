<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 7</strong></div><p><span class="verse"><a name="1">1</a>I rzekł Pan do Noego: Wnijdź ty i wszystek dom twój do korabia; bom cię widział sprawiedliwym przed obliczem mojem w narodzie tym.</span> <span class="verse"><a name="2">2</a>Z każdego bydlęcia czystego weźmiesz z sobą siedmioro a siedmioro, samca i samicę jego; ale z zwierząt nieczystych po dwojgu, samca i samicę jego.</span> <span class="verse"><a name="3">3</a>Także z ptastwa niebieskiego siedmioro a siedmioro, samca i samicę, aby żywe zachowane było nasienie na wszystkiej ziemi.</span> <span class="verse"><a name="4">4</a>Albowiem jeszcze po siedmiu dniach spuszczę deszcz na ziemię, przez czterdzieści dni i czterdzieści nocy, i wygładzę wszystko stworzenie, którem uczynił, z oblicza ziemi.</span> <span class="verse"><a name="5">5</a>Uczynił tedy Noe według wszystkiego, jako mu był Pan rozkazał.</span> <span class="verse"><a name="6">6</a>A Noemu było sześć set lat, gdy przyszedł potop wód na ziemię.</span> <span class="verse"><a name="7">7</a>I wszedł Noe, i synowie jego, i żona jego, i żony synów jego z nim, do korabia, dla potopu wód.</span> <span class="verse"><a name="8">8</a>Z zwierząt też czystych, i z zwierząt, które nie były czyste, i z ptastwa, i ze wszystkiego, co się płaza po ziemi;</span> <span class="verse"><a name="9">9</a>Po parze weszło do Noego do korabia, to jest samiec i samica, jako był rozkazał Bóg Noemu.</span> <span class="verse"><a name="10">10</a>I stało się po siedmiu dniach, iż wody potopu przyszły na ziemię.</span> <span class="verse"><a name="11">11</a>Roku sześćsetnego wieku Noego, miesiąca wtórego, siedemnastego dnia tegoż miesiąca, w tenże dzień przerwały się wszystkie źródła przepaści wielkiej, i okna niebieskie otworzyły się.</span> <span class="verse"><a name="12">12</a>I padał deszcz na ziemię, czterdzieści dni i czterdzieści nocy.</span> <span class="verse"><a name="13">13</a>Onegoż dnia wszedł Noe i Sem i Cham i Jafet, synowie Noego, i żona Noego, i trzy żony synów jego z nim do korabia.</span> <span class="verse"><a name="14">14</a>Oni, i wszelki zwierz według rodzaju swego, i wszelkie bydlę według rodzaju swego, i wszelka gadzina płazająca się po ziemi, według rodzaju swego, i wszystko latające według rodzaju swego, i wszelki ptak, i wszelka rzecz skrzydlasta.</span> <span class="verse"><a name="15">15</a>A tak weszło do Noego w korab po parze z każdego ciała, w którem był duch żywota.</span> <span class="verse"><a name="16">16</a>A które weszły, samiec i samica z każdego ciała weszły, jako mu Bóg rozkazał. I zamknął Pan za nim.</span> <span class="verse"><a name="17">17</a>Był tedy potop przez czterdzieści dni na ziemi, i wezbrały wody i podniosły korab, i był podniesiony od ziemi.</span> <span class="verse"><a name="18">18</a>I wzmogły się wody, a wezbrały bardzo nad ziemią, i pływał korab po wodach.</span> <span class="verse"><a name="19">19</a>Tedy się wody wzmogły nader bardzo nad ziemią, i okryły się wszystkie góry wysokie, które były pod wszystkiem niebem.</span> <span class="verse"><a name="20">20</a>Piętnaście łokci wzwyż wezbrały wody, gdy były okryte góry.</span> <span class="verse"><a name="21">21</a>Zaginęło tedy wszelkie ciało ruchające się na ziemi, i z ptaków, i z bydła, i z zwierząt, i wszelkiej gadziny płazającej się po ziemi, i wszyscy ludzie.</span> <span class="verse"><a name="22">22</a>Wszystko, którego tchnący duch żywota był w nozdrzach jego, ze wszystkiego, co na suszy było, pomarło.</span> <span class="verse"><a name="23">23</a>Tak wygładził Bóg wszystko stworzenie, które było na ziemi, od człowieka aż do bydlęcia, aż do gadziny, i aż do ptastwa niebieskiego, wygładzone są z ziemi, i został tylko Noe i którzy z nim byli w korabiu.</span> <span class="verse"><a name="24">24</a>I trwały wody nad ziemią sto i pięćdziesiąt dni.</span> </p></div</div></div></body></html>