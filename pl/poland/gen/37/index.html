<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 37</strong></div><p><span class="verse"><a name="1">1</a>I mieszkał Jakób w ziemi, gdzie przychodniem był ojciec jego, w ziemi Chananejskiej.</span> <span class="verse"><a name="2">2</a>Teć są pokolenia Jakóbowe: Józef, gdy miał siedemnaście lat, pasł z bracią swoją trzody, (będąc pacholęciem), z synami Bali, i z synami Zelfy, żon ojca swego; i odnosił Józef sławę ich złą do ojca ich.</span> <span class="verse"><a name="3">3</a>A Izrael miłował Józefa nad wszystkie syny swe, iż mu się był w starości jego urodził, i sprawił mu suknią rozmaitych farb.</span> <span class="verse"><a name="4">4</a>A widząc bracia jego, że go miłował ojciec ich nad wszystkę bracią jego, nienawidzili go, i nie mogli nic łaskawie z nim mówić.</span> <span class="verse"><a name="5">5</a>I śnił się Józefowi sen, a gdy go powiedział braci swej, tem go więcej mieli w nienawiści.</span> <span class="verse"><a name="6">6</a>Bo rzekł do nich: Słuchajcie proszę snu tego, który mi się śnił.</span> <span class="verse"><a name="7">7</a>Otośmy wiązali snopy na polu, a oto, wstawszy snop mój stanął, a około niego stojące snopy wasze kłaniały się snopowi mojemu.</span> <span class="verse"><a name="8">8</a>I odpowiedzieli mu bracia jego: Izali królować będziesz nad nami? i panować nam będziesz? stądże go jeszcze mieli w większej nienawiści, dla snów jego, i dla słów jego.</span> <span class="verse"><a name="9">9</a>Śnił mu się też jeszcze drugi sen, i powiedział go braci swej, mówiąc: Oto mi się znowu śnił sen: A ono słońce i miesiąc, i jedenaście gwiazd kłaniało mi się.</span> <span class="verse"><a name="10">10</a>I powiedział ojcu swemu i braci swej, i gromił go ojciec jego i mówił mu: Cóż to za sen, coć się śnił? Izali przyjdziemy, ja i matka twoja z bracią twoją, abyśmyć się kłaniali aż do ziemi.</span> <span class="verse"><a name="11">11</a>I nienawidzili go bracia jego; ale ojciec jego pilnie uważał tę rzecz.</span> <span class="verse"><a name="12">12</a>I odeszli bracia jego, aby paśli trzody ojca swego w Sychem.</span> <span class="verse"><a name="13">13</a>Tedy rzekł Izrael do Józefa: Izali bracia twoi nie pasą w Sychem? pójdźże, a poślę cię do nich; a on odpowiedział: Otom ja.</span> <span class="verse"><a name="14">14</a>Rzekł mu tedy: Idźże teraz, a dowiedz się, jako się mają bracia twoi, i co się dzieje z trzodami, i dasz mi znać. Wysłał go tedy z doliny Hebron, i przyszedł do Sychem.</span> <span class="verse"><a name="15">15</a>I nadszedł go niektóry mąż, a on się błąkał po polu; i pytał go mąż on mówiąc:</span> <span class="verse"><a name="16">16</a>Czegóż szukasz? A on odpowiedział: Braci mojej szukam; powiedz mi proszę, gdzie oni pasą.</span> <span class="verse"><a name="17">17</a>Tedy rzekł on człowiek: Odeszli stąd; bom słyszał, gdy mówili: Pójdźmy do Dotain. I szedł Józef za bracią swoją, a znalazł je w Dotain.</span> <span class="verse"><a name="18">18</a>I ujrzeli go z daleka, a pierwej niż do nich przyszedł, radzili o nim, aby go zabili.</span> <span class="verse"><a name="19">19</a>I mówili jeden do drugiego: Onoż mistrz on snów idzie.</span> <span class="verse"><a name="20">20</a>Teraz tedy pójdźcie, a zabijmy go, i wrzućmy go w jaką studnią, a rzeczemy: Zły go zwierz pożarł; a tak obaczymy, na co mu wynijdą sny jego.</span> <span class="verse"><a name="21">21</a>Co gdy usłyszał Ruben, chciał go wybawić z rąk ich, mówiąc: Nie zabijajmy go.</span> <span class="verse"><a name="22">22</a>Nad to rzekł do nich Ruben: Nie wylewajcie krwi, ale wrzućcie go w tę studnią, która jest na puszczy, a ręki nie ściągajcie nań. A to mówił, aby go wybawił z rąk ich, i powrócił go ojcu swemu.</span> <span class="verse"><a name="23">23</a>I stało się, gdy przyszedł Józef do braci swej, zwlekli go z sukni jego, z sukni rozmaitych farb, którą miał na sobie.</span> <span class="verse"><a name="24">24</a>A porwawszy go, wrzucili go w studnią, która studnia była czcza, i nie było w niej wody.</span> <span class="verse"><a name="25">25</a>A usiadłszy, aby jedli chleb, podnieśli oczy swe, i ujrzeli, a ono poczet Ismaelitów, idących z Galaad; a wielbłądy ich niosły korzenie, i kadzidło, i myrrę, a szły, aby to zaniosły do Egiptu.</span> <span class="verse"><a name="26">26</a>Tedy rzekł Judas do braci swej: Cóż za pożytek, choćbyśmy zabili brata naszego, i zataili krwi jego?</span> <span class="verse"><a name="27">27</a>Pójdźcie, a przedajmy go Ismaelitom, a ręka nasza niech nie będzie na nim; brat bowiem nasz, i ciało nasze jest; i usłuchali go bracia jego.</span> <span class="verse"><a name="28">28</a>A gdy mijali oni mężowie, Madyjańscy kupcy, tedy wyciągnęli, i wyjęli Józefa z studni, i sprzedali Józefa Ismaelitom za dwadzieścia srebrników, którzy zaprowadzili Józefa do Egiptu.</span> <span class="verse"><a name="29">29</a>Tedy się wrócił Ruben do onej studni, a oto, już nie było Józefa w studni; i rozdarł szaty swoje.</span> <span class="verse"><a name="30">30</a>A wróciwszy się do braci swej, rzekł: Pacholęcia nie masz, a ja dokąd? ja dokąd pójdę?</span> <span class="verse"><a name="31">31</a>Tedy wzięli suknią Józefowe, i zabili kozła, a umaczali suknią we krwi.</span> <span class="verse"><a name="32">32</a>I posłali onę suknią rozmaitych farb, aby ją zaniesiono do ojca jego, i rzekli: Tęś my znaleźli, poznajże teraz, jeźli to suknia syna twego, czyli nie</span> <span class="verse"><a name="33">33</a>A poznawszy ją, rzekł: Suknia jest syna mego; zwierz zły pożarł go; koniecznie rozszarpany jest Józef.</span> <span class="verse"><a name="34">34</a>Tedy rozdarłszy Jakób szaty swe, włożył wór na biodra swoje, żałując syna swego przez wiele dni.</span> <span class="verse"><a name="35">35</a>I zeszli się wszyscy synowie jego, i wszystkie córki jego, aby go cieszyli, lecz nie dał się cieszyć, ale mówił: Zaprawdę zstąpię za synem moim do grobu; i płakał go ojciec jego.</span> <span class="verse"><a name="36">36</a>A Madyjańczycy sprzedali Józefa do Egiptu Potyfarowi, dworzaninowi Faraonowemu, hetmanowi żołnierstwa.</span> </p></div</div></div></body></html>