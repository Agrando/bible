<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 35</strong></div><p><span class="verse"><a name="1">1</a>Rzekł potem Bóg do Jakóba: Wstań, wstąp do Betela, a mieszkaj tam, i uczyń tam ołtarz Bogu, któryć się ukazał, gdyś uciekał przed obliczem Ezawa, brata twego.</span> <span class="verse"><a name="2">2</a>Tedy rzekł Jakób do domowników swych, i do wszystkich, którzy z nim byli: Odrzućcie bogi cudze, którzy w pośrodku was są, a oczyśćcie się, i odmieńcie szaty wasze.</span> <span class="verse"><a name="3">3</a>A wstawszy pójdźmy do Betela, i uczynię tam ołtarz Bogu, który mię wysłuchał w dzień utrapienia mego, i był ze mną w drodze, którąm chodził.</span> <span class="verse"><a name="4">4</a>A oddali Jakóbowi wszystkie bogi cudze, które mieli, i nausznice, które były na uszach ich, i zakopał je Jakób pod onym dębem, który był niedaleko Sychem.</span> <span class="verse"><a name="5">5</a>I wyszli stamtąd; a strach Boży padł na miasta, które były około nich, iż nie gonili synów Jakóbowych.</span> <span class="verse"><a name="6">6</a>Przyszedł tedy Jakób do Luzy, która jest w ziemi Chananejskiej, ta jest Betel, sam i wszystek lud, który z nim był.</span> <span class="verse"><a name="7">7</a>I zbudował tam ołtarz, a nazwał miejsce ono El Betel; bo mu się tam był Bóg ukazał, gdy uciekał przed obliczem brata swego.</span> <span class="verse"><a name="8">8</a>Tedy umarła Debora, mamka Rebeki, i pogrzebiona jest przy Betel pod dębem, i nazwał imię onego miejsca, Allon Bachut.</span> <span class="verse"><a name="9">9</a>I ukazał się Bóg znowu Jakóbowi, gdy się wracał z Padan Syryjskiego, i błogosławił mu.</span> <span class="verse"><a name="10">10</a>I rzekł mu Bóg: Imię twoje jest Jakób; nie tylko będzie zwane imię twoje na potem Jakób, ale Izrael będzie imię twoje; i nazwał imię jego Izrael.</span> <span class="verse"><a name="11">11</a>I rzekł mu Bóg: Jam jest Bóg wszechmogący, rozradzaj się, i rozmnażaj się; naród, i mnóstwo narodów będzie z ciebie, a królowie z biódr twoich wynijdą.</span> <span class="verse"><a name="12">12</a>I ziemię, którąm dał Abrahamowi i Izaakowi, tobie ją dam, i nasieniu twemu po tobie dam tę ziemię.</span> <span class="verse"><a name="13">13</a>I odszedł Bóg od niego z miejsca, na którem mówił z nim.</span> <span class="verse"><a name="14">14</a>Zatem postawił Jakób znak na miejscu onem, gdzie Bóg mówił z nim, a znak on był kamienny, i pokropił go pokropieniem, i polał go oliwą.</span> <span class="verse"><a name="15">15</a>I nazwał Jakób imię miejsca onego, gdzie Bóg z nim mówił, Betel.</span> <span class="verse"><a name="16">16</a>Potem odeszli z Betel; i było jeszcze jakoby mila drogi do Efraty, i rodziła Rachel a ciężkie rodzenie miała.</span> <span class="verse"><a name="17">17</a>A gdy ciężko pracowała przy rodzeniu, rzekła baba do niej: Nie bój się; bo i tego syna będziesz miała.</span> <span class="verse"><a name="18">18</a>A stało się, gdy wychodziła dusza jej, (bo tamże umarła), nazwała imię jego Ben Oni; ale ojciec jego nazwał go Benjamin.</span> <span class="verse"><a name="19">19</a>A tak umarła Rachel, i pogrzebiona jest na drodze ku Efracie; tać jest Betlehem.</span> <span class="verse"><a name="20">20</a>I postawił Jakób znak nad grobem jej; toć jest znak grobu Rachelinego aż po dziś dzień.</span> <span class="verse"><a name="21">21</a>I poszedł stamtąd Izrael, i rozbił namiot swój za wieżą Heder.</span> <span class="verse"><a name="22">22</a>Stało się tedy, gdy mieszkał Izrael w onej krainie, że szedł Ruben, i spał z Balą, założnicą ojca swego, i usłyszał to Izrael. A było synów Jakóbowych dwanaście.</span> <span class="verse"><a name="23">23</a>Synowie Lii: pierworodny Jakóbów Ruben, i Symeon, i Lewi, i Judas, i Isaszar, i Zabulon.</span> <span class="verse"><a name="24">24</a>Synowie Racheli: Józef i Benjamin.</span> <span class="verse"><a name="25">25</a>A synowie Bali, służebnicy Rachelinej: Dan i Neftali.</span> <span class="verse"><a name="26">26</a>Synowie też Zelfy, służebnicy Lii: Gad i Aser. Ci są synowie Jakóbowi, którzy mu się urodzili w Padanie Syryjskim.</span> <span class="verse"><a name="27">27</a>I przyszedł Jakób do Izaaka, ojca swego, do Mamre, do miasta Arba, to jest Hebron, gdzie mieszkał Abraham i Izaak.</span> <span class="verse"><a name="28">28</a>A było dni Izaakowych sto lat, i osiemdziesiąt lat.</span> <span class="verse"><a name="29">29</a>I dokonał Izaak, i umarł, i przyłączony jest do ludu swego, stary i pełen dni; a pogrzebli go Ezaw, i Jakób, synowie jego.</span> </p></div</div></div></body></html>