<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 41</strong></div><p><span class="verse"><a name="1">1</a>I stało się po wyjściu dwóch lat, że się śniło Faraonowi, jakoby stał nad rzeką.</span> <span class="verse"><a name="2">2</a>A oto z rzeki wychodziło siedem krów, pięknych na wejrzeniu i tłustych na ciele, które się pasły na łące.</span> <span class="verse"><a name="3">3</a>Oto, też siedem krów innych wychodziło za niemi z rzeki, szpetnych na wejrzeniu, i chudych na ciele, które stały wedle krów pierwszych nad brzegiem rzeki.</span> <span class="verse"><a name="4">4</a>I pożarły one krowy szpetne na wejrzeniu i chude na ciele, siedem krów pięknych na wejrzeniu i tłustych; zatem ocknął się Farao.</span> <span class="verse"><a name="5">5</a>A gdy usnął, śniło mu się po wtóre; a ono siedem kłosów wyrastało z jednego źdźbła, pełnych i cudnych.</span> <span class="verse"><a name="6">6</a>Oto, też siedem kłosów cienkich i wysuszonych od wiatru wschodniego wyrastało za nimi.</span> <span class="verse"><a name="7">7</a>I pożarły te kłosy cienkie, siedem onych kłosów pięknych i zupełnych; i ocknął się Farao.</span> <span class="verse"><a name="8">8</a>A toć był sen. A gdy było rano, strwożony był duch jego; i posławszy wezwał wszystkich wieszczków Egipskich, i wszystkich mędrców jego, i opowiedział im Farao sny swoje; a nie było, kto by je wyłożył Faraonowi.</span> <span class="verse"><a name="9">9</a>Zatem rzekł przełożony nad podczaszymi do Faraona, mówiąc: Grzechy moje ja dziś przypominam sobie.</span> <span class="verse"><a name="10">10</a>Farao rozgniewawszy się na sługi swe, dał mię był pod straż do domu hetmana żołnierzów, mnie i przełożonego nad piekarzami.</span> <span class="verse"><a name="11">11</a>Tam się nam śnił sen jednejże nocy, mnie i jemu; każdemu według wykładu snu jego śniło się.</span> <span class="verse"><a name="12">12</a>A był tam z nami młodzieniec Hebrejczyk, sługa hetmana żołnierzów, któremuśmy powiedzieli, i wyłożył nam sny nasze, każdemu według snu jego wyłożył.</span> <span class="verse"><a name="13">13</a>I stało się, że jako nam wyłożył, tak było; mię przywrócił król na miejsce moje, a onego obwiesił.</span> <span class="verse"><a name="14">14</a>Tedy posławszy Farao, wezwał Józefa, i prędko go wyprowadzono z więzienia; który ostrzygłszy się, i odmieniwszy szaty swoje przyszedł do Faraona.</span> <span class="verse"><a name="15">15</a>I rzekł Farao do Józefa: Śnił mi się sen, a nie mam, kto by mi go wyłożył; alem ja o tobie słyszał, gdy mówiono, że gdy usłyszysz sen, umiesz go wyłożyć.</span> <span class="verse"><a name="16">16</a>I odpowiedział Józef Faraonowi, mówiąc: Oprócz mnie Bóg opowie rzeczy szczęśliwe Faraonowi.</span> <span class="verse"><a name="17">17</a>Tedy rzekł Farao do Józefa: Zdało mi się we śnie, jakobym stał na brzegu rzeki.</span> <span class="verse"><a name="18">18</a>A oto z rzeki wychodziło siedem krów tłustych na ciele, i pięknych na wejrzeniu, a pasły się na łące.</span> <span class="verse"><a name="19">19</a>Oto, zaś wychodziło siedem krów innych za nimi, nędznych i szpetnych na wejrzeniu, i chudych na ciele; nie widziałem we wszystkiej ziemi Egipskiej tak szpetnych.</span> <span class="verse"><a name="20">20</a>I pożarły krowy chude i szpetne siedem krów pierwszych tłustych.</span> <span class="verse"><a name="21">21</a>A choć się dostały do wnętrzności ich, przecię nie było znać, że się dostały do wnętrzności ich: bo na wejrzeniu były szpetne, jako i przedtem; i ocknąłem się.</span> <span class="verse"><a name="22">22</a>Widziałem zaś we śnie, a oto, siedem kłosów wyrastało z jednego źdźbła pełnych i pięknych.</span> <span class="verse"><a name="23">23</a>Oto, też siedem kłosów suchych, cienkich, i wyschłych od wiatru wschodniego, wyrastało za nimi.</span> <span class="verse"><a name="24">24</a>I pożarły te kłosy cienkie siedem onych kłosów pięknych. I powiedziałem to wieszczkom; ale nie było, kto by mi wyłożył.</span> <span class="verse"><a name="25">25</a>Tedy rzekł Józef do Faraona: Sen Faraonów jedenże jest: co Bóg uczyni, oznajmił Faraonowi.</span> <span class="verse"><a name="26">26</a>Siedem krów pięknych jest siedem lat, a siedem kłosów cudnych, jest też siedem lat; sen to jeden.</span> <span class="verse"><a name="27">27</a>Siedem zaś krów chudych i szpetnych, które wychodziły za niemi, jest siedem lat, a siedem kłosów czczych, i wyschłych od wiatru wschodniego, będzie siedem lat głodnych.</span> <span class="verse"><a name="28">28</a>A toć jest, com powiedział Faraonowi; co Bóg będzie czynił, ukazał Faraonowi.</span> <span class="verse"><a name="29">29</a>Oto, siedem lat nadejdzie bardzo obfitych we wszystkiej ziemi Egipskiej.</span> <span class="verse"><a name="30">30</a>A po nich nastąpi siedem lat głodu, i w zapomnienie przyjdzie wszystka ona obfitość w ziemi Egipskiej, i wytrawi głód ziemię.</span> <span class="verse"><a name="31">31</a>Tak, że nie będzie znać w ziemi obfitości onej dla głodu przyszłego: albowiem ciężki będzie bardzo.</span> <span class="verse"><a name="32">32</a>A iż się po dwa kroć śnił sen Faraonowi, znaczy, że to pewna rzecz od Boga, i pospiesza Bóg wykonać ją.</span> <span class="verse"><a name="33">33</a>Przetoż teraz niech znajdzie Farao męża rozumnego i mądrego, a przełoży go nad ziemią Egipską.</span> <span class="verse"><a name="34">34</a>Niech tak uczyni Farao, a postanowi urzędniki nad ziemią i zbierze piątą część urodzajów ziemi Egipskiej przez te siedem lat obfitych.</span> <span class="verse"><a name="35">35</a>I niech zbierają wszelaką żywność lat dobrych następujących, i zgromadzają zboża pod rękę Faraonową, i żywność w mieściech niech chowają.</span> <span class="verse"><a name="36">36</a>A będzie ona żywność na wychowanie ziemi na siedem lat głodu, które będą w ziemi Egipskiej aby nie niszczała ziemia od głodu.</span> <span class="verse"><a name="37">37</a>I podobało się to Faraonowi, i wszystkim sługom jego.</span> <span class="verse"><a name="38">38</a>I rzekł Farao do sług swoich: Izaż znajdziemy podobnego mężowi temu, w którym by był Duch Boży?</span> <span class="verse"><a name="39">39</a>Zatem rzekł Farao do Józefa: Ponieważ ci oznajmił Bóg to wszystko, nie masz żadnego tak rozumnego i mądrego jako ty.</span> <span class="verse"><a name="40">40</a>Ty będziesz nad domem moim, a według rozkazania ust twoich sprawować się będzie wszystek lud mój: tylko stolicą większy nad cię będę.</span> <span class="verse"><a name="41">41</a>Nad to rzekł Farao do Józefa: Oto, postanowiłem cię nad wszystką ziemią Egipską.</span> <span class="verse"><a name="42">42</a>Zdjął tedy Farao pierścień swój z ręki swej, i dał go na rękę Józefową; oblekł go też w szatę bisiorową, i włożył łańcuch złoty na szyję jego.</span> <span class="verse"><a name="43">43</a>I kazał go wozić na wtórym wozie swoim, a wołano przed nim: Kłaniajcie się. I przełożył go nad wszystką ziemią Egipską.</span> <span class="verse"><a name="44">44</a>Zatem rzekł Farao do Józefa: Jam jest Farao, a bez twego pozwolenia nie podniesie żaden ani ręki, ani nogi swej, we wszystkiej ziemi Egipskiej.</span> <span class="verse"><a name="45">45</a>I nazwał Farao imię Józefowe, Safnat Paneach, a dał mu Asenatę, córkę Potyfara, przełożonego Ońskiego, za żonę. I wyjechał Józef na ziemię Egipską.</span> <span class="verse"><a name="46">46</a>A było Józefowi trzydzieści lat, gdy stanął przed Faraonem, królem Egipskim; i wyszedłszy Józef od oblicza Faraonowego, objechał wszystkę ziemię Egipską.</span> <span class="verse"><a name="47">47</a>Zrodziła tedy ziemia w onych siedmiu latach urodzajnych obficie.</span> <span class="verse"><a name="48">48</a>I zgromadził Józef wszystkę żywność onych siedmiu lat, która była w ziemi Egipskiej i składał żywność w mieściech; urodzaj polny każdego miasta, który był około niego, składał w niem.</span> <span class="verse"><a name="49">49</a>Zaczem nagromadził Józef zboża, jako piasku morskiego bardzo wiele, aż go zaniechano liczyć; bo mu nie było liczby.</span> <span class="verse"><a name="50">50</a>A Józefowi urodzili się dwaj synowie, pierwej niż przyszedł rok głodu, które mu urodziła Asenat, córka Potyfara, przełożonego Ońskiego.</span> <span class="verse"><a name="51">51</a>Nazwał tedy Józef imię pierworodnego Manases, mówiąc: Że mi dał Bóg zapomnieć wszelkiej pracy mojej, i wszystkiego domu ojca mego.</span> <span class="verse"><a name="52">52</a>A imię drugiego nazwał Efraim, mówiąc: Iż mię rozmnożył Bóg w ziemi utrapienia mego.</span> <span class="verse"><a name="53">53</a>Tedy się skończyło siedem lat obfitości, która była w ziemi Egipskiej.</span> <span class="verse"><a name="54">54</a>I poczęło siedem lat głodu następować, jako był przepowiedział Józef. I był głód po wszystkich krainach: ale we wszystkiej ziemi Egipskiej był chleb.</span> <span class="verse"><a name="55">55</a>Jednak potem ściśniona była głodem wszystka ziemia Egipska, i wołał lud do Faraona, o chleb. I rzekł Farao wszystkim Egipczanom: Idźcie do Józefa, a co wam rzecze uczyńcie.</span> <span class="verse"><a name="56">56</a>I był głód po wszystkiej ziemi. Tedy otworzył Józef wszystkie gumna, w których było zboże, i sprzedawał Egipczanom; bo się był głód zmocnił w ziemi Egipskiej.</span> <span class="verse"><a name="57">57</a>I ze wszystkiej ziemi przyjeżdżano do Egiptu, kupować żywność od Józefa; bo się był zmocnił głód po wszystkiej ziemi.</span> </p></div</div></div></body></html>