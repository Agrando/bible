<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 30</strong></div><p><span class="verse"><a name="1">1</a>A widząc Rachel, że nie rodziła Jakóbowi, zajrzała Rachel siostrze swej, rzekła do Jakóba: Daj mi syny, a jeźli nie dasz, umrę.</span> <span class="verse"><a name="2">2</a>Zapalił się tedy gniewem Jakób na Rachelę, i rzekł: Zażem ja Bóg, który zawściągnął płód żywota twego?</span> <span class="verse"><a name="3">3</a>A ona rzekła: Oto służebnica moja Bala; wnijdźże do niej, i porodzi na kolanach moich, a będę też miała syny z niej.</span> <span class="verse"><a name="4">4</a>I dała mu Balę, służebnicę swoję, za żonę; i wszedł Jakób do niej.</span> <span class="verse"><a name="5">5</a>Tedy poczęła Bala, i urodziła Jakóbowi syna.</span> <span class="verse"><a name="6">6</a>I rzekła Rachel: Skazał za mną Bóg, i usłyszał głos mój, a dał mi syna; i dlatego nazwała imię jego Dan.</span> <span class="verse"><a name="7">7</a>Potem zaś począwszy porodziła Bala, służebnica Racheli, drugiego syna Jakóbowi.</span> <span class="verse"><a name="8">8</a>Tedy rzekła Rachel: Mężniem się biedziła z siostrą moją, a przemogłam; i nazwała imię jego Neftali.</span> <span class="verse"><a name="9">9</a>A obaczywszy Lija, że przestała rodzić, wzięła też Zelfę, służebnicę swoję, i dała ją Jakóbowi za żonę.</span> <span class="verse"><a name="10">10</a>I urodziła Zelfa, służebnica Lii, Jakóbowi syna.</span> <span class="verse"><a name="11">11</a>Zatem Lija rzekła: Przyszedł huf; i nazwała imię jego Gad.</span> <span class="verse"><a name="12">12</a>Porodziła też Zelfa, służebnica Lii, drugiego syna Jakóbowi.</span> <span class="verse"><a name="13">13</a>I rzekła Lija: To na szczęście moje; bo mię szczęśliwą będą zwały niewiasty; i nazwała imię jego Aser.</span> <span class="verse"><a name="14">14</a>I wyszedł Ruben czasu żniwa pszenicznego, i znalazł pokrzyki na polu, a przyniósł je do Lii, matki swej; i rzekła Rachel do Lii: Daj mi też proszę z pokrzyków syna twego.</span> <span class="verse"><a name="15">15</a>A ona jej odpowiedziała: A małoż na tem, żeś mi wzięła męża mego, iż też chcesz wziąć i pokrzyki syna mego? Tedy rzekła Rachel: Niechajże śpi z tobą tej nocy za pokrzyki syna twego.</span> <span class="verse"><a name="16">16</a>A gdy się wracał Jakób z pola pod wieczór, wyszła Lija przeciwko jemu, i rzekła: Do mnie wnijdziesz, gdyżem cię pewną zapłatą najęła sobie pokrzykami syna mego; i spał z nią onej nocy.</span> <span class="verse"><a name="17">17</a>Tedy wysłuchał Bóg Liję; i poczęła, i porodziła Jakóbowi syna piątego.</span> <span class="verse"><a name="18">18</a>I rzekła Lija: Oddał mi Bóg zapłatę moją, żem była dała służebnicę moję mężowi mojemu; i nazwała imię jego Isaszar.</span> <span class="verse"><a name="19">19</a>Potem począwszy jeszcze Lija, porodziła szóstego syna Jakóbowi.</span> <span class="verse"><a name="20">20</a>I mówiła Lija: Obdarzył mnie Bóg zacnym upominkiem; już teraz będzie ze mną mieszkał mąż mój, bom mu urodziła sześciu synów; i nazwała imię jego Zabulon.</span> <span class="verse"><a name="21">21</a>Potem porodziła córkę, i nazwała imię jej Dyna.</span> <span class="verse"><a name="22">22</a>Wspomniał też Bóg, na Rachelę, i wysłuchał ją Bóg, a otworzył żywot jej.</span> <span class="verse"><a name="23">23</a>Tedy począwszy porodziła syna, i rzekła: Odjął Bóg zelżywość moję.</span> <span class="verse"><a name="24">24</a>I nazwała imię jego Józef, mówiąc: Niech mi przyda Pan drugiego syna.</span> <span class="verse"><a name="25">25</a>I stało się, gdy porodziła Rachel Józefa, mówił Jakób do Labana: Puść mię, abym się wrócił do miejsca mego, i do ziemi mojej.</span> <span class="verse"><a name="26">26</a>Daj mi żony moje, i dzieci moje, za którem ci służył, że odejdę; bo ty wiesz posługi moje, jakom ci służył.</span> <span class="verse"><a name="27">27</a>I rzekł do niego Laban: Proszę, jeźlim znalazł łaskę w oczach twoich, zostań ze mną; bom doznał tego, że mi Pan dla ciebie błogosławił.</span> <span class="verse"><a name="28">28</a>I rzekł: Mianuj mi zapłatę twoję, a dam ci ją.</span> <span class="verse"><a name="29">29</a>Tedy mu odpowiedział Jakób: Ty wiesz, jakom ci służył, i jaki był dobytek twój przy mnie.</span> <span class="verse"><a name="30">30</a>Bo ta trocha, którąś miał przede mną, rozmnożyła się wielce; i błogosławił ci Pan na przyjście moję, a teraz kiedyż ja się też starać będę o dom swój?</span> <span class="verse"><a name="31">31</a>I rzekł: Cóżci mam dać? I odpowiedział Jakób: Nie dasz mi nic; ale jeźli to uczynisz coć powiem, tedy się wrócę, a będę pasł i strzegł bydła twego.</span> <span class="verse"><a name="32">32</a>Przejdę dziś przez wszystkie trzody twoje, odłączając stamtąd każde bydlę pstre i nakrapiane, i każde bydlę płowe między owcami, a nakrapiane i pstre między kozami; to będzie zapłatą moją.</span> <span class="verse"><a name="33">33</a>I da świadectwo o mnie sprawiedliwość moja na potem, gdy przyjdzie do zapłaty mojej przed tobą; wszystko co nie będzie pstre i nakrapiane między kozami, a płowe między owcami, niech będzie za kradzież poczytane przy mnie.</span> <span class="verse"><a name="34">34</a>Tedy rzekł Laban: Oby się stało według słowa twego!</span> <span class="verse"><a name="35">35</a>I odłączył onegoż dnia kozły strokate, i nakrapiane, i wszystkie kozy pstre, i nakrapiane, i wszystkie, co jaką białą odmianę miały, także i płowe między owcami, i oddał je do rąk synów swych.</span> <span class="verse"><a name="36">36</a>I odłączył się Laban od Jakóba, jakoby na trzy dni drogi; a Jakób pasł ostatek owiec Labanowych.</span> <span class="verse"><a name="37">37</a>Nabrał tedy Jakób prętów zielonych topolowych, i laskowych, i kasztanowych, i obłupił miejscami skórę ich do białego, obnażając białość, która na prętach była.</span> <span class="verse"><a name="38">38</a>I nakładł onych prętów, które był obłupił, do rynien i do koryt, gdzie lano wody (gdy przychodziły owce, aby piły) nakładł ich przeciwko owcom, aby poczynały, gdyby pić przychodziły.</span> <span class="verse"><a name="39">39</a>I poczynały owce patrząc na one pręty, i rodziły jagnięta strokate, pstre i nakrapiane.</span> <span class="verse"><a name="40">40</a>I odłączył Jakób jagnięta, a stawiał owce twarzą do jagniąt strokatych, i do wszystkich płowych w stadzie Labanowem, a swoje stada stawiał osobno, ani ich obracał ku stadu Labanowemu.</span> <span class="verse"><a name="41">41</a>A gdy wszystkich owiec co rańszych przypuszczanie bywało, kładł Jakób pręty przed oczy owiec w koryta, aby poczynały patrząc na pręty.</span> <span class="verse"><a name="42">42</a>Lecz gdy późniejszych owiec przypuszczanie było, nie kładł ich: i były późniejsze Labanowe, a rańsze Jakóbowe.</span> <span class="verse"><a name="43">43</a>I tak zbogacił się on człowiek bardzo, i miał owiec wiele, i służebnic i sług, i wielbłądów, i osłów.</span> </p></div</div></div></body></html>