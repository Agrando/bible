<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 42</strong></div><p><span class="verse"><a name="1">1</a>A widząc Jakób, że było zboże w Egipcie, rzekł do synów swoich: Czemuż się oglądacie jeden na drugiego?</span> <span class="verse"><a name="2">2</a>I mówił im: Otom słyszał, że jest zboże w Egipcie. Jedźcież tam, a kupcie nam stamtąd, abyśmy żywi byli, a nie pomarli.</span> <span class="verse"><a name="3">3</a>Jechało tedy dziesięć braci Józefowych kupować zboże, do Egiptu;</span> <span class="verse"><a name="4">4</a>Ale Benjamina, brata Józefowego nie posłał Jakób z bracią jego, bo mówił: By snać nie przypadło nań co złego.</span> <span class="verse"><a name="5">5</a>I szli synowie Izraelowi pospołu z innymi tamże idącymi kupować zboże; albowiem był głód w ziemi Chananejskiej.</span> <span class="verse"><a name="6">6</a>A Józef był przedniejszym rządcą w onej ziemi; onże sprzedawał zboża wszystkiemu ludowi ziemi. A gdy przyszli bracia Józefowi, kłaniali mu się twarzą do ziemi.</span> <span class="verse"><a name="7">7</a>A ujrzawszy Józef bracią swą, poznał je; lecz stawił się im jako obcy, i mówił do nich surowo, i rzekł do nich: Skądeście przyszli? I odpowiedzieli: Z ziemi Chananejskiej, abyśmy nakupili żywności.</span> <span class="verse"><a name="8">8</a>Tedy poznał Józef bracią swą; ale go oni nie poznali.</span> <span class="verse"><a name="9">9</a>I wspomniał Józef na sny, które mu się śniły o nich, i rzekł im: Szpiegowieście wy, a przyszliście, abyście przepatrzyli miejsca nieobronne tej ziemi.</span> <span class="verse"><a name="10">10</a>A oni mu odpowiedzieli: Nie tak, panie mój; ale słudzy twoi przyszli, aby nakupili żywności.</span> <span class="verse"><a name="11">11</a>Wszyscyśmy synowie jednego męża; ludzieśmy szczerzy, a nie są słudzy twoi szpiegami.</span> <span class="verse"><a name="12">12</a>A on rzekł do nich: Nie tak, aleście nieobronne miejsca tej ziemi przyszli przepatrować.</span> <span class="verse"><a name="13">13</a>I rzekli: Dwanaście nas braci było sług twoich, synów jednego męża w ziemi Chananejskiej; a oto, najmłodszy z ojcem naszym teraz jest w domu, a jednego już nie masz.</span> <span class="verse"><a name="14">14</a>I rzekł im Józef: Toć jest com ja wam powiedział, mówiąc: Szpiegowieście wy.</span> <span class="verse"><a name="15">15</a>Przez to was doświadczę; żywie Farao, nie wynijdziecie stąd, aż mi tu przyjdzie brat wasz młodszy.</span> <span class="verse"><a name="16">16</a>Poślijcież jednego z was, aby przywiódł brata waszego, a wy w więzieniu będziecie, ażby były doświadczone słowa wasze, jestli prawda przy was; a jeźli nie, żywie Farao, żeście wy szpiegowie.</span> <span class="verse"><a name="17">17</a>Tedy je dał pod straż do trzech dni.</span> <span class="verse"><a name="18">18</a>I mówił do nich Józef dnia trzeciego: Uczyńcie tak, a żyć będziecie; boć się ja boję Boga.</span> <span class="verse"><a name="19">19</a>Jeźliście szczerzy, brat wasz jeden niech będzie okowany w więzieniu, gdzieście wy byli; a wy jedźcie i odnieście zboże, abyście odjęli głodowi domy wasze.</span> <span class="verse"><a name="20">20</a>A brata waszego młodszego przywiedźcie do mnie, a sprawdzą się słowa wasze, i nie pomrzecie. I uczynili tak.</span> <span class="verse"><a name="21">21</a>I mówili jeden do drugiego: Zaprawdęśmy zgrzeszyli przeciwko bratu naszemu; bo widząc utrapienie duszy jego, gdy się nam modlił, nie wysłuchaliśmy go; dla tegoż przyszedł na nas ten kłopot.</span> <span class="verse"><a name="22">22</a>Odpowiedział im tedy Ruben, mówiąc: Izalim wam nie mówił temi słowy: Nie grzeszcie przeciw pacholęciu? a nie usłuchaliście; otóż teraz krwi jego z rąk naszych szukają.</span> <span class="verse"><a name="23">23</a>A oni nie wiedzieli, żeby rozumiał Józef; bo tłumacz był między nimi.</span> <span class="verse"><a name="24">24</a>Odwróciwszy się tedy od nich Józef, płakał; a obróciwszy się do nich, mówił z nimi, i wziąwszy od nich Symeona, związał go przed oczyma ich.</span> <span class="verse"><a name="25">25</a>I rozkazał Józef, aby napełniono wory ich zbożem, i wrócono pieniądze ich każdemu do woru jego, i żeby im dano żywności na drogę; i uczyniono tak.</span> <span class="verse"><a name="26">26</a>Tedy oni włożywszy zboża swoje na osły swe, odjechali stamtąd.</span> <span class="verse"><a name="27">27</a>I rozwiązawszy jeden z nich wór swój, aby dał obrok osłowi swemu w gospodzie, ujrzał pieniądze swoje, które były na wierzchu w worze jego.</span> <span class="verse"><a name="28">28</a>I rzekł do braci swej: Wrócono mi pieniądze moje, a oto, są w worze moim. Tedy im upadło serce, i zdumieli się, jeden do drugiego mówiąc: Cóż nam to Bóg uczynił?</span> <span class="verse"><a name="29">29</a>Zatem przyszli do Jakóba, ojca swego, do ziemi Chananejskiej, i powiedzieli mu wszystko, co się im przydało, mówiąc:</span> <span class="verse"><a name="30">30</a>Mówił z nami on mąż, pan onej ziemi, surowo, i udał nas za szpiegi ziemi;</span> <span class="verse"><a name="31">31</a>A myśmy mu rzekli: Szczerzyśmy, nie byliśmy szpiegami;</span> <span class="verse"><a name="32">32</a>Dwanaście nas było braci synów ojca naszego; jednego już nie masz, a młodszy teraz jest z ojcem naszym w ziemi Chananejskiej.</span> <span class="verse"><a name="33">33</a>I mówił do nas mąż on, pan onej ziemi: Po tem poznam, żeście szczerzy; brata waszego jednego zostawcie u mnie, a zboże dla odjęcia głodowi domów waszych weźmijcie a idźcie;</span> <span class="verse"><a name="34">34</a>Potem przywiedźcie brata waszego młodszego do mnie, abym poznał, żeście wy nie szpiegowie, ale szczerzy; tedy wam wrócę brata waszego, a w tej ziemi handlować będziecie.</span> <span class="verse"><a name="35">35</a>I stało się, gdy wypróżniali wory swoje, a oto, każdy znalazł węzeł pieniędzy swych w worze swoim; a obaczywszy węzły z pieniędzmi swymi, oni i ojciec ich, polękali się.</span> <span class="verse"><a name="36">36</a>I rzekł im Jakób, ojciec ich: Osierociliście mię, Józefa nie masz, i Symeona nie masz, a Benjamina weźmiecie; na mię się to wszystko złe zwaliło.</span> <span class="verse"><a name="37">37</a>I rzekł Ruben do ojca swego, mówiąc: Dwóch synów moich zabij, jeźlić go zaś nie przywiodę; daj go do ręki mojej, a ja go tobie przywrócę.</span> <span class="verse"><a name="38">38</a>Ale on rzekł: Nie pójdzie syn mój z wami, gdyż brat jego umarł, a on sam tylko został; a jeźliby nań przypadło co złego na drodze, którą pójdziecie, tedy doprowadzicie sędziwość moję z żałością do grobu.</span> </p></div</div></div></body></html>