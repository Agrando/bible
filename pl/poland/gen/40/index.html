<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 40</strong></div><p><span class="verse"><a name="1">1</a>I stało się potem, że coś przewinęli podczaszy króla Egipskiego, i piekarz przeciw panu swemu, królowi Egipskiemu.</span> <span class="verse"><a name="2">2</a>I rozgniewał się Farao na obu dworzanów swoich, na przełożonego nad podczaszymi, i na przełożonego nad piekarzami.</span> <span class="verse"><a name="3">3</a>A dał je do więzienia w dom hetmana żołnierzów, na miejsce, gdzie był Józef więźniem.</span> <span class="verse"><a name="4">4</a>I oddał im hetman żołnierzów Józefa, i służył im; i byli przez niemały czas w więzieniu.</span> <span class="verse"><a name="5">5</a>Tedy się onym obiema śnił sen, każdemu sen jego, jednejże nocy, każdemu według wykładu snu jego, podczaszemu i piekarzowi króla Egipskiego, którzy byli więźniami w domu więzienia.</span> <span class="verse"><a name="6">6</a>A przyszedłszy do nich Józef rano, ujrzał je, a oto byli strwożeni.</span> <span class="verse"><a name="7">7</a>I pytał dworzan Faraonowych, którzy byli z nim w więzieniu, w domu pana jego, mówiąc: Czemużeście dziś tak smutnej twarzy?</span> <span class="verse"><a name="8">8</a>I odpowiedzieli mu: Śnił się nam sen, a nie masz kto by go wyłożył. Tedy rzekł do nich Józef: Izali nie Boże są wykłady? powiedzcie mi proszę.</span> <span class="verse"><a name="9">9</a>A tak powiedział przełożony nad podczaszymi sen swój Józefowi, i rzekł mu: Śniło mi się, a oto winna macica przede mną,</span> <span class="verse"><a name="10">10</a>A na winnej macicy były trzy gałązki, a ona jakoby pąki wypuszczała, a wychodził kwiat jej, i dostawały się jagody gron winnych.</span> <span class="verse"><a name="11">11</a>A kubek Faraonów był w ręce mojej, wziąłem tedy jagody, i wytłaczałem je w kubek Faraonów, i podawałem kubek w ręce Faraonowe.</span> <span class="verse"><a name="12">12</a>Tedy mu powiedział Józef: Ten jest wykład snu tego: Trzy gałązki, trzy dni są.</span> <span class="verse"><a name="13">13</a>Po trzech dniach wywyższy Farao głowę twą, a przywróci cię do pierwszego urzędu, i będziesz podawał kubek Faraonowi do ręki jego, według zwyczaju pierwszego, gdyś był podczaszym jego.</span> <span class="verse"><a name="14">14</a>Tylko wspomnij sobie na mię, gdy się będziesz miał dobrze, i uczyń proszę ze mną miłosierdzie, abyś wzmiankę uczynił o mnie przed Faraonem, i wybawił mię z domu tego;</span> <span class="verse"><a name="15">15</a>Bo mię kradzieżą wzięto z ziemi Hebrajskiej, a do tego nicem tu nie uczynił, że mię wrzucono do tego więzienia.</span> <span class="verse"><a name="16">16</a>A widząc przełożony nad piekarzami, iż dobrze wyłożył, rzekł do Józefa: Jam też we śnie moim widział, a oto, trzy kosze białe nad głową moją.</span> <span class="verse"><a name="17">17</a>A w koszu najwyższym były wszelakie potrawy Faraonowe, roboty piekarskiej, a ptactwo jadło je z kosza, który był nad głową moją.</span> <span class="verse"><a name="18">18</a>Tedy odpowiedział Józef, i rzekł: Tenci jest wykład jego: Trzy kosze, trzy dni są;</span> <span class="verse"><a name="19">19</a>A po trzech dniach odejmie Farao głowę twoję od ciebie, i obwiesi cię na drzewie, a będzie ptactwo jadło ciało twoje z ciebie.</span> <span class="verse"><a name="20">20</a>I stało się dnia trzeciego, dnia narodzenia Faraonowego, że uczynił ucztę na wszystkie sługi swe, i policzył głowę przełożonego nad podczaszymi, i głowę przełożonego na piekarzami w poczet sług swoich.</span> <span class="verse"><a name="21">21</a>I przywrócił przełożonego nad podczaszymi do podczastwa, aby podawał kubek do rąk Faraonowych.</span> <span class="verse"><a name="22">22</a>A przełożonego nad piekarzami obwiesił, jako im był sen wyłożył Józef.</span> <span class="verse"><a name="23">23</a>Jednak nie wspomniał przełożony nad podczaszymi na Józefa, ale go zapomniał.</span> </p></div</div></div></body></html>