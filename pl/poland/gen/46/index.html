<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gen">Genesis</a> &gt <strong>Chapter 46</strong></div><p><span class="verse"><a name="1">1</a>A tak jechał Izrael ze wszystkiem, co miał, a przyjechawszy do Beerseby, ofiarował ofiary Bogu ojca swego Izaaka.</span> <span class="verse"><a name="2">2</a>I rzekł Bóg do Izraela w widzeniu nocnem, mówiąc: Jakóbie, Jakóbie; a on odpowiedział: Owom ja.</span> <span class="verse"><a name="3">3</a>I rzekł: Jam jest Bóg, Bóg ojca twojego; nie bój się zstąpić do Egiptu, bo cię tam w naród wielki rozmnożę.</span> <span class="verse"><a name="4">4</a>Ja zstąpię z tobą do Egiptu, i Ja cię stamtąd także zasię wywiodę, a Józef położy rękę swoję na oczy twoje.</span> <span class="verse"><a name="5">5</a>I powstał Jakób z Beerseby; i wzięli synowie Izraelowi Jakóba ojca swego, i dziatki swe, i żony swe na wozy, które był posłał Farao, aby go przywieziono.</span> <span class="verse"><a name="6">6</a>Pobrali też bydła swe, i majętność swoję, której byli nabyli w ziemi Chananejskiej, i przyjechali do Egiptu, Jakób i wszystka rodzina jego z nim;</span> <span class="verse"><a name="7">7</a>Syny swe, i syny synów swych, córki swe i córki synów swych, i wszystko nasienie swoje prowadził z sobą do Egiptu.</span> <span class="verse"><a name="8">8</a>A teć są imiona synów Izraelowych, którzy weszli do Egiptu: Jakób i synowie jego: pierworodny Jakóbów Ruben.</span> <span class="verse"><a name="9">9</a>A synowie Rubenowi: Henoch, i Fallu, i Hesron i Charmi.</span> <span class="verse"><a name="10">10</a>A synowie Symeonowi: Jemuel, i Jamyn, i Achod, i Jachyn, i Sochar, i Saul, syn niewiasty Chananejskiej.</span> <span class="verse"><a name="11">11</a>Synowie też Lewiego: Gerson, Kaat, i Merary.</span> <span class="verse"><a name="12">12</a>A synowie Judasowi: Her, i Onan, i Sela, i Fares, i Zara; ale umarł Her i Onan w ziemi Chananejskiej. A byli synowie Faresowi: Hesron i Hamuel.</span> <span class="verse"><a name="13">13</a>A synowie Isaszarowi: Tola, i Fua, i Job, i Simron.</span> <span class="verse"><a name="14">14</a>Synowie zaś Zabulonowi: Zared, i Elon, i Jaleel.</span> <span class="verse"><a name="15">15</a>A cić są synowie Lii, które urodziła Jakóbowi w Padanie Syryjskim, i Dyna córka jego; wszystkich dusz synów jego, i córek jego, trzydzieści i trzy.</span> <span class="verse"><a name="16">16</a>A synowie Gadowi: Sefon, i Aggi, Suny, i Esebon, Ery, i Arody, i Areli.</span> <span class="verse"><a name="17">17</a>A synowie Aser: Jemna, i Jesua, i Isui, i Beryja, i Sera, siostra ich. A synowie Beryjego: Heber, i Melchyjel.</span> <span class="verse"><a name="18">18</a>Cić są synowie Zelfy, którą był dał Laban Lii, córce swej, których ona urodziła Jakóbowi, szesnaście dusz.</span> <span class="verse"><a name="19">19</a>Synowie Racheli, żony Jakóbowej: Józef i Benjamin.</span> <span class="verse"><a name="20">20</a>Józefowi zaś urodzili się synowie w ziemi Egipskiej, które mu urodziła Asenat, córka Potyfara, książęcia Ońskiego: Manases i Efraim.</span> <span class="verse"><a name="21">21</a>A synowie Benjaminowi: Bela, i Bechor, i Asbel, Gera, i Naamann, Echy i Ros, Mupim, i Chupim, i Ared.</span> <span class="verse"><a name="22">22</a>Cić są synowie Racheli, którzy się urodzili Jakóbowi; wszystkich dusz czternaście.</span> <span class="verse"><a name="23">23</a>A synowie Danowi: Chusym.</span> <span class="verse"><a name="24">24</a>Synowie też Neftalimowi: Jachsyjel, i Gunny, i Jeser, i Selem.</span> <span class="verse"><a name="25">25</a>Ci są synowie Bali, którą był dał Laban Racheli, córce swej, która je urodziła Jakóbowi; wszystkich dusz siedem.</span> <span class="verse"><a name="26">26</a>Wszystkie dusze, które przyszły z Jakóbem do Egiptu, co wyszły z biódr jego, okrom żon synów Jakóbowych, wszystkich dusz było sześćdziesiąt i sześć.</span> <span class="verse"><a name="27">27</a>A synów Józefowych, którzy mu się urodzili w Egipcie, dusz dwie. A tak wszystkich dusz domu Jakóbowego, które weszły do Egiptu, było siedemdziesiąt.</span> <span class="verse"><a name="28">28</a>I posłał przed sobą Judasa do Józefa, aby mu oznajmił pierwej, niżby przyjechał do Gosen. I przyjechali do ziemi Gosen.</span> <span class="verse"><a name="29">29</a>A zaprzągłszy Józef wóz swój, wyjechał przeciw Izraelowi, ojcu swemu, do Gosen; a ujrzawszy go (Jakób) padł na szyję jego, i płakał na szyi jego chwilę.</span> <span class="verse"><a name="30">30</a>Tedy rzekł Izrael do Józefa: Niechże już umrę, gdym ujrzał oblicze twoje, ponieważeś ty jeszcze żyw.</span> <span class="verse"><a name="31">31</a>Zatem rzekł Józef do braci swej i do domu ojca swego: Pojadę, a opowiem Faraonowi, i rzekę mu: Bracia moi i dom ojca mego, którzy byli w ziemi Chananejskiej, przyjechali do mnie;</span> <span class="verse"><a name="32">32</a>A ci mężowie są pasterze trzód, bo się bawili chowaniem bydła; przeto owce swoje, i woły swoje, i wszystko, co mieli, przywiedli.</span> <span class="verse"><a name="33">33</a>A tak gdy was przyzowie Farao, i spyta: Czem się bawicie?</span> <span class="verse"><a name="34">34</a>Odpowiecie: Pasterze byli słudzy twoi od dzieciństwa naszego aż dotąd, i my i ojcowie nasi; a to dla tego abyście mogli mieszkać w ziemi Gosen, bo obrzydłością Egipczanom jest wszelki pasterz bydła.</span> </p></div</div></div></body></html>