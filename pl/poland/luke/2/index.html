<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 2</strong></div><p><span class="verse"><a name="1">1</a>I stało się w one dni, że wyszedł dekret od cesarza Augusta, aby popisano wszystek świat.</span> <span class="verse"><a name="2">2</a>A ten popis pierwszy stał się, gdy Cyreneusz był starostą Syryjskim.</span> <span class="verse"><a name="3">3</a>I szli wszyscy, aby popisani byli, każdy do miasta swego.</span> <span class="verse"><a name="4">4</a>Wstąpił też i Józef z Galilei z miasta Nazaretu do ziemi Judzkiej, do miasta Dawidowego, które zowią Betlehem, (przeto iż on był z domu i z familii Dawidowej;)</span> <span class="verse"><a name="5">5</a>Aby był popisany z Maryją, poślubioną sobie małżonką, która była brzemienną.</span> <span class="verse"><a name="6">6</a>I stało się, gdy tam byli, wypełniły się dni, aby porodziła.</span> <span class="verse"><a name="7">7</a>I porodziła syna swego pierworodnego; a uwinęła go w pieluszki, i położyła go w żłobie, przeto iż miejsca nie mieli w gospodzie.</span> <span class="verse"><a name="8">8</a>A byli pasterze w onej krainie w polu nocujący i straż nocną trzymający nad stadem swojem.</span> <span class="verse"><a name="9">9</a>A oto Anioł Pański stanął podle nich, a chwała Pańska zewsząd oświeciła je, i bali się bojaźnią wielką.</span> <span class="verse"><a name="10">10</a>I rzekł do nich Anioł: Nie bójcie się; bo oto zwiastuję wam radość wielką, która będzie wszystkiemu ludowi:</span> <span class="verse"><a name="11">11</a>Iż się wam dziś narodził zbawiciel, który jest Chrystus Pan, w mieście Dawidowem.</span> <span class="verse"><a name="12">12</a>A to wam będzie za znak: znajdziecie niemowlątko uwinione w pieluszki, leżące w żłobie.</span> <span class="verse"><a name="13">13</a>A zaraz z onym Aniołem przybyło mnóstwo wojsk niebieskich, chwalących Boga i mówiących:</span> <span class="verse"><a name="14">14</a>Chwała na wysokościach Bogu, a na ziemi pokój, w ludziach dobre upodobanie.</span> <span class="verse"><a name="15">15</a>I stało się, gdy odeszli Aniołowie od nich do nieba, że oniż pasterze rzekli jedni do drugich: Pójdźmyż aż do Betlehemu, a oglądajmy tę rzecz, która się stała, którą nam Pan oznajmił.</span> <span class="verse"><a name="16">16</a>A tak spiesząc się, przyszli i znaleźli Maryję i Józefa, i ono niemowlątko leżące w żłobie.</span> <span class="verse"><a name="17">17</a>I ujrzawszy rozsławili to, co im było powiedziano o tem dzieciątku.</span> <span class="verse"><a name="18">18</a>A wszyscy, którzy słyszeli, dziwowali się temu, co im pasterze powiadali.</span> <span class="verse"><a name="19">19</a>Lecz Maryja zachowywała wszystkie te słowa, uważając je w sercu swojem.</span> <span class="verse"><a name="20">20</a>I wrócili się pasterze, wielbiąc i chwaląc Boga ze wszystkiego, co słyszeli i widzieli, tak jako im było powiedziano.</span> <span class="verse"><a name="21">21</a>A gdy się wypełniło ośm dni, aby obrzezano ono dzieciątko, tedy imię jego nazwane jest Jezus, którem było nazwane od Anioła, pierwej niż się w żywocie poczęło.</span> <span class="verse"><a name="22">22</a>Gdy się też wypełniły dni oczyszczenia jej według zakonu Mojżeszowego, przynieśli go do Jeruzalemu, aby go stawili Panu,</span> <span class="verse"><a name="23">23</a>(Tak jako napisano w zakonie Pańskim: że wszelki mężczyzna, otwierający żywot, świętym Panu nazwany będzie.)</span> <span class="verse"><a name="24">24</a>A żeby oddali ofiarę według tego, co powiedziano w zakonie Pańskim, parę synogarlic, albo dwoje gołąbiąt.</span> <span class="verse"><a name="25">25</a>A oto był człowiek w Jeruzalemie, któremu imię było Symeon; a ten człowiek był sprawiedliwy i bogobojny, oczekujący pociechy Izraelskiej, a Duch Święty był nad nim.</span> <span class="verse"><a name="26">26</a>I obwieszczony był od Boga przez Ducha Świętego, że nie miał oglądać śmierci, ażby pierwej oglądał Chrystusa Pańskiego.</span> <span class="verse"><a name="27">27</a>Ten przyszedł z natchnienia Ducha Świętego do kościoła; a gdy rodzice wnosili dzieciątko, Jezusa, aby uczynili według zwyczaju zakonnego przy nim.</span> <span class="verse"><a name="28">28</a>Tedy on wziąwszy go na ręce swoje, chwalił Boga i mówił:</span> <span class="verse"><a name="29">29</a>Teraz puszczasz sługę twego, Panie! według słowa twego, w pokoju:</span> <span class="verse"><a name="30">30</a>Gdyż oczy moje oglądały zbawienie twoje,</span> <span class="verse"><a name="31">31</a>Któreś zgotował przed obliczem wszystkich ludzi;</span> <span class="verse"><a name="32">32</a>Światłość ku objawieniu poganom, a chwałę ludu twego Izraelskiego.</span> <span class="verse"><a name="33">33</a>A ojciec i matka jego dziwowali się temu, co powiadano o nim.</span> <span class="verse"><a name="34">34</a>I błogosławił im Symeon, i rzekł do Maryi, matki jego: Oto ten położony jest na upadek i na powstanie wielu ich w Izraelu, i na znak, przeciw któremu mówić będą.</span> <span class="verse"><a name="35">35</a>(I twoję własną duszę miecz przeniknie,)aby myśli z wielu serc objawione były.</span> <span class="verse"><a name="36">36</a>A była Anna prorokini, córka Fanuelowa, z pokolenia Asser, która była bardzo podeszła w latach, i żyła siedm lat z mężem od panieństwa swego.</span> <span class="verse"><a name="37">37</a>A ta była wdową, około ośmdziesiąt i czterech lat; która nie wychodziła z kościoła, w postach i w modlitwach służąc Bogu w nocy i we dnie.</span> <span class="verse"><a name="38">38</a>Ta też onejże godziny nadszedłszy, wyznawała Pana, i mówiła o nim wszystkim, którzy oczekiwali odkupienia w Jeruzalemie.</span> <span class="verse"><a name="39">39</a>A tak wykonawszy wszystko według zakonu Pańskiego, wrócili się do Galilei, do miasta swego Nazaretu.</span> <span class="verse"><a name="40">40</a>A dzieciątko ono rosło, i umacniało się w Duchu, pełne będąc mądrości, a łaska Boża była nad niem.</span> <span class="verse"><a name="41">41</a>A rodzice jego chadzali na każdy rok do Jeruzalemu na święto wielkanocne.</span> <span class="verse"><a name="42">42</a>A gdy już był we dwunastym roku, a oni wstępowali do Jeruzalemu według zwyczaju onego święta;</span> <span class="verse"><a name="43">43</a>I gdy skończyli one dni, a już się wracali nazad, zostało dziecię Jezus w Jeruzalemie, a tego nie wiedział Józef i matka jego.</span> <span class="verse"><a name="44">44</a>Lecz mniemając, że jest w towarzystwie podróżnem, uszli dzień drogi, i szukali go między krewnymi i między znajomymi.</span> <span class="verse"><a name="45">45</a>A gdy go nie znaleźli, wrócili się do Jeruzalemu, szukając go,</span> <span class="verse"><a name="46">46</a>I stało się po trzech dniach, że go znaleźli siedzącego w kościele w pośrodku doktorów, słuchającego ich i pytającego ich.</span> <span class="verse"><a name="47">47</a>I zdumiewali się wszyscy, którzy go słuchali, nad rozumem i nad odpowiedziami jego.</span> <span class="verse"><a name="48">48</a>A ujrzawszy go rodzice, zdumieli się. I rzekła do niego matka jego: Synu! przeczżeś nam to uczynił? Oto ojciec twój i ja z boleścią szukaliśmy cię.</span> <span class="verse"><a name="49">49</a>I rzekł do nich: Cóż jest, żeście mię szukali? Izaliście nie wiedzieli, iż w tych rzeczach, które są Ojca mego, ja być muszę?</span> <span class="verse"><a name="50">50</a>Lecz oni nie zrozumieli tego słowa, które im mówił.</span> <span class="verse"><a name="51">51</a>I zstąpił z nimi, i przyszedł do Nazaretu, a był im poddany. A matka jego zachowywała wszystkie te słowa w sercu swojem.</span> <span class="verse"><a name="52">52</a>A Jezus pomnażał się w mądrości, i we wzroście i w łasce u Boga i u ludzi.</span> </p></div</div></div></body></html>