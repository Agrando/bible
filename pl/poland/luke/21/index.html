<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 21</strong></div><p><span class="verse"><a name="1">1</a>A spojrzawszy ujrzał bogacze rzucające dary swoje do skarbnicy.</span> <span class="verse"><a name="2">2</a>Ujrzał też i niektórą wdowę ubożuchną, wrzucającą tamże dwa drobne pieniążki.</span> <span class="verse"><a name="3">3</a>I rzekł: Prawdziwieć wam powiadam, żeć ta uboga wdowa więcej niż ci wszyscy wrzuciła.</span> <span class="verse"><a name="4">4</a>Ci bowiem wszyscy z tego, co im zbywało, wrzucili do darów Bożych, ale ta z niedostatku swego wszystkę żywność, którą miała, wrzuciła.</span> <span class="verse"><a name="5">5</a>A gdy niektórzy mówili o kościele, iż był pięknym kamieniem i upominkami ozdobiony, rzekł:</span> <span class="verse"><a name="6">6</a>Z tego, co widzicie, przyjdą dni, w które nie będzie zostawiony kamień na kamieniu, który by nie był rozwalony.</span> <span class="verse"><a name="7">7</a>I pytali go, mówiąc: Nauczycielu! kiedyż to będzie? a co za znak, gdy się to będzie miało dziać?</span> <span class="verse"><a name="8">8</a>A on rzekł: Patrzcie, abyście nie byli zwiedzeni; boć wiele ich przyjdzie w imieniu mojem, mówiąc: Jam jest Chrystus, a czas się przybliżył; nie udawajcież się tedy za nimi.</span> <span class="verse"><a name="9">9</a>A gdy usłyszycie o wojnach i rozruchach, nie lękajcie się; albowiem musi to być pierwej, aleć jeszcze nie tu jest koniec.</span> <span class="verse"><a name="10">10</a>Tedy im mówił: Powstanie naród przeciwko narodowi, i królestwo przeciwko królestwu;</span> <span class="verse"><a name="11">11</a>I będą miejscami wielkie trzęsienia ziemi, i głody i mory, także strachy i znaki wielkie z nieba będą.</span> <span class="verse"><a name="12">12</a>Ale przed tem wszystkiem wrzucą na was ręce swoje, i będą was prześladować, podawając do bóżnic i do więzienia, wodząc przed króle i przed starosty dla imienia mego.</span> <span class="verse"><a name="13">13</a>A to was spotka na świadectwo.</span> <span class="verse"><a name="14">14</a>Przetoż złóżcie to do serc waszych, abyście przed czasem nie myślili, jako byście odpowiadać mieli.</span> <span class="verse"><a name="15">15</a>Albowiem ja wam dam usta i mądrość, której nie będą mogli odeprzeć, ani się sprzeciwić wszyscy przeciwnicy wasi.</span> <span class="verse"><a name="16">16</a>A będziecie też wydani od rodziców i od braci i od krewnych i od przyjaciół, i zabiją niektóre z was;</span> <span class="verse"><a name="17">17</a>Będziecie w nienawiści u wszystkich dla imienia mego.</span> <span class="verse"><a name="18">18</a>Ale ani włos z głowy waszej nie zginie.</span> <span class="verse"><a name="19">19</a>W cierpliwości waszej posiadajcie dusze wasze.</span> <span class="verse"><a name="20">20</a>A gdy ujrzycie Jeruzalem od wojsk otoczone, tedy wiedzcie, żeć się przybliżyło spustoszenie jego.</span> <span class="verse"><a name="21">21</a>Tedy ci, co są w Judzkiej ziemi, niech uciekają na góry, a ci, co są w pośrodku jej, niech wychodzą, a ci, co są w polach, niechaj nie wchodzą do niej.</span> <span class="verse"><a name="22">22</a>Albowiem te dni są pomsty, aby się wypełniło wszystko, co napisane.</span> <span class="verse"><a name="23">23</a>Ale biada brzemiennym i piersiami karmiącym w owe dni! albowiem będzie ucisk wielki w tej ziemi i gniew Boży nad tym ludem.</span> <span class="verse"><a name="24">24</a>I polegną od ostrza miecza, i zapędzeni będą w niewolę między wszystkie narody, i będzie Jeruzalem deptane od pogan, aż się wypełnią czasy pogan.</span> <span class="verse"><a name="25">25</a>Tedy będą znaki na słońcu i na księżycu i na gwiazdach, a na ziemi uciśnienie narodów z rozpaczą, gdy zaszumi morze i wały;</span> <span class="verse"><a name="26">26</a>Tak, iż ludzie drętwieć będą przed strachem i oczekiwaniem tych rzeczy, które przyjdą na wszystek świat; albowiem mocy niebieskie poruszą się.</span> <span class="verse"><a name="27">27</a>A tedy ujrzą Syna człowieczego, przychodzącego w obłoku z mocą i chwałą wielką.</span> <span class="verse"><a name="28">28</a>A gdy się to pocznie dziać, spoglądajcież a podnoście głowy wasze, przeto iż się przybliża odkupienie wasze.</span> <span class="verse"><a name="29">29</a>I powiedział im podobieństwo: Spojrzyjcie na figowe drzewo i na wszystkie drzewa;</span> <span class="verse"><a name="30">30</a>Gdy się już pukają, widząc to sami to uznawacie, że już blisko jest lato.</span> <span class="verse"><a name="31">31</a>Także i wy, gdy ujrzycie, iż się to dzieje, wiedzcie, że blisko jest królestwo Boże.</span> <span class="verse"><a name="32">32</a>Zaprawdę powiadam wam, żeć nie przeminie ten wiek, ażby się to wszystko stało.</span> <span class="verse"><a name="33">33</a>Niebo i ziemia przeminą, ale słowa moje nie przeminą.</span> <span class="verse"><a name="34">34</a>A strzeżcie się, aby snać nie były obciążone serca wasze obżarstwem i opilstwem i pieczołowaniem o ten żywot, a nagle by na was przyszedł ten dzień.</span> <span class="verse"><a name="35">35</a>Albowiem jako sidło przypadnie na wszystkie, którzy mieszkają na obliczu wszystkiej ziemi.</span> <span class="verse"><a name="36">36</a>Przetoż czujcie, modląc się na każdy czas, abyście byli godni ujść tego wszystkiego, co się dziać ma, i stanąć przed Synem człowieczym.</span> <span class="verse"><a name="37">37</a>I nauczał we dnie w kościele; ale w nocy wychodząc, przebywał na górze, którą zowią oliwną.</span> <span class="verse"><a name="38">38</a>A wszystek lud rano się schodził do niego, aby go słuchał w kościele.</span> </p></div</div></div></body></html>