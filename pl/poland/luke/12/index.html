<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 12</strong></div><p><span class="verse"><a name="1">1</a>Między tem, gdy się zgromadziło wiele tysięcy ludu, tak iż jedni po drugich deptali, począł mówić do uczniów swoich. Naprzód strzeżcie się kwasu Faryzejskiego, który jest obłuda.</span> <span class="verse"><a name="2">2</a>Boć nie jest nic skrytego, co by objawione być nie miało, ani tajemnego czego by się dowiedzieć nie miano.</span> <span class="verse"><a name="3">3</a>Przetoż, coście mówili w ciemności, na świetle słyszane będzie, a coście w ucho szeptali w komorach, obwołane będzie na dachach.</span> <span class="verse"><a name="4">4</a>A mówię wam przyjaciołom moim: Nie bójcie się tych, którzy ciało zabijają, a potem nie mają co by więcej uczynili.</span> <span class="verse"><a name="5">5</a>Ale wam okażę, kogo się bać macie: Bójcie się tego, który, gdy zabije, ma moc wrzucić do piekielnego ognia; zaiste powiadam wam, tego się bójcie.</span> <span class="verse"><a name="6">6</a>Izali pięciu wróblików nie sprzedają za dwa pieniążki? Wszakże jeden z nich nie jest w zapamiętaniu przed obliczem Bożem.</span> <span class="verse"><a name="7">7</a>Owszem i włosy głowy waszej wszystkie są policzone. Przetoż się nie bójcie, nad wiele wróblików wy jesteście zacniejsi.</span> <span class="verse"><a name="8">8</a>A mówię wam: Wszelaki, który by mię wyznał przed ludźmi, i Syn człowieczy wyzna go przed Anioły Bożymi.</span> <span class="verse"><a name="9">9</a>Ale kto by się mię zaprzał przed ludźmi, zaprę się go przed Anioły Bożymi.</span> <span class="verse"><a name="10">10</a>I każdemu, kto by mówił słowo przeciwko Synowi człowieczemu, będzie mu odpuszczone: ale temu, kto by przeciwko Duchowi Świętemu bluźnił, nie będzie odpuszczone.</span> <span class="verse"><a name="11">11</a>A gdy was będą wodzić do bóżnic, i do przełożonych, i do zwierzchności, nie troszczcie się, jako i co byście ku obronie odpowiedzieć, albo co byście mówić mieli.</span> <span class="verse"><a name="12">12</a>Albowiem Duch Święty nauczy was onejże godziny, co byście mówić mieli.</span> <span class="verse"><a name="13">13</a>I rzekł mu niektóry z ludu: Nauczycielu! rzecz bratu memu, aby się ze mną podzielił dziedzictwem.</span> <span class="verse"><a name="14">14</a>Ale mu on rzekł: Człowiecze! któż mię postanowił sędzią albo dzielcą między wami?</span> <span class="verse"><a name="15">15</a>I rzekł do nich: Patrzcie, a strzeżcie się łakomstwa, gdyż nie w tem, że kto ma obfite majętności, żywot jego zależy.</span> <span class="verse"><a name="16">16</a>I powiedział im podobieństwo, mówiąc: Niektórego człowieka bogatego pole obfity urodzaj przyniosło.</span> <span class="verse"><a name="17">17</a>I rozmyślał sam w sobie, mówiąc: Cóż uczynię, gdyż nie mam, gdzie bym zgromadził urodzaje moje?</span> <span class="verse"><a name="18">18</a>I rzekł: To uczynię: Rozwalę gumna moje, a większe pobuduję i zgromadzę tam wszystkie urodzaje moje i dobra moje;</span> <span class="verse"><a name="19">19</a>I rzekę do duszy mojej: Duszo! masz wiele dóbr złożonych na wiele lat; odpocznijże, jedz, pij, bądź dobrej myśli.</span> <span class="verse"><a name="20">20</a>Ale mu rzekł Bóg: O głupi, tej nocy upomnę się duszy twojej od ciebie, a to, coś nagotował, czyjeż będzie?</span> <span class="verse"><a name="21">21</a>Takci jest, który sobie skarbi, a nie jest w Bogu bogaty.</span> <span class="verse"><a name="22">22</a>I rzekł do uczniów swoich: Dlatego powiadam wam, nie troszczcie się o żywot wasz, co byście jedli, ani o ciało, czem byście się przyodziewali.</span> <span class="verse"><a name="23">23</a>Zacniejszy jest żywot, niż pokarm, a ciało, niż odzienie.</span> <span class="verse"><a name="24">24</a>Przypatrzcie się krukom, iż nie sieją ani żną, i nie mają spiżarni, ani gumna, a wżdy je Bóg żywi; czemżeście wy zacniejsi niż ptacy?</span> <span class="verse"><a name="25">25</a>I któż z was troskliwie myśląc, może przydać do wzrostu swego łokieć jeden?</span> <span class="verse"><a name="26">26</a>Ponieważ tedy i najmniejszej rzeczy nie przemożecie, czemuż się o inne troszczycie?</span> <span class="verse"><a name="27">27</a>Przypatrzcie się lilijom, jako rosną, nie pracują, ani przędą; a powiadam wam, że ani Salomon we wszystkiej sławie swojej nie był tak przyodziany, jako jedna z tych.</span> <span class="verse"><a name="28">28</a>A jeźliże trawę, która dziś jest na polu, a jutro będzie w piec wrzucona, Bóg tak przyodziewa, jakoż daleko więcej was, o małowierni!</span> <span class="verse"><a name="29">29</a>Wy tedy nie pytajcie się, co byście jeść, albo co byście pić mieli, ani wysoko latajcie myślami waszemi.</span> <span class="verse"><a name="30">30</a>Albowiem tego wszystkiego narody świata szukają; aleć Ojciec wasz wie, że tego potrzebujecie.</span> <span class="verse"><a name="31">31</a>Owszem szukajcie królestwa Bożego, a to wszystko będzie wam przydane.</span> <span class="verse"><a name="32">32</a>Nie bój się, o maluczkie stadko! albowiem się upodobało Ojcu waszemu, dać wam królestwo.</span> <span class="verse"><a name="33">33</a>Sprzedawajcie majętności wasze, a dawajcie jałmużnę; gotujcie sobie mieszki, które nie wiotszeją, skarb, którego nie ubywa w niebiesiech, gdzie złodziej przystępu nie ma, ani mól psuje.</span> <span class="verse"><a name="34">34</a>Bo gdzie jest skarb wasz, tam będzie i serce wasze.</span> <span class="verse"><a name="35">35</a>Niech będą przepasane biodra wasze, i świece zapalone.</span> <span class="verse"><a name="36">36</a>A wy bądźcie podobni ludziom oczekującym pana swego, ażeby się wrócił z wesela, żeby gdyby przyszedł, a zakołatał, wnet mu otworzyli.</span> <span class="verse"><a name="37">37</a>Błogosławieni oni słudzy, których gdy przyjdzie pan, czujących znajdzie; zaprawdę powiadam wam, iż się przepasze, a posadzi ich za stół, a przechadzając się, będzie im służył.</span> <span class="verse"><a name="38">38</a>A jeźliby przyszedł o wtórej straży, i o trzeciej straży przyszedłliby, a tak by ich znalazł, błogosławieni są oni słudzy.</span> <span class="verse"><a name="39">39</a>A to wiedzcie, iżby gdyby wiedział gospodarz, o której godzinie złodziej ma przyjść, wżdyby czuł, a nie dopuściłby podkopać domu swego.</span> <span class="verse"><a name="40">40</a>Przetoż i wy bądźcie gotowi; bo o tej godzinie, o której się nie spodziewacie, Syn człowieczy przyjdzie.</span> <span class="verse"><a name="41">41</a>I rzekł mu Piotr: Panie! do nasże mówisz to podobieństwo, czyli do wszystkich?</span> <span class="verse"><a name="42">42</a>A Pan rzekł: Któryż tedy jest wierny szafarz i roztropny, którego Pan postanowi nad czeladzią swoją, aby im na czas wydawał obrok naznaczony?</span> <span class="verse"><a name="43">43</a>Błogosławiony jest on sługa, którego gdyby przyszedł pan jego, znajdzie, że tak czyni;</span> <span class="verse"><a name="44">44</a>Zaprawdę wam powiadam, że go nad wszystkiemi dobrami swojemi postanowi.</span> <span class="verse"><a name="45">45</a>Ale jeźliby rzekł on sługa w sercu swojem: Odwłacza pan mój z przyjściem swojem, i począłby bić sługi i służebnice, a jeść, pić i opijać się;</span> <span class="verse"><a name="46">46</a>Przyjdzie pan sługi onego dnia, którego się nie spodzieje, i godziny, której nie wie, i odłączy go, a część jego położy z niewiernymi.</span> <span class="verse"><a name="47">47</a>Ten zasię sługa, który by znał wolę pana swego, a nie był gotowym, ani czynił według woli jego, wielce będzie karany;</span> <span class="verse"><a name="48">48</a>Ale który nie znał, a czynił rzeczy godne karania, mniej plag odniesie; a od każdego, komu wiele dano, wiele się od niego upominać będą: a komu wiele powierzono, więcej będą chcieć od niego.</span> <span class="verse"><a name="49">49</a>Przyszedłem, abym ogień puścił na ziemię, i czegoż chcę, jeźli już gore?</span> <span class="verse"><a name="50">50</a>Aleć mam być chrztem ochrzczony; a jakom jest ściśniony, póki się to nie wykona.</span> <span class="verse"><a name="51">51</a>Mniemacie, abym przyszedł, pokój dawać na ziemię? Bynajmniej, powiadam wam, ale rozerwanie.</span> <span class="verse"><a name="52">52</a>Albowiem od tego czasu będzie ich pięć w domu jednym rozerwanych, trzej przeciwko dwom, a dwaj przeciwko trzem.</span> <span class="verse"><a name="53">53</a>Powstanie ojciec przeciwko synowi, a syn przeciwko ojcu, matka przeciwko córce, a córka przeciwko matce, świekra przeciwko synowej swojej, a synowa przeciwko świekrze swojej.</span> <span class="verse"><a name="54">54</a>Mówił też i do ludu: Gdy widzicie obłok wschodzący od zachodu, zaraz mówicie: Przychodzi gwałtowny deszcz; i tak bywa.</span> <span class="verse"><a name="55">55</a>A gdy wiatr wiejący od południa, mówicie: Gorąco będzie; i bywa tak.</span> <span class="verse"><a name="56">56</a>Obłudnicy! postawę nieba i ziemi rozeznawać umiecie, a tego czasu jakoż nie poznawacie?</span> <span class="verse"><a name="57">57</a>Przeczże i sami przez się nie sądzicie, co jest sprawiedliwego?</span> <span class="verse"><a name="58">58</a>Gdy tedy idziesz z przeciwnikiem swoim przed urząd, starajże się w drodze, abyś był wolen, by cię snać nie pociągnął przed sędziego, a sędzia by cię podał ceklarzowi, a ceklarz by cię wrzucił do więzienia.</span> <span class="verse"><a name="59">59</a>Powiadam ci: Nie wynijdziesz stamtąd, póki byś nie oddał do ostatniego pieniążka.</span> </p></div</div></div></body></html>