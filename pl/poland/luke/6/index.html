<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 6</strong></div><p><span class="verse"><a name="1">1</a>I stało się w drugi sabat, że szedł Jezus przez zboża; i rwali uczniowie jego kłosy, a rękami wycierając jedli.</span> <span class="verse"><a name="2">2</a>Ale niektórzy z Faryzeuszów rzekli do nich: Przeczże czynicie to, czego się nie godzi czynić w sabat?</span> <span class="verse"><a name="3">3</a>A odpowiadając Jezus, rzekł do nich: Azaście tego nie czytali, co uczynił Dawid, gdy łaknął sam, i ci, którzy z nim byli?</span> <span class="verse"><a name="4">4</a>Jako wszedł do domu Bożego, a wziął chleby pokładne, i jadł, a dał i tym, którzy z nim byli; których się nie godziło jeść, tylko samym kapłanom?</span> <span class="verse"><a name="5">5</a>I rzekł im: Syn człowieczy jestci Panem i sabatu.</span> <span class="verse"><a name="6">6</a>Stało się także i w inszy sabat, że Jezus wszedł do bóźnicy, i nauczał; i był tam człowiek, którego ręka prawa była uschła.</span> <span class="verse"><a name="7">7</a>I podstrzegli go nauczeni w Piśmie i Faryzeuszowie, jeźliby w sabat uzdrawiał, aby znaleźli, o coby nań skarżyli.</span> <span class="verse"><a name="8">8</a>Ale on wiedział myśli ich, i rzekł człowiekowi, który miał rękę uschłą: Wstań a stań pośrodku. A on wstawszy, stanął.</span> <span class="verse"><a name="9">9</a>Rzekł tedy do nich Jezus: Spytam was o jednę rzecz: Godzili się w sabaty dobrze czynić, czyli źle czynić? Człowieka zachować, czyli zatracić?</span> <span class="verse"><a name="10">10</a>A spojrzawszy w koło po wszystkich, rzekł onemu człowiekowi: Wyciągnij rękę twoję! a on tak uczynił i przywrócona jest do zdrowia ręka jego, jako i druga.</span> <span class="verse"><a name="11">11</a>Ale oni napełnieni będąc szaleństwem, rozmawiali miedzy sobą, coby uczynić mieli Jezusowi.</span> <span class="verse"><a name="12">12</a>I stało się w oneż dni, odszedł na górę, aby się modlił; i był tam przez noc na modlitwie Bożej.</span> <span class="verse"><a name="13">13</a>A gdy był dzień, zwołał uczniów swych i wybrał z nich dwanaście, które też nazwał Apostołami:</span> <span class="verse"><a name="14">14</a>Szymona, którego też nazwał Piotrem, i Andrzeja brata jego, Jakóba, i Jana, Filipa, i Bartłomieja;</span> <span class="verse"><a name="15">15</a>Mateusza, i Tomasza, Jakóba, syna Alfeuszowego, i Szymona, którego zowią Zelotes;</span> <span class="verse"><a name="16">16</a>Judasza, brata Jakóbowego, i Judasza Iszkarjotę, który potem był zdrajcą.</span> <span class="verse"><a name="17">17</a>A zstąpiwszy z nimi stanął na miejscu pola równego, i gormada uczniów jego, i wielkie mnóstwo ludu ze wszystkiej Judzkiej ziemi, i z Jeruzalemu, i z kraju pomorskiego, leżącego przy Tyrze i Sydonie, którzy byli przyszli, aby go słuchali, i byli uzdrowieni od chorób swoich;</span> <span class="verse"><a name="18">18</a>I ci, którzy byli trapieni od duchów nieczystych, byli uzdrowieni.</span> <span class="verse"><a name="19">19</a>A wszystek lud szukał, jakoby się go dotknąć; albowiem moc wychodziła z niego, i uzdrawiała wszystkich.</span> <span class="verse"><a name="20">20</a>A on podniósłszy oczy swoje na uczniów, mówił: Błogosławieni jesteście wy, ubodzy! bo wasze jest królestwo Boże.</span> <span class="verse"><a name="21">21</a>Błogosławieni jesteście, którzy teraz łakniecie; bo będziecie nasyceni. Błogosławieni jesteście, którzy teraz płaczecie; bo się śmiać będziecie.</span> <span class="verse"><a name="22">22</a>Błogosławieni będziecie, gdy was ludzie nienawidzieć będą, i gdy wyłączą, i będą was sromocić, i imię wasze wyrzucą jako złe, dla Syna człowieczego.</span> <span class="verse"><a name="23">23</a>Radujcie się dnia tego i weselcie się; albowiem oto zapłata wasza jest obfita w niebiesiech; boć tak właśnie prorokom czynili ojcowie ich.</span> <span class="verse"><a name="24">24</a>Ale biada wam bogaczom! bo już macie pociechę waszę.</span> <span class="verse"><a name="25">25</a>Biada wam, którzyście nasyceni! albowiem łaknąć będziecie. Biada wam, którzy się teraz śmiejecie! bo się smucić i płakać będziecie.</span> <span class="verse"><a name="26">26</a>Biada wam, gdyby dobrze o was mówili wszyscy ludzie; bo tak czynili fałszywym prorokom ojcowie ich.</span> <span class="verse"><a name="27">27</a>Ale wam powiadam, którzy słuchacie: Miłujcie nieprzyjacioły wasze, czyńcie dobrze tym, którzy was mają w nienawiści.</span> <span class="verse"><a name="28">28</a>Błogosławcie tym, którzy was przeklinają; módlcie się za tymi, którzy wam złość wyrządzają.</span> <span class="verse"><a name="29">29</a>Temu, któryby cię uderzył w policzek, nastaw mu i drugiego: a temu, któryćby brał płaszcz, i sukni nie zabraniaj;</span> <span class="verse"><a name="30">30</a>I każdemu, któryby cię prosił, daj, a temu, co twoje bierze, nie upominaj się.</span> <span class="verse"><a name="31">31</a>I cobyście chcieli, aby wam ludzie czynili, tak i wy im czyńcie.</span> <span class="verse"><a name="32">32</a>Albowiem jeźli miłujecie te, którzy was miłują, jakąż łaskę macie? albowiem toż i grzesznicy właśnie czynią.</span> <span class="verse"><a name="33">33</a>A jeźli dobrze czynicie tym, którzy wam dobrze czynią, jakąż łaskę macie? albowiem toż i grzesznicy właśnie czynią.</span> <span class="verse"><a name="34">34</a>A jeźli pożyczacie tym, od których się spodziewacie odebrać, jakąż łaskę macie? albowiem i grzesznicy grzesznikom pożyczają, aby zasię tyle odebrali.</span> <span class="verse"><a name="35">35</a>Owszem miłujcie nieprzyjacioły wasze, i czyńcie im dobrze, i pożyczajcie, nic się stąd nie spodziewając, a będzie wielka zapłata wasza, i będziecie synami Najwyższego; albowiem on dobrotliwy jest przeciw niewdzięcznym i złym.</span> <span class="verse"><a name="36">36</a>Przetoż bądźcie miłosierni, jako i Ojciec wasz miłosierny jest.</span> <span class="verse"><a name="37">37</a>Nie sądźcie, a nie bądziecie sądzeni; nie potępiajcie, a nie będziecie potępieni, a będzie wam odpuszczono.</span> <span class="verse"><a name="38">38</a>Dawajcie, a będzie wam dano; miarę dobrą, natłoczoną, i potrzęsioną, i opływającą dadzą na łono wasze; albowiem tąż miarą, którą mierzycie, będzie wam zaś obmierzono.</span> <span class="verse"><a name="39">39</a>I powiedział im podobieństwo: Izali może ślepy ślepego prowadzić? azaż nie obadwaj w dół wpadną?</span> <span class="verse"><a name="40">40</a>Nie jestci uczeń nad mistrza swego; lecz doskonały będzie każdy, będzieli jako mistrz jego.</span> <span class="verse"><a name="41">41</a>A czemuż widzisz źdźbło w oku brata twego, a balki, która jest w oku twojem, nie baczysz?</span> <span class="verse"><a name="42">42</a>Albo jakoż możesz rzec bratu twemu: Bracie! dopuść, iż wyjmę źdźbło, które jest w oku twojem, a sam balki, która jest w oku twojem, nie widzisz? Obłudniku! wyjmij pierwej balkę z oka twego, a tedy przejrzysz, abyś wyjął źdźbło, które jest w oku brata twego.</span> <span class="verse"><a name="43">43</a>Nie jest bowiem drzewo dobre, które przynosi owoc zły; ani jest drzewo złe, które przynosi owoc dobry;</span> <span class="verse"><a name="44">44</a>Gdyż każde drzewo z owocu własnego poznane bywa; boć nie zbierają z ciernia figów, ani z głogu zbierają winnych gron.</span> <span class="verse"><a name="45">45</a>Człowiek dobry z dobrego skarbu serca swego wynosi rzeczy dobre, a zły człowiek ze złego skarbu serca swego wynosi rzeczy złe; albowiem z obfitości serca mówią usta jego.</span> <span class="verse"><a name="46">46</a>Przeczże mię tedy zowiecie Panie, Panie! a nie czynicie tego, co mówię?</span> <span class="verse"><a name="47">47</a>Każdy, który przychodzi do mnie, a słucha słów moich, i czyni je, pokażę wam, komu jest podobnym.</span> <span class="verse"><a name="48">48</a>Podobny jest człowiekowi dom budującemu, który kopał i wykopał głęboko, a założył grunt na opoce; a gdy przyszła powódź, otrąciła się rzeka o on dom, ale nie mogła go poruszyć; bo był założony na opoce.</span> <span class="verse"><a name="49">49</a>Ale który słucha, a nie czyni, podobny jest człowiekowi, który zbudował dom swój na ziemi bez gruntu; o który się otrąciła rzeka, i zarazem upadł, a był upadek domu onego wielki.</span> </p></div</div></div></body></html>