<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 22</strong></div><p><span class="verse"><a name="1">1</a>A przybliżało się święto przaśników, które zowią wielkanocą.</span> <span class="verse"><a name="2">2</a>I szukali przedniejsi kapłani i nauczeni w Piśmie, jakoby go zabili; ale się bali ludu.</span> <span class="verse"><a name="3">3</a>I wstąpił szatan w Judasza, którego zwano Iszkaryjotem, który był z liczby dwunastu.</span> <span class="verse"><a name="4">4</a>Ten tedy odszedłszy, zmówił się z przedniejszymi kapłanami, i z przełożonymi kościoła, jakoby go im wydał.</span> <span class="verse"><a name="5">5</a>I uradowali się, i umówili się z nim, że mu chcą dać pieniądze.</span> <span class="verse"><a name="6">6</a>I obiecał, i szukał sposobnego czasu, aby go im wydał bez rozruchu.</span> <span class="verse"><a name="7">7</a>Tedy przyszedł dzień przaśników, którego miał baranek być zabity.</span> <span class="verse"><a name="8">8</a>I posłał Piotra i Jana, mówiąc: Poszedłszy nagotujcie nam baranka, abyśmy jedli.</span> <span class="verse"><a name="9">9</a>Ale oni mu rzekli: Gdzież chcesz, abyśmy go nagotowali?</span> <span class="verse"><a name="10">10</a>A on rzekł do nich: Oto gdy do miasta wchodzić będziecie, spotka się z wami człowiek, niosący dzban wody; idźcież za nim do domu, do którego wnijdzie,</span> <span class="verse"><a name="11">11</a>A rzeczcie gospodarzowi domu onego: Kazał ci powiedzieć nauczyciel: Gdzie jest gospoda, kędy bym jadł baranka z uczniami moimi?</span> <span class="verse"><a name="12">12</a>A on wam ukaże salę wielką usłaną, tamże nagotujcie.</span> <span class="verse"><a name="13">13</a>Tedy odszedłszy znaleźli, jako im był powiedział, i nagotowali baranka.</span> <span class="verse"><a name="14">14</a>A gdy przyszła godzina, usiadł za stół, i dwanaście apostołów z nim.</span> <span class="verse"><a name="15">15</a>I rzekł do nich: Żądając żądałem tego baranka jeść z wami, pierwej niżbym cierpiał.</span> <span class="verse"><a name="16">16</a>Boć wam powiadam, że go więcej jeść nie będę, aż się wypełni w królestwie Bożem.</span> <span class="verse"><a name="17">17</a>A wziąwszy kielich i podziękowawszy, rzekł: Weźmijcie to, a podzielcie między się.</span> <span class="verse"><a name="18">18</a>Albowiem powiadam wam, że nie będę pił z rodzaju winnej macicy, aż przyjdzie królestwo Boże.</span> <span class="verse"><a name="19">19</a>A wziąwszy chleb i podziękowawszy, łamał i dał im, mówiąc: To jest ciało moje, które się za was daje; to czyńcie na pamiątkę moję.</span> <span class="verse"><a name="20">20</a>Także i kielich, gdy było po wieczerzy, mówiąc: Ten kielich jest nowy testament we krwi mojej, która się za was wylewa.</span> <span class="verse"><a name="21">21</a>Ale oto ręka tego, co mię wydaje, ze mną jest za stołem.</span> <span class="verse"><a name="22">22</a>Synci zaiste człowieczy idzie, tak jako jest postanowione; ale biada człowiekowi temu, który go wydaje!</span> <span class="verse"><a name="23">23</a>Tedy się oni poczęli między sobą pytać o tem, kto by wżdy z nich był, co by to uczynić miał.</span> <span class="verse"><a name="24">24</a>A wszczął się też spór między nimi o tem, kto by się z nich zdał być większy.</span> <span class="verse"><a name="25">25</a>Ale on im rzekł: Królowie narodów panują nad nimi, a którzy nad nimi moc mają, dobrodziejami nazywani bywają.</span> <span class="verse"><a name="26">26</a>Lecz wy nie tak: owszem kto największy jest między wami, niech będzie jako najmniejszy, a kto jest wodzem, będzie jako ten, co służy.</span> <span class="verse"><a name="27">27</a>Bo któryż większy jest? Ten, co siedzi, czyli ten, co służy? Izali nie ten, co siedzi? Alem ja jest w pośrodku was jako ten, co służy.</span> <span class="verse"><a name="28">28</a>A wy jesteście, którzyście wytrwali przy mnie w pokusach moich.</span> <span class="verse"><a name="29">29</a>I jać wam sporządzam, jako mi sporządził Ojciec mój, królestwo,</span> <span class="verse"><a name="30">30</a>Abyście jedli i pili za stołem moim w królestwie mojem, i siedzieli na stolicach, sądząc dwanaście pokoleń Izraelskich.</span> <span class="verse"><a name="31">31</a>I rzekł Pan: Szymonie, Szymonie! oto szatan wyprosił was, aby was odwiewał jako pszenicę,</span> <span class="verse"><a name="32">32</a>Alem ja prosił za tobą, aby nie ustała wiara twoja; a ty niekiedy nawróciwszy się, utwierdzaj braci twoich.</span> <span class="verse"><a name="33">33</a>A on mu rzekł: Panie! gotówem z tobą iść i do więzienia i na śmierć.</span> <span class="verse"><a name="34">34</a>A on rzekł: Powiadam ci, Piotrze! nie zapieje dziś kur, aż się pierwej trzykroć zaprzesz, że mię nie znasz.</span> <span class="verse"><a name="35">35</a>I rzekł im: Gdym was posyłał bez mieszka, i bez taistry, i bez butów, izali wam czego nie dostawało? A oni rzekli: Niczego.</span> <span class="verse"><a name="36">36</a>Tedy im rzekł: Ale teraz kto ma mieszek, niech go weźmie, także i taistrę; a kto nie ma miecza, niech sprzeda suknię swoję, a kupi miecz.</span> <span class="verse"><a name="37">37</a>Albowiem powiadam wam, iż się jeszcze musi to, co napisano, wypełnić na mnie, mianowicie: I z złoczyńcami policzony jest; boć te rzeczy, które świadczą o mnie, koniec biorą.</span> <span class="verse"><a name="38">38</a>Ale oni rzekli: Panie! oto tu dwa miecze. A on im rzekł: Dosyć jest.</span> <span class="verse"><a name="39">39</a>I wyszedłszy szedł według zwyczaju na górę Oliwną, a szli za nim i uczniowie jego.</span> <span class="verse"><a name="40">40</a>A gdy przyszedł na miejsce, rzekł im: Módlcie się, abyście nie weszli w pokuszenie.</span> <span class="verse"><a name="41">41</a>A sam oddalił się od nich, jakoby na ciśnienie kamieniem, a klęknąwszy na kolana, modlił się,</span> <span class="verse"><a name="42">42</a>Mówiąc: Ojcze! jeźli chcesz, przenieś ten kielich ode mnie; wszakże nie moja wola, lecz twoja niech się stanie.</span> <span class="verse"><a name="43">43</a>I ukazał mu się Anioł z nieba, posilający go.</span> <span class="verse"><a name="44">44</a>Ale będąc w boju, gorliwiej się modlił, a był pot jego jako krople krwi ściekające na ziemię.</span> <span class="verse"><a name="45">45</a>A wstawszy od modlitwy, przyszedł do uczniów, i znalazł je śpiące od smutku.</span> <span class="verse"><a name="46">46</a>I rzekł im: Cóż śpicie? wstańcie, a módlcie się, byście nie weszli w pokuszenie.</span> <span class="verse"><a name="47">47</a>A gdy on jeszcze mówił, oto zgraja i ten, którego zwano Judaszem, jeden ze dwunastu, szedł przed nimi, i przybliżył się do Jezusa, aby go pocałował.</span> <span class="verse"><a name="48">48</a>A Jezus mu rzekł: Judaszu! pocałowaniem wydajesz Syna człowieczego?</span> <span class="verse"><a name="49">49</a>A widząc ci, którzy przy nim byli, co się dziać miało, rzekli mu: Panie! mamyli bić mieczem?</span> <span class="verse"><a name="50">50</a>I uderzył jeden z nich sługę najwyższego kapłana, i uciął mu ucho prawe.</span> <span class="verse"><a name="51">51</a>Ale Jezus odpowiadając, rzekł: Zaniechajcie aż póty; a dotknąwszy się ucha jego, uzdrowił go.</span> <span class="verse"><a name="52">52</a>I rzekł Jezus do onych, którzy byli przyszli przeciwko niemu, do przedniejszych kapłanów i przełożonych świątyni, i do starszych: Wyszliście jako na zbójcę z mieczami i z kijami.</span> <span class="verse"><a name="53">53</a>Gdym na każdy dzień bywał z wami w kościele, nie ściągnęliście rąk na mię; ale tać jest ona godzina wasza i moc ciemności.</span> <span class="verse"><a name="54">54</a>Pojmawszy go tedy, prowadzili go i przyprowadzili go w dom najwyższego kapłana, a Piotr szedł za nim z daleka.</span> <span class="verse"><a name="55">55</a>A gdy oni rozniecili ogień w pośrodku dworu i wespół usiedli, usiadł i Piotr między nimi.</span> <span class="verse"><a name="56">56</a>A ujrzawszy go niektóra dziewka u ognia siedzącego, i pilnie mu się przypatrzywszy, rzekła: I ten z nim był.</span> <span class="verse"><a name="57">57</a>A on się go zaprzał, mówiąc: Niewiasto! Nie znam go.</span> <span class="verse"><a name="58">58</a>A po małej chwili ujrzawszy go drugi, rzekł: I tyś jest z nich; ale Piotr rzekł: Człowiecze! nie jestem.</span> <span class="verse"><a name="59">59</a>A gdy wyszła jakoby jedna godzina, ktoś inszy twierdził, mówiąc: Prawdziwie i ten z nim był; bo też jest Galilejczyk.</span> <span class="verse"><a name="60">60</a>A Piotr rzekł: Człowiecze! nie wiem, co mówisz; a zatem zaraz, gdy on jeszcze mówił, kur zapiał.</span> <span class="verse"><a name="61">61</a>A Pan obróciwszy się, spojrzał na Piotra. I wspomniał Piotr na słowo Pańskie, jako mu był powiedział: Iż pierwej niż kur zapieje, trzykroć się mnie zaprzesz.</span> <span class="verse"><a name="62">62</a>A Piotr wyszedłszy precz, gorzko płakał.</span> <span class="verse"><a name="63">63</a>Lecz mężowie, którzy wespół trzymali Jezusa, naśmiewali się z niego, bijąc go;</span> <span class="verse"><a name="64">64</a>A zakrywszy go, bili twarz jego i pytali go, mówiąc: Prorokuj, kto jest, co cię uderzył.</span> <span class="verse"><a name="65">65</a>I wiele innych rzeczy bluźniąc mówili przeciwko niemu.</span> <span class="verse"><a name="66">66</a>A gdy był dzień, zeszli się starsi z ludu i najwyżsi kapłani i nauczeni w Piśmie, a przywiedli go do rady swojej.</span> <span class="verse"><a name="67">67</a>Mówiąc: Jeźliś ty jest Chrystus, powiedz nam? I rzekł im: Choćbym wam powiedział, nie uwierzycie.</span> <span class="verse"><a name="68">68</a>A jeźlibym też o co pytał, nie odpowiecie mi, ani mię wypuścicie.</span> <span class="verse"><a name="69">69</a>Od tego czasu będzie Syn człowieczy siedział na prawicy mocy Bożej.</span> <span class="verse"><a name="70">70</a>I rzekli wszyscy: Tyś tedy jest on syn Boży? A on rzekł do nich: Wy powiadacie, żem ja jest.</span> <span class="verse"><a name="71">71</a>A oni rzekli: Cóż jeszcze potrzebujemy świadectwa? Wszakieśmy sami słyszeli z ust jego.</span> </p></div</div></div></body></html>