<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 15</strong></div><p><span class="verse"><a name="1">1</a>I przybliżali się do niego wszyscy celnicy i grzesznicy, aby go słuchali.</span> <span class="verse"><a name="2">2</a>I szemrali Faryzeuszowie i nauczeni w Piśmie, mówiąc: Ten grzeszniki przyjmuje i je z nimi.</span> <span class="verse"><a name="3">3</a>I powiedział im to podobieństwo, mówiąc:</span> <span class="verse"><a name="4">4</a>Któryż z was człowiek, gdyby miał sto owiec, a straciłby jednę z nich, izali nie zostawia onych dziewięćdziesięciu i dziewięciu na puszczy, a nie idzie za oną, która zginęła, ażby ją znalazł?</span> <span class="verse"><a name="5">5</a>A znalazłszy kładzie ją na ramiona swoje, radując się.</span> <span class="verse"><a name="6">6</a>A przyszedłszy do domu, zwołuje przyjaciół, i sąsiadów, mówiąc im: Radujcie się ze mną; bom znalazł owcę, która była zginęła.</span> <span class="verse"><a name="7">7</a>Powiadam wam, że taka będzie radość w niebie nad jednym grzesznikiem pokutującym, więcej niż nad dziewięćdziesiąt i dziewięciu sprawiedliwych, którzy nie potrzebują pokuty.</span> <span class="verse"><a name="8">8</a>Albo która niewiasta mając dziesięć groszy, jeźliby straciła grosz jeden, izali nie zapala świecy, i nie umiata domu, a nie szuka z pilnością, ażby znalazła?</span> <span class="verse"><a name="9">9</a>A znalazłszy, zwołuje przyjaciółek i sąsiadek, mówiąc: Radujcie się ze mną; albowiem znalazłam grosz, którym była straciła.</span> <span class="verse"><a name="10">10</a>Tak, powiadam wam, będzie radość przed Anioły Bożymi nad jednym grzesznikiem pokutującym.</span> <span class="verse"><a name="11">11</a>Nadto rzekł: Człowiek niektóry miał dwóch synów,</span> <span class="verse"><a name="12">12</a>I rzekł młodszy z nich ojcu: Ojcze! daj mi dział majętności na mię przypadający. I rozdzielił im majętność.</span> <span class="verse"><a name="13">13</a>A po niewielu dniach, zebrawszy wszystko on młodszy syn, odjechał w daleką krainę, i rozproszył tam majętność swoję, żyjąc rozpustnie.</span> <span class="verse"><a name="14">14</a>A gdy wszystko potracił, stał się głód wielki w onej krainie, a on począł niedostatek cierpieć.</span> <span class="verse"><a name="15">15</a>A tak szedłszy, przystał do jednego mieszczanina onej krainy, który go posłał do folwarku swego, aby pasł świnie.</span> <span class="verse"><a name="16">16</a>I żądał napełnić brzuch swój młótem, które jadały świnie; ale mu nikt nie dawał.</span> <span class="verse"><a name="17">17</a>Potem przyszedłszy do siebie, rzekł: O jako wiele najemników ojca mego mają dosyć chleba, a ja od głodu ginę!</span> <span class="verse"><a name="18">18</a>Wstawszy tedy, pójdę do ojca mego i rzekę mu: Ojcze! zgrzeszyłem przeciwko niebu i przed tobą.</span> <span class="verse"><a name="19">19</a>I nie jestem godzien więcej być nazywany synem twoim, uczyń mię jako jednego z najemników twoich.</span> <span class="verse"><a name="20">20</a>Tedy wstawszy, szedł do ojca swego. A gdy on jeszcze był opodal, ujrzał go ojciec jego, i użaliwszy się go, przybieżał, a padłszy na szyję jego, pocałował go.</span> <span class="verse"><a name="21">21</a>I rzekł mu syn: Ojcze! zgrzeszyłem przeciwko niebu i przed tobą, i jużem nie jest godzien, abym był nazywany synem twoim.</span> <span class="verse"><a name="22">22</a>Rzekł tedy ojciec do sług swoich: Przynieście onę przednią szatę, a obleczcie go, i dajcie pierścień na rękę jego, i obuwie na nogi jego.</span> <span class="verse"><a name="23">23</a>A przywiódłszy ono tłuste cielę, zabijcie, a jedząc bądźmy weseli.</span> <span class="verse"><a name="24">24</a>Albowiem ten syn mój umarł był, a zasię ożył; zginął był, i znaleziony jest; i poczęli się weselić.</span> <span class="verse"><a name="25">25</a>Ale starszy syn jego był na polu; a gdy przychodząc przybliżył się ku domowi, usłyszał muzykę i tańce;</span> <span class="verse"><a name="26">26</a>A zawoławszy jednego z sług, pytał, co by to było.</span> <span class="verse"><a name="27">27</a>A on mu powiedział: Brat twój przyszedł, i zabił ojciec twój ono tłuste cielę, iż go zdrowego dostał.</span> <span class="verse"><a name="28">28</a>I rozgniewał się, a nie chciał wnijść; ale ojciec jego wyszedłszy prosił go.</span> <span class="verse"><a name="29">29</a>A on odpowiadając, rzekł ojcu: Oto przez tak wiele lat służę tobie, a nigdym nie przestąpił przykazania twego; wszakżeś mi nigdy nie dał koźlęcia, abym się z przyjacioły moimi weselił.</span> <span class="verse"><a name="30">30</a>Ale gdy ten syn twój, który pożarł majętność twoję z wszetecznicami, przyszedł, zabiłeś mu ono tłuste cielę.</span> <span class="verse"><a name="31">31</a>A on mu rzekł; Synu! tyś zawsze ze mną, a wszystkie dobra moje twoje są.</span> <span class="verse"><a name="32">32</a>Lecz trzeba było weselić się i radować, że ten brat twój umarł był, a zasię ożył, i zginął był a znaleziony jest.</span> </p></div</div></div></body></html>