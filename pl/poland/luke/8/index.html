<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 8</strong></div><p><span class="verse"><a name="1">1</a>I stało się potem, że on chodził po miastach i po miasteczkach każąc i opowiadając królestwo Boże, a oni dwunastu byli z nim,</span> <span class="verse"><a name="2">2</a>I niektóre niewiasty, które był uzdrowił od duchów złych i od niemocy ich, jako Maryja, którą zwano Magdaleną, z której było siedm dyjabłów wyszło;</span> <span class="verse"><a name="3">3</a>I Joanna, żona Chuzego, urzędnika Herodowego, i Zuzanna, i inszych wiele, które mu służyły z majętności swoich.</span> <span class="verse"><a name="4">4</a>A gdy się schodził wielki lud, i z różnych miast garnęli się do niego, rzekł przez podobieństwo;</span> <span class="verse"><a name="5">5</a>Wyszedł rozsiewca, aby rozsiewał nasienie swoje; a gdy on rozsiewał, tedy jedno padło podle drogi i podeptane jest, a ptaki niebieskie podziobały je.</span> <span class="verse"><a name="6">6</a>A drugie padło na opokę, a gdy wzeszło, uschło, przeto iż nie miało wilgotności.</span> <span class="verse"><a name="7">7</a>A drugie padło między ciernie; ale ciernie wespół z niem wzrosły, i zadusiły je.</span> <span class="verse"><a name="8">8</a>A drugie padło na ziemię dobrą, a gdy wzeszło, przyniosło pożytek stokrotny. To mówiąc wołał: Kto ma uszy ku słuchaniu, niechaj słucha!</span> <span class="verse"><a name="9">9</a>I pytali go uczniowie jego, mówiąc: Co by to było za podobieństwo?</span> <span class="verse"><a name="10">10</a>A on im rzekł: Wam dano wiedzieć tajemnicę królestwa Bożego; ale innym w podobieństwach, aby widząc nie widzieli, a słysząc nie rozumieli.</span> <span class="verse"><a name="11">11</a>A to podobieństwo takie jest: nasienie jest słowo Boże.</span> <span class="verse"><a name="12">12</a>A którzy podle drogi, ci są, którzy słuchają, zatem przychodzi dyjabeł, i wybiera słowo z serca ich, aby uwierzywszy, nie byli zbawieni.</span> <span class="verse"><a name="13">13</a>A którzy na opoce, ci są, którzy gdy słuchają, z radością słowo przyjmują, ale ci korzenia nie mają, ci do czasu wierzą, a czasu pokusy odstępują.</span> <span class="verse"><a name="14">14</a>A które padło między ciernie, ci są, którzy słuchają słowa: ale odszedłszy, od pieczołowania i bogactw, i rozkoszy żywota bywają zaduszeni, i nie przynoszą pożytku.</span> <span class="verse"><a name="15">15</a>Ale które padło na ziemię dobrą, ci są, którzy w sercu uprzejmem i dobrem słyszane słowo zachowują, i owoc przynoszą w cierpliwości.</span> <span class="verse"><a name="16">16</a>A żaden zapaliwszy świecę, nie nakrywa jej naczyniem, ani jej kładzie pod łoże, ale ją stawia na świeczniku, aby ci, którzy wchodzą, widzieli światło.</span> <span class="verse"><a name="17">17</a>Bo nie masz nic tajemnego, co by nie miało być objawiono; i nie masz nic skrytego, czego by się nie dowiedziano, i co by na jaw nie wyszło.</span> <span class="verse"><a name="18">18</a>Przetoż patrzcie, jako słuchacie: albowiem kto ma, temu będzie dane, a kto nie ma, i to, co mniema, że ma, będzie odjęte od niego.</span> <span class="verse"><a name="19">19</a>Tedy przyszli do niego matka i bracia jego; ale do niego przystąpić nie mogli dla ludu.</span> <span class="verse"><a name="20">20</a>I dano mu znać, mówiąc: Matka twoja i bracia twoi stoją przed domem, chcąc cię widzieć.</span> <span class="verse"><a name="21">21</a>A on odpowiadając, rzekł do nich: Matka moja i bracia moi są ci, którzy słowa Bożego słuchają i czynią je.</span> <span class="verse"><a name="22">22</a>I stało się dnia jednego, że on wstąpił w łódź i uczniowie jego, i rzekł do nich: Przeprawmy się na drugą stronę jeziora. I puścili się.</span> <span class="verse"><a name="23">23</a>A gdy płynęli, usnął. I przypadła nawałność wiatru na jezioro, i łódź się zalewała, tak że byli w niebezpieczeństwie.</span> <span class="verse"><a name="24">24</a>A przystąpiwszy, obudzili go, mówiąc: Mistrzu, mistrzu! giniemy. A on ocknąwszy się, zgromił wiatr i wały wodne, i uśmierzyły się, i stało się uciszenie.</span> <span class="verse"><a name="25">25</a>Tedy im rzekł: Gdzież jest wiara wasza? A bojąc się, dziwowali się, mówiąc jedni do drugich: Któż wżdy jest ten, że i wiatrom rozkazuje i wodom, a są mu posłuszne?</span> <span class="verse"><a name="26">26</a>I przewieźli się do krainy Gadareńczyków, która jest przeciw Galilei.</span> <span class="verse"><a name="27">27</a>A gdy wstąpił na ziemię, zabieżał mu mąż niektóry z onego miasta, co miał dyjabły od niemałego czasu, a nie obłóczył się w szaty, i nie mieszkał w domu, tylko w grobach.</span> <span class="verse"><a name="28">28</a>Ten ujrzawszy Jezusa, zakrzyknął, i upadł przed nim, a głosem wielkim rzekł: Cóż ja mam z tobą, Jezusie, Synu Boga najwyższego? proszę cię, nie dręcz mię.</span> <span class="verse"><a name="29">29</a>Albowiem rozkazał onemu duchowi nieczystemu, aby wyszedł z onego człowieka: bo od wielu czasów porywał go; a chociaż go wiązano łańcuchami i w pętach strzeżono, jednak on porwawszy okowy, bywał od dyjabła na pustynię pędzony.</span> <span class="verse"><a name="30">30</a>I pytał go Jezus, mówiąc: Co masz za imię? A on rzekł: Wojsko; albowiem wiele dyjabłów wstąpiło było weń.</span> <span class="verse"><a name="31">31</a>Tedy go prosili, aby im nie rozkazywał stamtąd odejść w przepaść.</span> <span class="verse"><a name="32">32</a>A była tam trzoda wielka świń, która się pasła na górze, i prosili go, aby im dopuścił wstąpić w nie. I dopuścił im.</span> <span class="verse"><a name="33">33</a>A wyszedłszy dyjabli z onego człowieka, weszli w świnie; i porwała się ona trzoda pędem z przykra do jeziora, i utonęła.</span> <span class="verse"><a name="34">34</a>A widząc pasterze, co się stało, uciekli; a poszedłszy, oznajmili to w mieście i we wsiach.</span> <span class="verse"><a name="35">35</a>I wyszli, aby oglądali to, co się stało; a przyszedłszy do Jezusa, znaleźli człowieka onego, z którego wyszli dyjabli, obleczonego, przy dobrem baczeniu, siedzącego u nóg Jezusowych, i bali się.</span> <span class="verse"><a name="36">36</a>Opowiedzieli im tedy ci, którzy widzieli, jako uzdrowiono tego, który był opętany.</span> <span class="verse"><a name="37">37</a>I prosiło go wszystko mnóstwo onej okolicznej krainy Gadareńczyków, aby odszedł od nich; albowiem ich był wielki strach ogarnął. A on wstąpiwszy w łódź, wrócił się.</span> <span class="verse"><a name="38">38</a>I prosił go on mąż, z którego wyszli dyjabli, aby był przy nim; ale go Jezus odprawił, mówiąc:</span> <span class="verse"><a name="39">39</a>Wróć się do domu twego, a opowiadaj, jakoć wielkie rzeczy Bóg uczynił. I odszedł, po wszystkiem mieście opowiadając, jako mu wielkie rzeczy Jezus uczynił.</span> <span class="verse"><a name="40">40</a>I stało się, gdy się wrócił Jezus, że go przyjął lud; albowiem nań wszyscy oczekiwali.</span> <span class="verse"><a name="41">41</a>A oto przyszedł mąż imieniem Jairus, a ten był przełożonym bóżnicy; a przypadłszy do nóg Jezusowych, prosił go, aby wszedł w dom jego.</span> <span class="verse"><a name="42">42</a>Albowiem miał córkę jedyną około dwunastu lat, która już konała. (A gdy on szedł, cisnął go lud.)</span> <span class="verse"><a name="43">43</a>A niewiasta, która płynienie krwi cierpiała od lat dwunastu, i wynałożyła była na lekarzy wszystko swoje pożywienie, a nie mogła być od nikogo uleczona,</span> <span class="verse"><a name="44">44</a>Przystąpiwszy z tyłu, dotknęła się podołka szaty jego, a zarazem się zastanowiło płynienie krwi jej.</span> <span class="verse"><a name="45">45</a>I rzekł Jezus: Któż jest, co się mnie dotknął? a gdy się wszyscy zapierali, rzekł Piotr, i ci, którzy z nim byli: Mistrzu! lud cię ciśnie i tłoczy, a ty mówisz: Kto się mnie dotknął?</span> <span class="verse"><a name="46">46</a>I rzekł Jezus: Dotknął się mnie ktoś, bom poznał, że moc ode mnie wyszła.</span> <span class="verse"><a name="47">47</a>A widząc ona niewiasta, że się nie utaiła, ze drżeniem przystąpiła i upadła przed nim, i dlaczego się go dotknęła, powiedziała mu przed wszystkim ludem, i jako zaraz uzdrowiona była.</span> <span class="verse"><a name="48">48</a>A on jej rzekł: Ufaj, córko! wiara twoja ciebie uzdrowiła; idźże w pokoju.</span> <span class="verse"><a name="49">49</a>A gdy on to jeszcze mówił, przyszedł niektóry od przełożonego bóżnicy, powiadając mu: Iż umarła córka twoja, nie trudź Nauczyciela.</span> <span class="verse"><a name="50">50</a>Ale Jezus usłyszawszy to, odpowiedział mu, mówiąc: Nie bój się, tylko wierz, a będzie uzdrowiona.</span> <span class="verse"><a name="51">51</a>A wszedłszy w dom, nie dopuścił z sobą wnijść nikomu, tylko Piotrowi, i Jakóbowi, i Janowi, i ojcu i matce onej dzieweczki.</span> <span class="verse"><a name="52">52</a>A płakali wszyscy, i narzekali nad nią. Ale on rzekł: Nie płaczcież! Nie umarłać, ale śpi.</span> <span class="verse"><a name="53">53</a>I naśmiewali się z niego, wiedząc, iż była umarła.</span> <span class="verse"><a name="54">54</a>A on wygnawszy precz wszystkich, i ująwszy ją za rękę, zawołał, mówiąc: Dzieweczko, wstań!</span> <span class="verse"><a name="55">55</a>I wrócił się duch jej; i wstała zaraz; i rozkazał, aby jej jeść dano.</span> <span class="verse"><a name="56">56</a>I zdumieli się rodzice jej. A on im zakazał, aby nikomu nie powiadali tego, co się było stało.</span> </p></div</div></div></body></html>