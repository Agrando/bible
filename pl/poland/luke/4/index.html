<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 4</strong></div><p><span class="verse"><a name="1">1</a>A Jezus pełen będąc Ducha Świętego, wrócił się od Jordanu, i pędzony jest od Ducha na puszczą.</span> <span class="verse"><a name="2">2</a>I był przez czterdzieści dni kuszony od dyjabła, a nie jadł nic przez one dni; ale gdy się te skończyły, potem łaknął.</span> <span class="verse"><a name="3">3</a>I rzekł mu dyjabeł: Jeźliś jest Syn Boży, rzecz kamieniowi temu, aby się stał chlebem.</span> <span class="verse"><a name="4">4</a>Ale Jezus odpowiedział mu, mówiąc: Napisano, iż nie samym chlebem żyć będzie człowiek, ale każdem słowem Bożem.</span> <span class="verse"><a name="5">5</a>I wwiódł go dyjabeł na górę wysoką, i pokazał mu wszystkie królestwa świata we mgnieniu oka.</span> <span class="verse"><a name="6">6</a>I rzekł mu dyjabeł: Dam ci tę wszystkę moc i sławę ich; bo mi jest dana, a komu chcę, dawam ją.</span> <span class="verse"><a name="7">7</a>A tak jeźli się ukłonisz przede mną, będzie wszystko twoje.</span> <span class="verse"><a name="8">8</a>A odpowiadając Jezus rzekł mu: Pójdź precz ode mnie, szatanie! albowiem napisano: Panu, Bogu twemu, kłaniać się będziesz, i jemu samemu służyć będziesz.</span> <span class="verse"><a name="9">9</a>Potem wiódł go do Jeruzalemu, i postawił go na ganku kościelnym, i rzekł mu: Jeźliś jest Syn Boży, spuść się stąd na dół;</span> <span class="verse"><a name="10">10</a>Albowiem napisano: Że Aniołom swoim przykazał o tobie, aby cię strzegli,</span> <span class="verse"><a name="11">11</a>A że cię na rękach nosić będą, byś snać nie obraził o kamień nogi twojej.</span> <span class="verse"><a name="12">12</a>A odpowiadając Jezus rzekł mu: Powiedziano: Nie będziesz kusił Pana, Boga twego.</span> <span class="verse"><a name="13">13</a>A gdy dokończył wszystkich pokus dyjabeł, odstąpił od niego do czasu.</span> <span class="verse"><a name="14">14</a>I wrócił się Jezus w mocy onego Ducha do Galilei. I rozeszła się o nim wieść po wszystkiej onej okolicznej krainie.</span> <span class="verse"><a name="15">15</a>A on nauczał w bóżnicach ich, i był sławiony od wszystkich.</span> <span class="verse"><a name="16">16</a>I przyszedł do Nazaretu, gdzie był wychowany, i wszedł według zwyczaju swego w dzień sabatu do bóżnicy, i wstał, aby czytał.</span> <span class="verse"><a name="17">17</a>I podano mu księgi Izajasza proroka; a otworzywszy księgi, znalazł miejsce, gdzie było napisano:</span> <span class="verse"><a name="18">18</a>Duch Pański nade mną; przeto mię pomazał, abym opowiadał Ewangieliję ubogim; posłał mię, abym uzdrawiał skruszone na sercu, abym zwiastował pojmanym wyzwolenie, i ślepym przejrzenie, i abym wypuścił uciśnione na wolność;</span> <span class="verse"><a name="19">19</a>Abym opowiadał rok Pański przyjemny.</span> <span class="verse"><a name="20">20</a>A zawarłszy księgę i oddawszy ją słudze, usiadł; a oczy wszystkich w bóżnicy pilnie nań patrzały.</span> <span class="verse"><a name="21">21</a>I począł do nich mówić: Dziści się wypełniło to pismo w uszach waszych.</span> <span class="verse"><a name="22">22</a>I wszyscy mu dawali świadectwo, i dziwowali się wdzięczności onych słów, które pochodziły z ust jego, i mówili: Izaż ten nie jest syn Józefowy?</span> <span class="verse"><a name="23">23</a>I rzekł do nich: Pewnie mi rzeczecie onę przypowieść: Lekarzu! ulecz samego siebie! Cośmy słyszeli, żeś uczynił w Kapernaum, uczyń i tu w ojczyźnie swojej.</span> <span class="verse"><a name="24">24</a>I rzekł do nich: Zaprawdę wam powiadam: Żaden prorok nie jest przyjemnym w ojczyźnie swojej.</span> <span class="verse"><a name="25">25</a>Aleć wam w prawdzie powiadam, że wiele wdów było za dni Elijaszowych w ludzie Izraelskim, gdy było zamknione niebo przez trzy lata i sześć miesięcy, tak iż był wielki głód po wszystkiej ziemi;</span> <span class="verse"><a name="26">26</a>Wszakże do żadnej z nich nie był posłany Elijasz, tylko do Sarepty, miasta Sydońskiego, do jednej wdowy.</span> <span class="verse"><a name="27">27</a>I wiele było trędowatych za Elizeusza proroka, w ludzie Izraelskim, wszakże żaden z nich nie był oczyszczony, tylko Naaman, Syryjczyk.</span> <span class="verse"><a name="28">28</a>Tedy wszyscy w bóżnicy, gdy to słyszeli, napełnieni byli gniewem;</span> <span class="verse"><a name="29">29</a>A wstawszy, wypchnęli go precz z miasta, i wywiedli go na wierzch góry, na której miasto ich zbudowane było, aby go z niej na dół zrzucili.</span> <span class="verse"><a name="30">30</a>Ale on przeszedłszy przez pośrodek ich, uszedł.</span> <span class="verse"><a name="31">31</a>I zstąpił do Kapernaum, miasta Galilejskiego, a tam je nauczał w sabaty.</span> <span class="verse"><a name="32">32</a>I zdumiewali się nad nauką jego; bo była mocna mowa jego.</span> <span class="verse"><a name="33">33</a>A w bóżnicy był człowiek, który miał ducha dyjabła nieczystego, i zawołał głosem wielkim,</span> <span class="verse"><a name="34">34</a>Mówiąc: Ach! Cóż my z tobą mamy, Jezusie Nazareński? Przyszedłeś, abyś nas wytracił; znam cię, ktoś jest, żeś on Święty Boży.</span> <span class="verse"><a name="35">35</a>I zgromił go Jezus, mówiąc: Umilknij, a wynijdź z niego. Tedy dyjabeł porzuciwszy go w pośrodek, wyszedł z niego, nic mu nie zaszkodziwszy.</span> <span class="verse"><a name="36">36</a>I przyszedł strach na wszystkie, i rozmawiali między sobą, mówiąc: Cóż to za słowo, że z władzą i z mocą rozkazuje duchom nieczystym, a wychodzą?</span> <span class="verse"><a name="37">37</a>I rozeszła się o nim wieść na wszystkie miejsca okolicznej krainy.</span> <span class="verse"><a name="38">38</a>A Jezus wstawszy, z bóżnicy wszedł w dom Szymona, a świekra Szymonowa miała gorączkę wielką; i prosili go za nią.</span> <span class="verse"><a name="39">39</a>Tedy on stanąwszy nad nią, zgromił gorączkę, i opuściła ją; a zarazem wstawszy, posługiwała im.</span> <span class="verse"><a name="40">40</a>A gdy słońce zachodziło, wszyscy, którzy mieli chorujące na rozmaite niemocy, przywodzili je do niego, a on na każdego z nich ręce włożywszy, uzdrawiał je.</span> <span class="verse"><a name="41">41</a>Ku temu wychodzili i dyjabli z wielu ich, wołając i mówiąc: Tyś jest on Chrystus, Syn Boży; ale on zgromiwszy je, nie dopuszczał im mówić; bo wiedzieli, iż on jest Chrystus.</span> <span class="verse"><a name="42">42</a>A gdy był dzień, wyszedłszy, szedł na miejsce puste. A lud go szukał, i przyszli aż do niego, i zatrzymywali go, aby nie odchodził od nich.</span> <span class="verse"><a name="43">43</a>A on rzekł do nich: I innym miastom muszę opowiadać królestwo Boże; bom na to posłany.</span> <span class="verse"><a name="44">44</a>I kazał w bóżnicach Galilejskich.</span> </p></div</div></div></body></html>