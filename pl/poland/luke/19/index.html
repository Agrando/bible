<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 19</strong></div><p><span class="verse"><a name="1">1</a>A Jezus wszedłszy, szedł przez Jerycho.</span> <span class="verse"><a name="2">2</a>A oto mąż, którego zwano imieniem Zacheusz, który był przełożony nad celnikami, a ten był bogaty.</span> <span class="verse"><a name="3">3</a>I żądał widzieć Jezusa, co by zacz był; lecz nie mógł przed ludem, bo był małego wzrostu.</span> <span class="verse"><a name="4">4</a>A bieżawszy naprzód, wstąpił na drzewo leśnej figi, aby go ujrzał; bo tamtędy iść miał.</span> <span class="verse"><a name="5">5</a>A gdy przyszedł na ono miejsce, spojrzawszy Jezus w górę, ujrzał go, i rzekł do niego: Zacheuszu! zstąp prędko na dół, albowiem dziś muszę zostać w domu twoim.</span> <span class="verse"><a name="6">6</a>I zstąpił prędko i przyjął go z radością.</span> <span class="verse"><a name="7">7</a>A widząc to wszyscy, szemrali, mówiąc: U człowieka grzesznego gospodą stanął.</span> <span class="verse"><a name="8">8</a>A stanąwszy Zacheusz, rzekł do Pana: Oto połowę majętności moich dam ubogim, Panie! a jeźliżem kogo w czem podszedł, oddam w czwórnasób.</span> <span class="verse"><a name="9">9</a>I rzekł mu Jezus: Dziś się stało zbawienie domowi temu, dlatego że i on jest synem Abrahamowym.</span> <span class="verse"><a name="10">10</a>Bo przyszedł Syn człowieczy, aby szukał i zachował, co było zginęło.</span> <span class="verse"><a name="11">11</a>Tedy gdy oni słuchali, mówiąc dalej powiedział im podobieństwo, dlatego że był blisko od Jeruzalemu, a iż oni mniemali, że się wnet królestwo Boże objawić miało.</span> <span class="verse"><a name="12">12</a>Rzekł tedy: Niektóry człowiek rodu zacnego jechał w daleką krainę, aby sobie wziął królestwo, i zasię się wrócił.</span> <span class="verse"><a name="13">13</a>A zawoławszy dziesięciu sług swoich, dał im dziesięć grzywien i rzekł do nich: Handlujcie, aż przyjadę.</span> <span class="verse"><a name="14">14</a>Lecz mieszczanie jego mieli go w nienawiści, i wyprawili za nim poselstwo, mówiąc: Nie chcemy, aby ten królował nad nami.</span> <span class="verse"><a name="15">15</a>I stało się, gdy się wrócił wziąwszy królestwo, że rozkazał do siebie zawołać sług onych, którym był dał pieniądze, aby się dowiedział, co który handlując zyskał.</span> <span class="verse"><a name="16">16</a>Tedy przyszedł pierwszy, mówiąc: Panie! grzywna twoja dziesięć grzywien urobiła.</span> <span class="verse"><a name="17">17</a>I rzekł mu: Dobrze, sługo dobry! iżeś był nad małem wiernym, miejże władzę nad dziesięcioma miastami.</span> <span class="verse"><a name="18">18</a>Przyszedł i drugi, mówiąc: Panie! grzywna twoja pięć grzywien urobiła.</span> <span class="verse"><a name="19">19</a>Rzekł i temu: I ty bądź nad pięcioma miastami.</span> <span class="verse"><a name="20">20</a>A inszy przyszedł, mówiąc: Panie! oto grzywna twoja, którąm miał schowaną w chustce;</span> <span class="verse"><a name="21">21</a>Bom się ciebie bał, żeś jest człowiek srogi; bierzesz, czegoś nie położył, a żniesz, czegoś nie siał.</span> <span class="verse"><a name="22">22</a>Tedy mu rzekł: Z ust twoich sądzę cię, zły sługo! Wiedziałeś, żem ja jest człowiek srogi, który biorę, czegom nie położył, a żnę, czegom nie siał.</span> <span class="verse"><a name="23">23</a>Przeczżeś tedy nie dał srebra mego do lichwiarzy? a ja przyszedłszy, wziąłbym je był z lichwą.</span> <span class="verse"><a name="24">24</a>I rzekł tym, którzy tuż stali: Weźmijcie od niego tę grzywnę, a dajcie temu, który ma dziesięć grzywien.</span> <span class="verse"><a name="25">25</a>I rzekli mu: Panie! mać dziesięć grzywien.</span> <span class="verse"><a name="26">26</a>Zaprawdę powiadam wam, iż wszelkiemu, który ma, będzie dane, a od tego, który nie ma, i to, co ma, będzie od niego odjęte.</span> <span class="verse"><a name="27">27</a>Ale i nieprzyjacioły moje, którzy nie chcieli, abym królował nad nimi, przywiedźcie tu, a pobijcie przede mną.</span> <span class="verse"><a name="28">28</a>A to powiedziawszy, szedł wprzód, wstępując do Jeruzalemu.</span> <span class="verse"><a name="29">29</a>I stało się, gdy się przybliżył do Betfagie i Betanii, ku górze, którą zowią oliwną, posłał dwóch z uczniów swoich,</span> <span class="verse"><a name="30">30</a>Mówiąc: Idźcie do miasteczka, które jest przeciwko wam, do którego wszedłszy, znajdziecie oślę uwiązane, na którem żaden człowiek nigdy nie siedział; odwiązawszy je, przywiedźcie:</span> <span class="verse"><a name="31">31</a>A jeźliby was kto spytał, przecz je odwiązujecie? tak mu powiecie: Przeto, że go Pan potrzebuje.</span> <span class="verse"><a name="32">32</a>Odszedłszy tedy ci, którzy byli posłani, znaleźli, jako im był powiedział.</span> <span class="verse"><a name="33">33</a>A gdy oni odwiązywali ono oślę, rzekli panowie jego do nich: Przecz odwiązujecie oślę?</span> <span class="verse"><a name="34">34</a>A oni powiedzieli: Pan go potrzebuje.</span> <span class="verse"><a name="35">35</a>I przywiedli je do Jezusa, a włożywszy szaty swoje na ono oślę, wsadzili Jezusa na nie.</span> <span class="verse"><a name="36">36</a>A gdy on jechał, słali szaty swoje na drodze.</span> <span class="verse"><a name="37">37</a>A gdy się już przybliżał tam, gdzie się spuszczają z góry oliwnej, poczęło wszystko mnóstwo uczniów radując się chwalić Boga głosem wielkim ze wszystkich cudów, które widzieli,</span> <span class="verse"><a name="38">38</a>Mówiąc: Błogosławiony król, który idzie w imieniu Pańskiem; pokój na niebie, a chwała na wysokościach.</span> <span class="verse"><a name="39">39</a>Ale niektórzy z Faryzeuszów z onego ludu rzekli do niego: Nauczycielu! zgrom ucznie twoje.</span> <span class="verse"><a name="40">40</a>A on odpowiadając, rzekł im: Powiadam wam, jeźliby ci milczeli, wnet kamienie wołać będą.</span> <span class="verse"><a name="41">41</a>A gdy się przybliżył, ujrzawszy miasto, płakał nad niem, mówiąc:</span> <span class="verse"><a name="42">42</a>O gdybyś poznało i ty, a zwłaszcza w ten to dzień twój, co jest ku pokojowi twemu! lecz to teraz zakryte od oczów twoich.</span> <span class="verse"><a name="43">43</a>Albowiem przyjdą na cię dni, gdy cię otoczą nieprzyjaciele twoi wałem, i oblęgą cię, i ścisną cię zewsząd;</span> <span class="verse"><a name="44">44</a>I zrównają cię z ziemią, i dzieci twoje w tobie, a nie zostawią w tobie kamienia na kamieniu, dlatego żeś nie poznało czasu nawiedzenia twego.</span> <span class="verse"><a name="45">45</a>A wszedłszy do kościoła, począł wyganiać te, którzy w nim sprzedawali i kupowali.</span> <span class="verse"><a name="46">46</a>Mówiąc im: Napisano: Dom mój dom modlitwy jest, a wyście go uczynili jaskinią zbójców.</span> <span class="verse"><a name="47">47</a>I uczył na każdy dzień w kościele; lecz przedniejsi kapłani i nauczeni w Piśmie, i przedniejsi z ludu szukali go stracić;</span> <span class="verse"><a name="48">48</a>Ale nie znaleźli, co by mu uczynili; albowiem wszystek lud zawieszał się na nim, słuchając go.</span> </p></div</div></div></body></html>