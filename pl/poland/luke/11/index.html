<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 11</strong></div><p><span class="verse"><a name="1">1</a>I stało się, gdy on był na niektórem miejscu, modląc się, że gdy przestał, rzekł do niego jeden z uczniów jego, Panie! naucz nas modlić się, tak jako i Jan nauczył uczniów swoich.</span> <span class="verse"><a name="2">2</a>I rzekł im: Gdy się modlicie, mówcie: Ojcze nasz, któryś jest w niebiesiech! Święć się imię twoje; przyjdź królestwo twoje; bądź wola twoja, jako w niebie tak i na ziemi.</span> <span class="verse"><a name="3">3</a>Chleba naszego powszedniego daj nam na każdy dzień.</span> <span class="verse"><a name="4">4</a>I odpuść nam grzechy nasze; bo też i my odpuszczamy każdemu winowajcy naszemu. A nie wwódź nas na pokuszenie, ale nas zbaw od złego.</span> <span class="verse"><a name="5">5</a>Zatem rzekł do nich: Któż z was mieć będzie przyjaciela, i pójdzie do niego o północy i rzecze mu: Przyjacielu! pożycz mi trzech chlebów;</span> <span class="verse"><a name="6">6</a>Albowiem przyjaciel mój przyszedł z drogi do mnie, a nie mam, co przed niego położyć.</span> <span class="verse"><a name="7">7</a>A on będąc w domu, odpowiedziałby mówiąc: Nie uprzykrzaj mi się; już są drzwi zamknięte, a dziatki moje są ze mną w pokoju; nie mogę wstać, abym ci dał.</span> <span class="verse"><a name="8">8</a>Powiadam wam: Chociażby mu nie dał wstawszy, przeto że jest przyjacielem jego, wszakże dla niewstydliwego nalegania jego wstawszy, da mu, ile potrzebuje.</span> <span class="verse"><a name="9">9</a>I jać wam powiadam: Proście, a będzie wam dano; szukajcie, a znajdziecie; kołaczcie, a będzie wam otworzono.</span> <span class="verse"><a name="10">10</a>Każdy bowiem, kto prosi, bierze, a kto szuka, znajduje, a temu, co kołacze, będzie otworzono.</span> <span class="verse"><a name="11">11</a>A któryż jest z was ojciec, którego gdyby prosił syn o chleb, izali mu da kamień? Albo prosiłby o rybę, izali mu zamiast ryby da węża?</span> <span class="verse"><a name="12">12</a>Albo prosiłliby o jaje, izali mu da niedźwiadka?</span> <span class="verse"><a name="13">13</a>Ponieważ tedy wy, będąc złymi, umiecie dobre dary dawać dzieciom waszym: jakoż daleko więcej Ojciec wasz niebieski da Ducha Świętego tym, którzy go oń proszą?</span> <span class="verse"><a name="14">14</a>Tedy wyganiał dyjabła, który był niemy. I stało się, gdy wyszedł on dyjabeł, przemówił niemy; i dziwował się lud.</span> <span class="verse"><a name="15">15</a>Ale niektórzy z nich mówili: Przez Beelzebuba, książęcia dyjabelskiego, wygania dyjabły.</span> <span class="verse"><a name="16">16</a>Drudzy zasię kusząc go, żądali znamienia od niego z nieba.</span> <span class="verse"><a name="17">17</a>Ale on widząc myśli ich, rzekł im: Każde królestwo rozdzielone samo przeciwko sobie pustoszeje, a dom na dom upada.</span> <span class="verse"><a name="18">18</a>A jeźliżeć i szatan rozdzielony jest przeciwko sobie, jakoż się ostoi królestwo jego? albowiem powiadacie, iż ja przez Beelzebuba wyganiam dyjabły.</span> <span class="verse"><a name="19">19</a>A jeźliż ja przez Beelzebuba wyganiam dyjabły, synowie wasi przez kogoż wyganiają? Przetoż oni będą sędziami waszymi.</span> <span class="verse"><a name="20">20</a>Ale jeźliż ja palcem Bożym wyganiam dyjabły, zaisteć przyszło do was królestwo Boże.</span> <span class="verse"><a name="21">21</a>Gdy mocarz uzbrojony strzeże pałacu swego, w pokoju są majętności jego;</span> <span class="verse"><a name="22">22</a>Ale gdy mocniejszy nadeń nadszedłszy, zwycięży go, odejmuje wszystko oręże jego, w którem ufał, a łupy jego rozdaje.</span> <span class="verse"><a name="23">23</a>Kto nie jest ze mną, przeciwko mnie jest; a kto nie zbiera ze mną, rozprasza.</span> <span class="verse"><a name="24">24</a>Gdy duch nieczysty wychodzi od człowieka, przechadza się po miejscach suchych, szukając odpocznienia, a nie znalazłszy, mówi: Wrócę się do domu mego, skądem wyszedł.</span> <span class="verse"><a name="25">25</a>A przyszedłszy znajduje umieciony i ochędożony.</span> <span class="verse"><a name="26">26</a>Tedy idzie i bierze z sobą siedm innych duchów gorszych niżeli sam, a wszedłszy mieszkają tam, i bywają rzeczy ostatnie człowieka onego gorsze, niżeli pierwsze.</span> <span class="verse"><a name="27">27</a>I stało się, gdy on to mówił, że wyniósłszy głos niektóra niewiasta z ludu, rzekła mu: Błogosławiony żywot, który cię nosił, i piersi, któreś ssał!</span> <span class="verse"><a name="28">28</a>Ale on rzekł: Owszem błogosławieni są, którzy słuchają słowa Bożego i strzegą go.</span> <span class="verse"><a name="29">29</a>A gdy się lud gromadził, począł mówić: Rodzaj ten rodzaj zły jest; znamienia szuka, ale mu znamię nie będzie dane, tylko ono znamię Jonasza proroka.</span> <span class="verse"><a name="30">30</a>Albowiem jako Jonasz był za znamię Niniwczykom, tak będzie i Syn człowieczy temu rodzajowi.</span> <span class="verse"><a name="31">31</a>Królowa z południa stanie na sądzie z mężami rodzaju tego, i potępi je; bo przyjechała od kończyn ziemi, aby słuchała mądrości Salomonowej; a oto tu więcej, niżeli Salomon.</span> <span class="verse"><a name="32">32</a>Mężowie Niniwiccy staną na sądzie z tym rodzajem i potępią go, przeto że pokutowali na kazanie Jonaszowe; a oto tu więcej, niżeli Jonasz.</span> <span class="verse"><a name="33">33</a>A nikt świecę zapaliwszy, nie stawia jej w skrytości, ani pod korzec, ale na świecznik, aby ci, którzy wchodzą, światło widzieli.</span> <span class="verse"><a name="34">34</a>Świecą ciała jest oko; jeźliby tedy oko twoje było szczere, i ciało twoje wszystko będzie jasne; a jeźliby złe było, i ciało twoje ciemne będzie.</span> <span class="verse"><a name="35">35</a>Patrzajże tedy, aby światło, które jest w tobie, nie było ciemnością.</span> <span class="verse"><a name="36">36</a>Jeźli tedy wszystko ciało twoje jasne będzie, nie mając jakiej cząstki zaćmionej, będzieć wszystko tak jasne, że cię jako świeca blaskiem oświeci.</span> <span class="verse"><a name="37">37</a>A gdy to mówił, prosił go niektóry Faryzeusz, aby jadł obiad u niego; wszedłszy tedy, usiadł za stołem.</span> <span class="verse"><a name="38">38</a>A widząc to Faryzeusz, dziwował się, że się nie umył przed obiadem.</span> <span class="verse"><a name="39">39</a>I rzekł Pan do niego: Teraz wy, Faryzeuszowie! to, co jest zewnątrz kubka i misy, ochędażacie, ale to, co jest wewnątrz w was, pełne jest drapiestwa i złości.</span> <span class="verse"><a name="40">40</a>Szaleni! izaż ten, który uczynił to, co jest zewnątrz, nie uczynił też tego, co jest wewnątrz?</span> <span class="verse"><a name="41">41</a>Wszakże i z tego, co jest wewnątrz, dawajcie jałmużnę, a oto wszystkie rzeczy będą wam czyste.</span> <span class="verse"><a name="42">42</a>Ale biada wam, Faryzeuszowie! że dajecie dziesięcinę z mięty, i z ruty, i z każdego ziela, lecz opuszczacie sąd i miłość Bożą: teć rzeczy trzeba czynić, a onych nie opuszczać.</span> <span class="verse"><a name="43">43</a>Biada wam Faryzeuszowie! że miłujecie pierwsze miejsca w bóżnicach i pozdrawiania na rynkach.</span> <span class="verse"><a name="44">44</a>Biada wam, nauczeni w Piśmie i Faryzeuszowie obłudni! bo jesteście jako groby, których nie widać, a ludzie, którzy chodzą po nich, nie wiedzą o nich.</span> <span class="verse"><a name="45">45</a>A odpowiadając niektóry z zakonników, rzekł mu: Nauczycielu! to mówiąc i nas hańbisz.</span> <span class="verse"><a name="46">46</a>A on rzekł: I wam zakonnikom biada! albowiem obciążacie ludzi brzemiony nieznośnemi, a sami się i jednym palcem swoim tych brzemion nie dotykacie.</span> <span class="verse"><a name="47">47</a>Biada wam! że budujecie groby proroków, a ojcowie wasi pozabijali je.</span> <span class="verse"><a name="48">48</a>Zaiste świadczycie, iż się kochacie w uczynkach ojców waszych; albowiem oni je pozabijali, a wy budujecie groby ich.</span> <span class="verse"><a name="49">49</a>Dlategoż też mądrość Boża rzekła: Poślę do nich proroki i Apostoły, a z nich niektóre zabijać i prześladować będą;</span> <span class="verse"><a name="50">50</a>Aby szukano od tego rodzaju krwi wszystkich proroków, która wylana jest od założenia świata,</span> <span class="verse"><a name="51">51</a>Od krwi Abla aż do krwi Zacharyjasza, który zginął między ołtarzem, i kościołem; zaiste powiadam wam, będą jej szukać od rodzaju tego.</span> <span class="verse"><a name="52">52</a>Biada wam zakonnikom! boście wzięli klucz umiejętności; samiście nie weszli, a tym, którzy wnijść chcieli, zabranialiście.</span> <span class="verse"><a name="53">53</a>A gdy im to mówił, poczęli nań nauczeni w Piśmie i Faryzeuszowie bardzo nacierać, i przyczynę mu dawać do mówienia o wielu rzeczach;</span> <span class="verse"><a name="54">54</a>Czyhając nań i szukając, aby co uchwycili z ust jego, żeby go oskarżyli.</span> </p></div</div></div></body></html>