<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 10</strong></div><p><span class="verse"><a name="1">1</a>A potem naznaczył Pan i drugich siedmdziesiąt, i rozesłał je po dwóch przed obliczem swojem do każdego miasta i miejsca, do którego przyjść miał.</span> <span class="verse"><a name="2">2</a>I mówił im: Żniwoć wprawdzie wielkie, ale robotników mało; proścież tedy Pana żniwa, aby wypchnął robotników na żniwo swoje.</span> <span class="verse"><a name="3">3</a>Idźcież: Oto ja was posyłam jako baranki wpośród wilków.</span> <span class="verse"><a name="4">4</a>Nie noścież mieszka, ani taistry, ani obuwia, i nikogo w drodze nie pozdrawiajcie;</span> <span class="verse"><a name="5">5</a>A do któregokolwiek domu wnijdziecie, naprzód mówcie: Pokój temu domowi.</span> <span class="verse"><a name="6">6</a>A jeźliby tam był który syn pokoju, odpocznie nad nim pokój wasz; a jeźliż nie, wróci się do was.</span> <span class="verse"><a name="7">7</a>A w tymże domu zostańcie, jedząc i pijąc to, co mają; albowiem godzien jest robotnik zapłaty swojej; nie przechodźcie się z domu do domu.</span> <span class="verse"><a name="8">8</a>A do któregokolwiek miasta weszlibyście, a przyjęliby was, jedzcie, co przed was położą;</span> <span class="verse"><a name="9">9</a>I uzdrawiajcie niemocnych, którzy by w niem byli, a mówcie im: Przybliżyło się do was królestwo Boże.</span> <span class="verse"><a name="10">10</a>A do któregobyściekolwiek miasta weszli, a nie przyjęto by was, wyszedłszy na ulice jego, mówcie:</span> <span class="verse"><a name="11">11</a>I proch, który przylgnął do nas z miasta waszego, otrząsamy na was; wszakże to wiedzcie, że się do was przybliżyło królestwo Boże.</span> <span class="verse"><a name="12">12</a>A mówię wam: Iż Sodomie w on dzień lżej będzie, niż onemu miastu.</span> <span class="verse"><a name="13">13</a>Biada tobie, Chorazynie! biada tobie, Betsaido! bo gdyby się były w Tyrze i w Sydonie te cuda stały, które się stały w was, dawno by były w worze i w popiele siedząc pokutowały.</span> <span class="verse"><a name="14">14</a>Dlatego Tyrowi i Sydonowi lżej będzie na sądzie, niżeli wam.</span> <span class="verse"><a name="15">15</a>A ty, Kapernaum! któreś aż do nieba wywyższone, aż do piekła strącone będziesz.</span> <span class="verse"><a name="16">16</a>Kto was słucha, mnie słucha: a kto wami gardzi, mną gardzi; a kto mną gardzi, gardzi onym, który mię posłał.</span> <span class="verse"><a name="17">17</a>A tak wrócili się oni siedmdziesiąt z weselem, mówiąc: Panie! i dyjablić się nam poddawają w imieniu twojem.</span> <span class="verse"><a name="18">18</a>Tedy im rzekł: Widziałem szatana, jako błyskawicę z nieba spadającego.</span> <span class="verse"><a name="19">19</a>Oto wam daję moc, abyście deptali po wężach i po niedźwiadkach i po wszystkiej mocy nieprzyjacielskiej, a nic wam nie uszkodzi.</span> <span class="verse"><a name="20">20</a>Wszakże nie radujcie się z tego, iż się wam duchy poddawają; ale raczej radujcie się, że imiona wasze napisane są w niebiesiech.</span> <span class="verse"><a name="21">21</a>Onejże godziny rozradował się Jezus w duchu, i rzekł: Wysławiam cię, Ojcze, Panie nieba i ziemi! żeś te rzeczy zakrył przed mądrymi i roztropnymi, a objawiłeś je niemowlątkom; zaprawdę, Ojcze! że się tak upodobało tobie.</span> <span class="verse"><a name="22">22</a>Wszystkie rzeczy dane mi są od Ojca mego, a nikt nie zna, kto jest Syn, tylko Ojciec, i kto jest Ojciec, tylko Syn, a komu by chciał Syn objawić.</span> <span class="verse"><a name="23">23</a>Tedy obróciwszy się do uczniów, rzekł im z osobna: Błogosławione oczy, które widzą, co wy widzicie.</span> <span class="verse"><a name="24">24</a>Bo powiadam wam, iż wiele proroków i królów żądali widzieć, co wy widzicie, ale nie widzieli; i słyszeć, co wy słyszycie, ale nie słyszeli.</span> <span class="verse"><a name="25">25</a>A oto niektóry zakonnik powstał, kusząc go i mówiąc: Nauczycielu! co czyniąc odziedziczę żywot wieczny?</span> <span class="verse"><a name="26">26</a>A on rzekł do niego: W zakonie co napisano, jako czytasz?</span> <span class="verse"><a name="27">27</a>A on odpowiadając rzekł: Będziesz miłował Pana, Boga twego, ze wszystkiego serca twego, i ze wszystkiej duszy twojej, i ze wszystkiej siły twojej, i ze wszystkiej myśli twojej; a bliźniego twego, jako samego siebie.</span> <span class="verse"><a name="28">28</a>I rzekł mu: Dobrześ odpowiedział; to czyń, a będziesz żył.</span> <span class="verse"><a name="29">29</a>A on chcąc samego siebie usprawiedliwić, rzekł do Jezusa: I któż jest mi bliźni?</span> <span class="verse"><a name="30">30</a>Ale Jezus odpowiadając rzekł: Człowiek niektóry zstępował z Jeruzalemu do Jerycha, i wpadł między zbójców, którzy złupiwszy go i rany mu zadawszy, odeszli, na pół umarłego zostawiwszy.</span> <span class="verse"><a name="31">31</a>I przydało się, że kapłan niektóry szedł tą drogą, a ujrzawszy go, pominął.</span> <span class="verse"><a name="32">32</a>Także i Lewita, dostawszy się na ono miejsce, a przyszedłszy i ujrzawszy go, pominął.</span> <span class="verse"><a name="33">33</a>Ale Samarytanin niektóry jadąc, przyjechał do niego, a ujrzawszy, użalił się go.</span> <span class="verse"><a name="34">34</a>A przystąpiwszy zawiązał rany jego, a nalawszy oliwy i wina, i włożywszy go na bydlę swoje, wiódł go do gospody, i miał staranie o nim.</span> <span class="verse"><a name="35">35</a>A nazajutrz odjeżdżając, wyjął dwa grosze, i dał gospodarzowi, mówiąc: Miej o nim staranie, a cokolwiek nadto wyłożysz, ja, gdy się wrócę, oddam ci.</span> <span class="verse"><a name="36">36</a>Któryż tedy z tych trzech zda się tobie bliźnim być onemu, co był wpadł między zbójców?</span> <span class="verse"><a name="37">37</a>A on rzekł: Ten, który uczynił miłosierdzie nad nim. Rzekł mu tedy Jezus: Idźże, i ty uczyń także.</span> <span class="verse"><a name="38">38</a>I stało się, gdy oni szli, że on wszedł do niektórego miasteczka, a niewiasta niektóra, imieniem Marta, przyjęła go do domu swego.</span> <span class="verse"><a name="39">39</a>A ta miała siostrę, którą zwano Maryją, która usiadłszy u nóg Jezusowych, słuchała słów jego.</span> <span class="verse"><a name="40">40</a>Ale Marta roztargniona była około rozmaitej posługi; która przystąpiwszy, rzekła: Panie! i nie dbasz, że siostra moja mnie samą zostawiła, abym posługiwała? Rzeczże jej, aby mi pomogła.</span> <span class="verse"><a name="41">41</a>A odpowiadając Jezus rzekł jej: Marto, Marto! troszczysz się i kłopoczesz się około wielu rzeczy;</span> <span class="verse"><a name="42">42</a>Aleć jednego potrzeba. Lecz Maryja dobrą cząstkę obrała, która od niej odjęta nie będzie.</span> </p></div</div></div></body></html>