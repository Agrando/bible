<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 16</strong></div><p><span class="verse"><a name="1">1</a>Mówił też i do uczniów swoich: Człowiek niektóry był bogaty, który miał szafarza, a ten był odniesiony do niego, jakoby rozpraszał dobra jego.</span> <span class="verse"><a name="2">2</a>A zawoławszy go, rzekł mu: Cóż słyszę o tobie? Oddaj liczbę z szafarstwa twego; albowiem już więcej nie będziesz mógł szafować.</span> <span class="verse"><a name="3">3</a>I rzekł on szafarz sam w sobie: Cóż uczynię, gdyż pan mój odbiera ode mnie szafarstwo? Kopać nie mogę, żebrać się wstydzę.</span> <span class="verse"><a name="4">4</a>Wiem, co uczynię, że gdy będę złożony z szafarstwa, przyjmą mię do domów swoich.</span> <span class="verse"><a name="5">5</a>Zawoławszy tedy do siebie każdego z dłużników pana swego rzekł pierwszemu: Wieleś winien panu memu?</span> <span class="verse"><a name="6">6</a>A on rzekł: Sto bareł oliwy. I rzekł mu: Weźmij zapis twój, a siadłszy prędko, napisz pięćdziesiąt.</span> <span class="verse"><a name="7">7</a>Potem drugiemu rzekł: A tyś wiele winien? A on mu rzekł: Sto korcy pszenicy. I rzekł mu: Weźmij zapis twój, a napisz ośmdziesiąt.</span> <span class="verse"><a name="8">8</a>I pochwalił pan szafarza niesprawiedliwego, iż roztropnie uczynił; bo synowie tego świata roztropniejsi są nad syny światłości w rodzaju swoim.</span> <span class="verse"><a name="9">9</a>I jać wam powiadam: Czyńcie sobie przyjacioły z mammony niesprawiedliwości, aby gdy ustaniecie, przyjęli was do wiecznych przybytków.</span> <span class="verse"><a name="10">10</a>Kto wierny jest w małem, i w wielu wiernym jest; a kto w małem niesprawiedliwy, i w wielu niesprawiedliwym jest.</span> <span class="verse"><a name="11">11</a>Ponieważeście tedy w mammonie niesprawiedliwej wiernymi nie byli, prawdziwego któż wam powierzy?</span> <span class="verse"><a name="12">12</a>A jeźliście w cudzem wiernymi nie byli, któż wam da, co waszego jest?</span> <span class="verse"><a name="13">13</a>Żaden sługa nie może dwom panom służyć, gdyż albo jednego będzie miał w nienawiści, a drugiego będzie miłował; albo się jednego trzymać będzie, a drugim pogardzi; nie możecie Bogu służyć i mammonie.</span> <span class="verse"><a name="14">14</a>A słuchali tego wszystkiego i Faryzeuszowie, którzy byli łakomi, i naśmiewali się z niego.</span> <span class="verse"><a name="15">15</a>I rzekł im: Wy jesteście, którzy sami siebie usprawiedliwiacie przed ludźmi, ale Bóg zna serca wasze; bo co jest u ludzi wyniosłego, obrzydliwością jest przed Bogiem.</span> <span class="verse"><a name="16">16</a>Zakon i prorocy aż do Jana; a od tego czasu królestwo Boże opowiadane bywa, a każdy się do niego gwałtem ciśnie.</span> <span class="verse"><a name="17">17</a>I łatwiej jest niebu i ziemi przeminąć, niżeli jednej kresce zakonu upaść.</span> <span class="verse"><a name="18">18</a>Wszelki, który opuszcza żonę swoję, a inną pojmuje, cudzołoży; a kto od męża opuszczoną pojmuje, cudzołoży.</span> <span class="verse"><a name="19">19</a>A był niektóry człowiek bogaty, który się obłóczył w szarłat i w bisior, i używał na każdy dzień hojnie.</span> <span class="verse"><a name="20">20</a>Był też niektóry żebrak, imieniem Łazarz, który leżał u wrót jego owrzodziały.</span> <span class="verse"><a name="21">21</a>Pragnąc być nasycony z odrobin, które padały z stołu bogaczowego; ale i psy przychodząc lizały wrzody jego.</span> <span class="verse"><a name="22">22</a>I stało się, że umarł on żebrak, i odniesiony był od Aniołów na łono Abrahamowe; umarł też i bogacz, i pogrzebiony jest.</span> <span class="verse"><a name="23">23</a>A będąc w piekle, podniósłszy oczy swe, gdy był w mękach, ujrzał Abrahama z daleka, i Łazarza na łonie jego.</span> <span class="verse"><a name="24">24</a>Tedy bogacz zawoławszy, rzekł: Ojcze Abrahamie! zmiłuj się nade mną, a poślij Łazarza, aby omoczył koniec palca swego w wodzie, a ochłodził język mój, bo męki cierpię w tym płomieniu.</span> <span class="verse"><a name="25">25</a>I rzekł Abraham: Synu! wspomnij, żeś ty odebrał dobre rzeczy twoje za żywota twego, a Łazarz także złe; a teraz on ma pociechę, a ty męki cierpisz.</span> <span class="verse"><a name="26">26</a>A nad to wszystko między nami i wami otchłań wielka jest utwierdzona, aby ci, którzy chcą stąd przyjść do was, nie mogli, ani owi stamtąd przyjść do nas.</span> <span class="verse"><a name="27">27</a>A on rzekł: Proszę cię tedy, ojcze! abyś posłał do domu ojca mego:</span> <span class="verse"><a name="28">28</a>Albowiem mam pięć braci, aby im świadectwo wydał, żeby też i oni nie przyszli na to miejsce męki.</span> <span class="verse"><a name="29">29</a>I rzekł mu Abraham: Mająć Mojżesza i proroków, niechże ich słuchają.</span> <span class="verse"><a name="30">30</a>A on rzekł: Nie, ojcze Abrahamie! ale gdyby kto z umarłych szedł do nich, będą pokutować.</span> <span class="verse"><a name="31">31</a>I rzekł mu: Ponieważ Mojżesza i proroków nie słuchają, tedy, choćby też kto zmartwychwstał, nie uwierzą.</span> </p></div</div></div></body></html>