<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 20</strong></div><p><span class="verse"><a name="1">1</a>I stało się z onych dni dnia jednego, gdy uczył lud w kościele i kazał Ewangeliję, że nadeszli przedniejsi kapłani i nauczeni w Piśmie z starszymi,</span> <span class="verse"><a name="2">2</a>I rzekli do niego, mówiąc: Powiedz nam, którą mocą to czynisz, albo kto jest ten, coć dał tę moc?</span> <span class="verse"><a name="3">3</a>A on odpowiadając, rzekł do nich: Spytam i ja was o jednę rzecz, a powiedzcie mi:</span> <span class="verse"><a name="4">4</a>Chrzest Jana byłli z nieba, czyli z ludzi?</span> <span class="verse"><a name="5">5</a>A oni myślili sami w sobie, mówiąc: Jeźli powiemy, z nieba, rzecze: Czemużeście mu tedy nie wierzyli?</span> <span class="verse"><a name="6">6</a>Jeźliż zasię rzeczemy, z ludzi, wszystek lud ukamionuje nas, ponieważ za pewne mają, że Jan jest prorokiem.</span> <span class="verse"><a name="7">7</a>I odpowiedzieli, że nie wiedzą, skąd by był.</span> <span class="verse"><a name="8">8</a>A Jezus im rzekł: I ja wam nie powiem, którą mocą to czynię.</span> <span class="verse"><a name="9">9</a>I począł do ludu mówić to podobieństwo: Człowiek niektóry nasadził winnicę, i najął ją winiarzom, i odjechał precz na czas niemały.</span> <span class="verse"><a name="10">10</a>A czasu swego posłał sługę do onych winiarzy, aby mu dali z pożytku onej winnicy; ale oni winiarze ubiwszy go, odesłali próżnego.</span> <span class="verse"><a name="11">11</a>I posłał zasię drugiego sługę; ale oni i tego ubiwszy i zelżywszy, odesłali próżnego.</span> <span class="verse"><a name="12">12</a>I posłał zasię trzeciego; ale oni i tego zraniwszy, wyrzucili precz.</span> <span class="verse"><a name="13">13</a>A tak rzekł Pan onej winnicy: Cóż uczynię? poślę syna mego miłego, snać gdy tego ujrzą, zawstydzą się.</span> <span class="verse"><a name="14">14</a>Ale winiarze ujrzawszy go, rzekli między sobą, mówiąc: Tenci jest dziedzic; pójdźcie zabijmy go, aby nasze było dziedzictwo.</span> <span class="verse"><a name="15">15</a>I wypchnąwszy go precz z winnicy, zabili. Cóż im tedy uczyni Pan onej winnicy?</span> <span class="verse"><a name="16">16</a>Przyjdzie, a potraci one winiarze, a winnicę odda innym. Co oni usłyszawszy, rzekli: Nie daj tego Boże!</span> <span class="verse"><a name="17">17</a>Lecz on spojrzawszy na nie, rzekł: Cóż tedy jest ono, co napisano: Kamień, który odrzucili budujący, ten się stał głową węgielną?</span> <span class="verse"><a name="18">18</a>Wszelki, który upadnie na ten kamień, roztrąci się, a na kogo by upadł, zetrze go.</span> <span class="verse"><a name="19">19</a>I starali się przedniejsi kapłani i nauczeni w Piśmie, jakoby nań ręce wrzucili onejże godziny, ale się ludu bali; albowiem poznali, iż przeciwko nim wyrzekł to podobieństwo.</span> <span class="verse"><a name="20">20</a>A tak podstrzegając go, posłali szpiegi, którzy zmyślali, jakoby byli sprawiedliwymi, aby go podchwycili w mowie jego, a potem aby go podali zwierzchności i w moc starościną.</span> <span class="verse"><a name="21">21</a>I pytali go, mówiąc: Nauczycielu! wiemy, że dobrze mówisz i uczysz, ani przyjmujesz osób; ale drogi Bożej w prawdzie uczysz.</span> <span class="verse"><a name="22">22</a>Godzili się nam dać czynsz cesarzowi, czyli nie?</span> <span class="verse"><a name="23">23</a>Ale on obaczywszy chytrość ich, rzekł do nich: Czemuż mię kusicie?</span> <span class="verse"><a name="24">24</a>Ukażcie mi grosz; czyj ma obraz i napis? A odpowiadając rzekli: Cesarza.</span> <span class="verse"><a name="25">25</a>Zatem on im rzekł: Oddawajcież tedy, co jest cesarskiego, cesarzowi, a co jest Bożego, Bogu.</span> <span class="verse"><a name="26">26</a>I nie mogli go podchwycić w mowie jego przed ludem, a zadziwiwszy się odpowiedzi jego, umilknęli.</span> <span class="verse"><a name="27">27</a>A przyszedłszy niektórzy z Saduceuszów, (którzy przeczą i mówią, iż nie masz zmartwychwstania), pytali go,</span> <span class="verse"><a name="28">28</a>Mówiąc: Nauczycielu! Mojżesz nam napisał: Jeźliby komu brat umarł, mając żonę, a umarłby bez dziatek, aby brat jego pojął jego żonę, a wzbudził nasienie bratu swemu.</span> <span class="verse"><a name="29">29</a>Było tedy siedm braci, z których pierwszy pojąwszy żonę, umarł bez dziatek.</span> <span class="verse"><a name="30">30</a>I pojął wtóry onę żonę, a umarł i ten bez dziatek.</span> <span class="verse"><a name="31">31</a>Potem ją pojął i trzeci, także i oni wszyscy siedmiu, a nie zostawiwszy dziatek, pomarli.</span> <span class="verse"><a name="32">32</a>Po wszystkich też umarła i ona niewiasta.</span> <span class="verse"><a name="33">33</a>Przetoż przy zmartwychwstaniu, któregoż z nich ona będzie żoną, ponieważ siedmiu ich miało ją za żonę?</span> <span class="verse"><a name="34">34</a>Tedy odpowiadając, rzekł im Jezus: Synowie tego wieku żenią się i za mąż wydają.</span> <span class="verse"><a name="35">35</a>Ale ci, którzy godni są, aby dostąpili onego wieku, i powstaną od umarłych, ani się żenić, ani za mąż dawać będą.</span> <span class="verse"><a name="36">36</a>Albowiem umierać więcej nie będą mogli; bo będą równi Aniołom, będąc synami Bożymi, gdyż są synami zmartwychwstania.</span> <span class="verse"><a name="37">37</a>A iż umarli zmartwychwstaną, i Mojżesz pokazał przy onym krzaku, gdy zowie Pana Boga Bogiem Abrahamowym i Bogiem Izaakowym i Bogiem Jakóbowym.</span> <span class="verse"><a name="38">38</a>A Bógci nie jest Bogiem umarłych, ale żywych; bo jemu wszyscy żyją.</span> <span class="verse"><a name="39">39</a>Tedy odpowiadając niektórzy z nauczonych w Piśmie, rzekli: Nauczycielu! dobrześ powiedział.</span> <span class="verse"><a name="40">40</a>I nie śmieli go więcej o nic pytać.</span> <span class="verse"><a name="41">41</a>I rzekł do nich: Jakoż powiadają, że Chrystus jest synem Dawidowym?</span> <span class="verse"><a name="42">42</a>A sam Dawid mówi w księgach Psalmów: Rzekł Pan Panu memu: Siądź po prawicy mojej</span> <span class="verse"><a name="43">43</a>Aż położę nieprzyjacioły twoje podnóżkiem nóg twoich.</span> <span class="verse"><a name="44">44</a>Ponieważ go tedy Dawid nazywa Panem, i jakoż jest synem jego?</span> <span class="verse"><a name="45">45</a>A gdy słuchał wszystek lud, rzekł uczniom swoim:</span> <span class="verse"><a name="46">46</a>Strzeżcie się nauczonych w Piśmie, którzy chcą chodzić w szatach długich, i miłują pozdrawiania na rynkach i pierwsze stołki w bóżnicach, i pierwsze miejsca na wieczerzach;</span> <span class="verse"><a name="47">47</a>Którzy pożerają domy wdów, a to pod pokrywką długich modlitw: cić odniosą cięższy sąd.</span> </p></div</div></div></body></html>