<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/luke">Luke</a> &gt <strong>Chapter 14</strong></div><p><span class="verse"><a name="1">1</a>I stało się, gdy wszedł Jezus w dom niektórego przedniejszego Faryzeusza w sabat, aby jadł chleb, że go oni podstrzegali.</span> <span class="verse"><a name="2">2</a>A oto człowiek niektóry opuchły był przed nim.</span> <span class="verse"><a name="3">3</a>A odpowiadając Jezus, rzekł do zakonników, i do Faryzeuszów, mówiąc: Godzili się w sabat uzdrawiać?</span> <span class="verse"><a name="4">4</a>A oni milczeli. Tedy on ująwszy go, uzdrowił i odprawił.</span> <span class="verse"><a name="5">5</a>A odpowiadając rzekł do nich: Któregoż z was osieł albo wół wpadnie w studnię, a nie wnet go wyciągnie w dzień sabatu?</span> <span class="verse"><a name="6">6</a>I nie mogli mu na to odpowiedzieć.</span> <span class="verse"><a name="7">7</a>Powiedział też i wezwanym podobieństwo, (bacząc, jako przedniejsze miejsca obierali,)mówiąc do nich:</span> <span class="verse"><a name="8">8</a>Gdybyś był od kogo wezwany na wesele, nie siadajże na przedniejszem miejscu, by snać zacniejszy nad cię nie był wezwany od niego;</span> <span class="verse"><a name="9">9</a>A przyszedłszy ten, który ciebie i onego wezwał, rzekłby tobie: Daj temu miejsce: a tedy byś ze wstydem począł siedzieć na pośledniem miejscu.</span> <span class="verse"><a name="10">10</a>Ale gdybyś był wezwany, szedłszy, usiądź na pośledniem miejscu; a gdyby przyszedł ten, który cię wezwał, rzekłby tobie: Przyjacielu! posiądź się wyżej; tedy będziesz miał cześć przed spółsiedzącymi z tobą.</span> <span class="verse"><a name="11">11</a>Bo wszelki, kto się wywyższa, poniżony będzie, a kto się poniża, wywyższony będzie.</span> <span class="verse"><a name="12">12</a>Mówił też i onemu, który go był wezwał: Gdy sprawujesz obiad albo wieczerzę, nie wzywajże przyjaciół twoich, ani braci twoich, ani krewnych twoich, ani sąsiadów bogatych, żeby cię snać i oni zasię nie wezwali, a stałaby ci się nagroda.</span> <span class="verse"><a name="13">13</a>Ale gdy sprawujesz ucztę, wezwijże ubogich, ułomnych, chromych i ślepych,</span> <span class="verse"><a name="14">14</a>A będziesz błogosławionym; bo nie mają tobie czem nagrodzić, ale ci będzie nagrodzono przy zmartwychwstaniu sprawiedliwych.</span> <span class="verse"><a name="15">15</a>A usłyszawszy to niektóry z spółsiedzących, rzekł mu: Błogosławiony, który je chleb w królestwie Bożem.</span> <span class="verse"><a name="16">16</a>A on mu rzekł: Człowiek niektóry sprawił wieczerzę wielką i zaprosił wielu;</span> <span class="verse"><a name="17">17</a>I posłał sługę swego w godzinę wieczerzy, żeby rzekł zaproszonym: Pójdźcie! bo już wszystko gotowe.</span> <span class="verse"><a name="18">18</a>I poczęli się wszyscy jednostajnie wymawiać. Pierwszy mu rzekł: Kupiłem wieś, i muszę iść, a oglądać ją, proszę cię, miej mię za wymówionego.</span> <span class="verse"><a name="19">19</a>A drugi rzekł: Kupiłem pięć jarzm wołów, i idę, abym ich doświadczył: proszę cię, miej mię za wymówionego.</span> <span class="verse"><a name="20">20</a>A drugi rzekł: Żonęm pojął, a dlatego przyjść nie mogę.</span> <span class="verse"><a name="21">21</a>A wróciwszy się on sługa, oznajmił to panu swemu. Tedy się gospodarz rozgniewawszy, rzekł słudze swemu: Wynijdź prędko na ulice i na drogi miejskie, a ubogie i ułomne i chrome i ślepe wprowadź tu.</span> <span class="verse"><a name="22">22</a>I rzekł sługa: Panie! stało się, jakoś rozkazał, a jeszcze miejsce jest.</span> <span class="verse"><a name="23">23</a>I rzekł Pan do sługi: Wynijdź na drogi i między opłotki, a przymuś wnijść, aby był napełniony dom mój.</span> <span class="verse"><a name="24">24</a>Albowiem powiadam wam, że żaden z onych mężów, którzy byli zaproszeni, nie ukusi wieczerzy mojej.</span> <span class="verse"><a name="25">25</a>I szedł z nim wielki lud; a obróciwszy się, rzekł do nich:</span> <span class="verse"><a name="26">26</a>Jeźli kto idzie do mnie, a nie ma w nienawiści ojca swego, i matki, i żony, i dzieci, i braci, i sióstr, nawet i duszy swojej, nie może być uczniem moim.</span> <span class="verse"><a name="27">27</a>A ktokolwiek nie niesie krzyża swego, a idzie za mną, nie może być uczniem moim.</span> <span class="verse"><a name="28">28</a>Bo któż z was jest, chcąc zbudować wieżę, aby pierwej usiadłszy, nie obrachował nakładu, mali to, czemby jej dokończył?</span> <span class="verse"><a name="29">29</a>Aby snać, gdyby założył fundament, a dokończyć nie mógł, wszyscy którzy by to widzieli, nie poczęli się naśmiewać z niego,</span> <span class="verse"><a name="30">30</a>Mówiąc: Ten człowiek począł budować, a nie mógł dokończyć.</span> <span class="verse"><a name="31">31</a>Albo który król jadąc na wojnę, potykać się z drugim królem, pierwej usiadłszy, nie radzi się, mógłliby się w dziesięć tysięcy spotkać z onym, który we dwadzieścia tysięcy jedzie przeciwko niemu?</span> <span class="verse"><a name="32">32</a>A jeźli nie, gdy on jeszcze jest daleko od niego, posły wyprawiwszy do niego, prosi o to, co należy do pokoju.</span> <span class="verse"><a name="33">33</a>Takżeć i każdy z was, kto by się nie wyrzekł wszystkich majętności swoich, nie może być uczniem moim.</span> <span class="verse"><a name="34">34</a>Dobrać jest sól; lecz jeźli sól zwietrzeje, czemże ją naprawią?</span> <span class="verse"><a name="35">35</a>Nie przygodzi się ani do ziemi ani do gnoju, ale ją precz wyrzucają. Kto ma uszy ku słuchaniu, niechaj słucha.</span> </p></div</div></div></body></html>