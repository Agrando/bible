<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Potem posłał Hiram, król Tyrski, posłów do Dawida, i drzewa cedrowe, i murarzy i cieśli, aby mu zbudowali dom.</span> <span class="verse"><a name="2">2</a>I poznał Dawid, iż go utwierdził Pam królem nad Izraelem, a iż wywyższył królestwo jego dla ludu swego Izraelskiego.</span> <span class="verse"><a name="3">3</a>(I pojął Dawid więcej żon w Jeruzalemie, a spłodził Dawid więcej synów i córek.</span> <span class="verse"><a name="4">4</a>A teć są imiona tych, którzy mu się urodzili w Jeruzalemie, Samna, i Sobab, Natan, i Salomon,</span> <span class="verse"><a name="5">5</a>I Ibchar, i Elisua, i Elfalet,</span> <span class="verse"><a name="6">6</a>I Noga, i Nefeg, i Jafija,</span> <span class="verse"><a name="7">7</a>I Elisama, i Beelijada, i Elifelet.)</span> <span class="verse"><a name="8">8</a>Wtem usłyszawszy Filistynowie, że był pomazany Dawid za króla nad wszystkim Izraelem, wyciągnęli wszyscy Filistynowie, aby szukali Dawida. Co gdy usłyszał Dawid, wyszedł przeciwko nim.</span> <span class="verse"><a name="9">9</a>Bo Filistynowie przyciągnąwszy rozpostarli się w dolinie Rafaim.</span> <span class="verse"><a name="10">10</a>I radził się Dawid Boga, mówiąc, Mamli iść przeciw Filistynom? a podaszli ich w ręce moje? I odpowiedział mu Pan, Idź a podam ich w ręce twoje.</span> <span class="verse"><a name="11">11</a>A gdy oni przyciągnęli do Baal Perazym, poraził ich tam Dawid, i rzekł Dawid, Rozerwał Bóg nieprzyjacioły moje przez rękę moję, jako się rozrywają wody; a przetoż nazwano imię miejsca onego Baal Perazym.</span> <span class="verse"><a name="12">12</a>I zostawili tam bogi swoje; a Dawid rozkazał, aby je spalono ogniem.</span> <span class="verse"><a name="13">13</a>Lecz zebrawszy się znowu Filistynowie rozpostarli się w dolinie.</span> <span class="verse"><a name="14">14</a>Przetoż radził się znowu Dawid Boga. I rzekł mu Bóg, Nie ciągnij za nimi, ale się odwróć od nich, abyś na nich natarł przeciwko morwom.</span> <span class="verse"><a name="15">15</a>A gdy usłyszysz szum idącego po wierzchach morwowych, tedy wynijdziesz do bitwy; bo wyszedł Bóg przed tobą, aby poraził wojska Filistyńskie.</span> <span class="verse"><a name="16">16</a>I uczynił Dawid, jako mu był rozkazał Bóg; i porazili wojska Filistyńskie od Gabaon aż do Gazer.</span> <span class="verse"><a name="17">17</a>A tak rozsławiło się imię Dawidowe po wszystkich ziemiach, i sprawił to Pan, że był straszny wszystkim narodom.</span> </p></div</div></div></body></html>