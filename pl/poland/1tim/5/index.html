<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>Starszemu nie łaj, ale jako ojca napominaj, młodszych jako braci,</span> <span class="verse"><a name="2">2</a>Starsze niewiasty jako matki, młodsze jako siostry, ze wszelaką czystością.</span> <span class="verse"><a name="3">3</a>Wdowy miej w uczciwości, które prawdziwie są wdowami.</span> <span class="verse"><a name="4">4</a>A jeźli która wdowa dzieci albo wnuczęta ma, niech się uczą pierwej przeciwko domowi własnemu być pobożnemi i wzajem oddawać rodzicom; albowiem to jest rzecz chwalebna i przyjemna przed obliczem Bożem.</span> <span class="verse"><a name="5">5</a>A która jest prawdziwie wdowa i osierociała, ma nadzieję w Bogu i trwa w prośbach i w modlitwach w nocy i we dnie.</span> <span class="verse"><a name="6">6</a>Ale która w rozkoszach żyje, ta żyjąc umarłą jest.</span> <span class="verse"><a name="7">7</a>To tedy rozkazuj, żeby były nienaganione.</span> <span class="verse"><a name="8">8</a>A jeźli kto o swoich, a najwięcej o domowych starania nie ma, wiary się zaprzał i gorszy jest niż niewierny.</span> <span class="verse"><a name="9">9</a>Wdowa niech będzie obrana, która by nie miała mniej niż sześćdziesiąt lat, która była żoną jednego męża,</span> <span class="verse"><a name="10">10</a>Mająca świadectwo w dobrych uczynkach, jeźli dzieci wychowała, jeźli gości przyjmowała, jeźli świętych nogi umywała, jeźli utrapionych wspomagała, jeźli każdego uczynku dobrego naśladowała.</span> <span class="verse"><a name="11">11</a>Wdów zasię młodszych chroń się; bo gdyby się zbestwiły przeciw Chrystusowi, chcą za mąż iść,</span> <span class="verse"><a name="12">12</a>Mając osądzenie, iż pierwszą wiarę odrzuciły;</span> <span class="verse"><a name="13">13</a>Owszem też próżnując uczą się chodzić od domu do domu; a nie tylko są próżnujące, ale też świegotliwe, niepotrzebnemi rzeczami się bawiące, mówiąc, co nie przystoi.</span> <span class="verse"><a name="14">14</a>Chcę tedy, aby młodsze szły za mąż, dzieci rodziły, gospodyniami były; przeciwnikowi żadnej przyczyny nie dawały ku obmowisku;</span> <span class="verse"><a name="15">15</a>Albowiem się już niektóre obróciły za szatanem.</span> <span class="verse"><a name="16">16</a>Przetoż, jeźli który wierny albo która wierna ma wdowy, niechże je opatruje, a niech zbór nie będzie obciążony, aby tym, które są prawdziwie wdowami, starczyło.</span> <span class="verse"><a name="17">17</a>Starsi, którzy się w przełożeństwie dobrze sprawują, niech będą mieni za godnych dwojakiej czci, a zwłaszcza ci, którzy pracują w słowie i w nauce.</span> <span class="verse"><a name="18">18</a>Albowiem Pismo mówi: Wołowi młócącemu nie zawiążesz gęby; i: Godzien jest robotnik zapłaty swojej.</span> <span class="verse"><a name="19">19</a>Przeciwko starszemu nie przyjmuj skargi, chyba za dwoma albo trzema świadkami.</span> <span class="verse"><a name="20">20</a>A tych, którzy grzeszą, strofuj przed wszystkimi, aby i drudzy bojaźń mieli.</span> <span class="verse"><a name="21">21</a>Oświadczam się przed Bogiem i Panem Jezusem Chrystusem, i przed Anioły wybranymi, abyś tych rzeczy przestrzegał, w osobach nie brakując, nic nie czyniąc z przychylności.</span> <span class="verse"><a name="22">22</a>Rąk z prędka na nikogo nie wkładaj, ani bądź uczestnikiem cudzych grzechów: samego siebie czystym zachowaj.</span> <span class="verse"><a name="23">23</a>Samej wody więcej nie pijaj, ale używaj po trosze wina dla żołądka twego i częstych chorób twoich.</span> <span class="verse"><a name="24">24</a>Grzechy niektórych ludzi przedtem są jawne i uprzedzają na sąd, a za niektórymi idą pozad.</span> <span class="verse"><a name="25">25</a>Także też dobre uczynki przedtem są jawne; ale które są insze, utaić się nie mogą.</span> </p></div</div></div></body></html>