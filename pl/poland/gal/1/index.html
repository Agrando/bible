<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/gal">Galatians</a> &gt <strong>Chapter 1</strong></div><p><span class="verse"><a name="1">1</a>Paweł, Apostoł (nie od ludzi, ani przez człowieka, ale przez Jezusa Chrystusa i Boga Ojca, który go wzbudził od umarłych;)</span> <span class="verse"><a name="2">2</a>I wszyscy bracia, którzy są ze mną, zborom Galackim.</span> <span class="verse"><a name="3">3</a>Łaska wam i pokój niech będzie od Boga Ojca i Pana naszego, Jezusa Chrystusa.</span> <span class="verse"><a name="4">4</a>Który wydał samego siebie za grzechy nasze, aby nas wyrwał z teraźniejszego wieku złego według woli Boga i Ojca naszego;</span> <span class="verse"><a name="5">5</a>Któremu niech będzie chwała na wieki wieków. Amen.</span> <span class="verse"><a name="6">6</a>Dziwuję się, iż tak prędko dacie się przenosić od tego, który was powołał ku łasce Chrystusowej, do inszej Ewangielii;</span> <span class="verse"><a name="7">7</a>Która nie jest inszą; tylko niektórzy są, co was turbują i chcą wywrócić Ewangieliję Chrystusową.</span> <span class="verse"><a name="8">8</a>Ale choćbyśmy i my, albo Anioł z nieba opowiadał wam Ewangieliję mimo tę, którąśmy wam opowiadali, niech będzie przeklęty.</span> <span class="verse"><a name="9">9</a>Jakośmy przedtem powiedzieli i teraz znowu mówię: Jeźliby wam kto inną Ewangieliję opowiadał mimo tę, którąście przyjęli, niech będzie przeklęty.</span> <span class="verse"><a name="10">10</a>Albowiem terazże do ludzi was namawiam, czyli do Boga? Albo szukamli, abym się podobał ludziom? Zaiste, jeźlibym się jeszcze ludziom chciał podobać, nie byłbym sługą Chrystusowym.</span> <span class="verse"><a name="11">11</a>A oznajmuję wam bracia! iż Ewangielija, która jest opowiadana ode mnie, nie jest według człowieka.</span> <span class="verse"><a name="12">12</a>Albowiem ja anim jej wziął, anim się jej nauczył od człowieka, ale przez objawienie Jezusa Chrystusa.</span> <span class="verse"><a name="13">13</a>Boście słyszeli o mojem obcowaniu niekiedy w Żydostwie, żem nader prześladował zbór Boży i burzyłem go;</span> <span class="verse"><a name="14">14</a>I postępowałem w Żydostwie nad wiele rówieśników moich w narodzie moim, będąc nader gorliwym miłośnikiem ustaw moich ojczystych.</span> <span class="verse"><a name="15">15</a>Ale gdy się upodobało Bogu, który mię odłączył z żywota matki mojej, i powołał z łaski swojej,</span> <span class="verse"><a name="16">16</a>Aby objawił Syna swego we mnie, abym go opowiadał między poganami, wnetże nie radziłem się ciała i krwi;</span> <span class="verse"><a name="17">17</a>Anim się wrócił do Jeruzalemu, do tych, którzy przede mną byli Apostołami, alem szedł do Arabii i wróciłem się zasię do Damaszku.</span> <span class="verse"><a name="18">18</a>Potem po trzech latach wstąpiłem do Jeruzalemu, abym się ujrzał z Piotrem; i mieszkałem u niego piętnaście dni.</span> <span class="verse"><a name="19">19</a>A inszegom z Apostołów nie widział, oprócz Jakóba, brata Pańskiego.</span> <span class="verse"><a name="20">20</a>A co wam piszę, oto się przed Bogiem oświadczam, żeć nie kłamię.</span> <span class="verse"><a name="21">21</a>Zatemem przyszedł do krain Syryi i Cylicyi;</span> <span class="verse"><a name="22">22</a>A byłem nieznajomym z twarzy zborom żydowskim, które są w Chrystusie;</span> <span class="verse"><a name="23">23</a>Lecz tylko byli usłyszeli, iż ten, który prześladował nas niekiedy, teraz opowiada wiarę, którą przedtem burzył. I chwalili Boga ze mnie.</span> </p></div</div></div></body></html>