<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Przeciwko Moabowi. Tak mówi Pan zastępów, Bóg Izraelski: Biada miastu Nebo, bo spustoszone będzie; pohańbione i wzięte będzie Karyjataim; zawstydzone będzie miasto na miejscu wysokiem, i bać się będzie.</span> <span class="verse"><a name="2">2</a>Nie będzie się więcej chlubił Moab z Hesebonu; myślą złe przeciwko niemu, mówiąc: Pójdźcie, a wytraćmy ich z narodu. I ty, Madmenie! wykorzeniony będziesz, miecz pójdzie za tobą.</span> <span class="verse"><a name="3">3</a>Głos krzyku z Choronaim: O spustoszenie i zburzenie wielkie!</span> <span class="verse"><a name="4">4</a>Starty będzie Moab, słyszany będzie krzyk maluczkich jego,</span> <span class="verse"><a name="5">5</a>Przeto, że na drodze Luchytskiej będzie ustawiczny płacz, a którędy zstępują do Choronaim, nieprzyjaciele krzyk zburzenia słyszeć będą,</span> <span class="verse"><a name="6">6</a>Mówiących: Uciekajcie, wybawcie duszę swoję, a stańcie się jako wrzos na puszczy.</span> <span class="verse"><a name="7">7</a>Bo dlatego, że masz nadzieję w dostatku twoim, i w skarbach twoich, będziesz też wzięte, i Chamos pójdzie w pojmanie, kapłani jego, także i książęta jego.</span> <span class="verse"><a name="8">8</a>Bo burzyciel przyjdzie na każde miasto, a żadne miasto nie ujdzie; zginie i dolina, i równiny spustoszone będą, jako mówi Pan.</span> <span class="verse"><a name="9">9</a>Dajcie skrzydła Moabowi, niech prędko uleci; bo miasta jego przyjdą w spustoszenie, tak, że nie będzie w nich obywatela.</span> <span class="verse"><a name="10">10</a>Przeklęty, kto zdradliwie czyni sprawę Pańską; przeklęty także, kto hamuje miecz swój ode krwi.</span> <span class="verse"><a name="11">11</a>Miałci Moab pokój od dzieciństwa swego, i usadził się na drożdżach swoich, ani był przelewany z naczynia w naczynie, to jest, w pojmanie nie chodził, dla czego został w nim smak jego, a woń jego nie zmieniła się.</span> <span class="verse"><a name="12">12</a>Przetoż oto dni idą, mówi Pan, że poślę nań tych, którzy wtargnienia czynią, a pojmają go, i naczynia jego wypróżnią, a łagwie jego potłuką.</span> <span class="verse"><a name="13">13</a>I zawstydzony będzie Moab od Chamosa, jako zawstydzony jest dom Izraelski od Betel, nadziei swojej.</span> <span class="verse"><a name="14">14</a>Jakoż mówicie: Mocniśmy, a mężowie duży do boju?</span> <span class="verse"><a name="15">15</a>Zburzony będzie Moab, i z miast swoich wynijdzie, a wyborni młodzieńcy jego pójdą na zabicie, mówi król, Pan zastępów imię jego.</span> <span class="verse"><a name="16">16</a>Blisko jest zginienie Moabowe, i przyjdzie; a nieszczęście jego prędko się pospieszy.</span> <span class="verse"><a name="17">17</a>Użalcie się go wszyscy, którzy mieszkacie około niego, i wszyscy, którzy znacie imię jego, mówcie: Jakoż się złamała laska mocy, i kij ozdobny?</span> <span class="verse"><a name="18">18</a>Zstąp z sławy, a siądź w pragnieniu, obywatelko, córko Dybońska! bo zburzyciel Moabu przyciągnie przeciwko tobie, rozrzuci twierdze twoje.</span> <span class="verse"><a name="19">19</a>Stań na drodze a przypatrz się pilnie, obywatelko Aroer! pytaj tego, który ucieka, i tej, która uchodzi, mówiąc: Co się dzieje?</span> <span class="verse"><a name="20">20</a>Zawstydzony jest Moab, bo jest potarty; narzekajcie a wołajcie, opowiadajcie w Arnon, że pustoszą Moaba.</span> <span class="verse"><a name="21">21</a>Bo sąd przyszedł na ziemię tej równiny, na Holon, i na Jassa, i na Mefaat,</span> <span class="verse"><a name="22">22</a>I na Dybon, i na Nebo, i na Bet Dyblataim,</span> <span class="verse"><a name="23">23</a>I na Kiryjataim, i na Betgamul, i Betmehon.</span> <span class="verse"><a name="24">24</a>I na Karyjot, i na Bocrę, i na wszystkie miasta ziemi Moabskiej, dalekie i bliskie.</span> <span class="verse"><a name="25">25</a>Odcięty będzie róg Moabski, i ramię jego będzie starte, mówi Pan.</span> <span class="verse"><a name="26">26</a>Opójcie go, ponieważ się przeciw Panu podniósł; niech się wala Moab w blwocinach swoich, niech będzie i on na pośmiech.</span> <span class="verse"><a name="27">27</a>Bo azaż w pośmiewisku nie był u ciebie Izrael? Izali go między złodziejami zastano? że, ilekroć mówisz o nim, wyskakujesz.</span> <span class="verse"><a name="28">28</a>Opuszczajcie miasta a mieszkajcie na skale, obywatele Moabscy! a bądźcie jako gołębica, która ściele gniazdo swoje na kraju dziury.</span> <span class="verse"><a name="29">29</a>Słyszeliśmy o pysze Moabowej, że jest bardzo pyszny; o wysokomyślności jego, i o hardości jego, i o nadętości jego, i o wyniosłości serca jego.</span> <span class="verse"><a name="30">30</a>Znamci Ja, mówi Pan, zagniewanie jego; lecz nie ma siły; kłamstwa jego nie dowiodą tego.</span> <span class="verse"><a name="31">31</a>Dlatego nad Moabczykami narzekam, a nade wszystkim Moabem wołam, a dla obywateli Kircheres wzdycha serce moje.</span> <span class="verse"><a name="32">32</a>Bardziej niż płakano Jazerczyków, płaczę nad tobą, o winna macico Sabama! Latorośli twoje dostaną się za morze, aż do morza Jazer dosięgną; na letnie owoce twoje, i na zbieranie wina twego burzyciel przypadnie.</span> <span class="verse"><a name="33">33</a>I ustanie wesele i radość nad polem urodzajnem w ziemi Moabskiej, a winu z prasy wstręt uczynię; nie będą go tłoczyć z wykrzykaniem, a wykrzykanie nie będzie wykrzykaniem.</span> <span class="verse"><a name="34">34</a>Bardziej krzyczeć będą niż Hesebończycy; aż do Eleale, aż do Jazy wydadzą głos swój, od Zoar aż do Choronaim, jako jałowica trzecioletnia; bo też i wody Nimrym zniszczeją.</span> <span class="verse"><a name="35">35</a>I uczynię, mówi Pan, że ustanie w Moabie ofiarujący na wyżynach, i kadzący bogom swoim.</span> <span class="verse"><a name="36">36</a>Przetoż serce moje nad Moabem jako piszczałki piszczeć będzie; także nad obywatelami w Kircheres serce moje jako piszczałki piszczeć będzie, i dlatego, że i zboże zgromadzone wniwecz się obróci.</span> <span class="verse"><a name="37">37</a>Bo na każdej głowie będzie łysina, i każda broda ogolona będzie; na wszystkich rękach będą szramy, a na biodrach wór.</span> <span class="verse"><a name="38">38</a>Po wszystkich dachach Moabskich i po ulicach jego, wszędy nic nie będzie, tylko narzekanie; bom skruszył Moaba jako naczynie nieużyteczne, mówi Pan.</span> <span class="verse"><a name="39">39</a>Narzekać będą, mówiąc: Jakoć jest starty! Jako tył podał Moab z hańbą! i jest Moab pośmiewiskiem, i postrachem wszystkim, którzy są około niego.</span> <span class="verse"><a name="40">40</a>Bo tak mówi Pan: Oto nieprzyjaciel jako orzeł przyleci, a rozciągnie skrzydła swe na Moaba.</span> <span class="verse"><a name="41">41</a>Karyjot wzięte będzie, i zamki wzięte będą, a serce mocarzów Moabskich dnia onego będzie jako serce niewiasty bolejącej.</span> <span class="verse"><a name="42">42</a>I wygładzony będzie Moab z ludu; bo się przeciwko Panu podnosił.</span> <span class="verse"><a name="43">43</a>Strach i dół, i sidło nad tobą, o obywatelu Moabski! mówi Pan.</span> <span class="verse"><a name="44">44</a>Kto uciecze przed strachem, wpadnie w dół; a kto wynijdzie z dołu, sidłem ułapiony będzie; bo przywiodę nań, to jest na Moaba, rok nawiedzienia jego, mówi Pan.</span> <span class="verse"><a name="45">45</a>W cieniu Hesebon stawali ci, którzy uciekali przed gwałtem; ale ogień wynijdzie z Hesebonu, i płomień z pośrodku Sehonu, i pożre kąt Moabski, i wierzch głowy tych, którzy go burzą.</span> <span class="verse"><a name="46">46</a>Biada tobie, Moabie!zaginieć lud Chamosowy; bo synowie twoi zabrani będą w niewolę, i córki twoje do więzienia.</span> <span class="verse"><a name="47">47</a>Wszakże zasię przywrócę więźniów Moabskich w ostateczne dni, mówi Pan. Aż dotąd sąd o Moabie.</span> </p></div</div></div></body></html>