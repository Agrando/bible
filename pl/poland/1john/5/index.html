<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1john">1 John</a> &gt <strong>Chapter 5</strong></div><p><span class="verse"><a name="1">1</a>Wszelki, co wierzy, iż Jezus jest Chrystusem, z Boga się narodził; a wszelki, co miłuje tego, który urodził, miłuje i tego, który z niego jest narodzony.</span> <span class="verse"><a name="2">2</a>Przez to znamy, iż miłujemy dziatki Boże, gdy Boga miłujemy i przykazania jego chowamy.</span> <span class="verse"><a name="3">3</a>Albowiem ta jest miłość Boża, abyśmy przykazania jego chowali; a przykazania jego nie są ciężkie.</span> <span class="verse"><a name="4">4</a>Bo wszystko, co się narodziło z Boga, zwycięża świat; a to jest zwycięstwo, które zwyciężyło świat, wiara nasza.</span> <span class="verse"><a name="5">5</a>Któż jest, co zwycięża świat, tylko kto wierzy, iż Jezus jest Synem Bożym?</span> <span class="verse"><a name="6">6</a>Tenci jest, który przyszedł przez wodę i krew, Jezus Chrystus, nie w wodzie tylko, ale w wodzie i we krwi; a Duch jest, który świadczy, iż Duch jest prawda.</span> <span class="verse"><a name="7">7</a>Albowiem trzej są, którzy świadczą na niebie: Ojciec, Słowo i Duch Święty, a ci trzej jedno są.</span> <span class="verse"><a name="8">8</a>A trzej są, którzy świadczą na ziemi: Duch i woda, i krew, a ci trzej ku jednemu są.</span> <span class="verse"><a name="9">9</a>Ponieważ świadectwo ludzkie przyjmujemy, świadectwo Boże większe jest; albowiem to jest świadectwo Boże, które świadczył o Synu swoim.</span> <span class="verse"><a name="10">10</a>Kto wierzy w Syna Bożego, ma świadectwo sam w sobie. Kto nie wierzy Bogu, kłamcą go uczynił, iż nie uwierzył temu świadectwu, które Bóg świadczył o Synu swoim.</span> <span class="verse"><a name="11">11</a>A toć jest świadectwo, iż nam Bóg dał żywot wieczny; a ten żywot jest w Synu jego.</span> <span class="verse"><a name="12">12</a>Kto ma Syna, ma żywot; kto nie ma Syna Bożego, nie ma żywota.</span> <span class="verse"><a name="13">13</a>Te rzeczy napisałem wam, którzy wierzycie w imię Syna Bożego, żebyście wiedzieli, iż macie żywot wieczny, i abyście wierzyli w imię Syna Bożego.</span> <span class="verse"><a name="14">14</a>A toć jest ufanie, które mamy do niego, iż jeźlibyśmy o co prosili według woli jego, słyszy nas.</span> <span class="verse"><a name="15">15</a>A jeźli wiemy, iż nas słyszy, o cokolwiek byśmy prosili, tedy wiemy, iż mamy te rzeczy, o któreśmy go prosili.</span> <span class="verse"><a name="16">16</a>Jeźliby kto widział brata swego grzeszącego grzechem nie na śmierć, niechże się modli za nim, a da mu Bóg żywot, to jest grzeszącym nie na śmierć. Jestci grzech na śmierć; nie za tym, mówię, aby się kto modlił.</span> <span class="verse"><a name="17">17</a>Wszelka niesprawiedliwość jest grzech; ale jest grzech nie na śmierć.</span> <span class="verse"><a name="18">18</a>Wiemy, iż wszelki, który się z Boga narodził, nie grzeszy; ale który się narodził z Boga, zachowuje samego siebie, a on złośnik nie dotyka się go.</span> <span class="verse"><a name="19">19</a>Wiemy, iż z Boga jesteśmy; ale świat wszystek w złem położony jest.</span> <span class="verse"><a name="20">20</a>A wiemy, iż Syn Boży przyszedł i dał nam zmysł, abyśmy poznali onego prawdziwego Boga, i jesteśmy w onym prawdziwym, to jest w Synu jego, Jezusie Chrystusie; tenci jest prawdziwy Bóg i żywot wieczny.</span> <span class="verse"><a name="21">21</a>Dziateczki! strzeżcie się bałwanów. Amen.</span> </p></div</div></div></body></html>