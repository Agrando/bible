<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1john">1 John</a> &gt <strong>Chapter 3</strong></div><p><span class="verse"><a name="1">1</a>Patrzcie, jaką miłość dał nam Ojciec, abyśmy dziatkami Bożemi nazwani byli. Dlategoć świat nie zna nas, iż onego nie zna.</span> <span class="verse"><a name="2">2</a>Najmilsi! teraz dziatkami Bożemi jesteśmy, ale się jeszcze nie objawiło, czem będziemy; lecz wiemy, iż gdy się on objawi, podobni mu będziemy; albowiem ujrzymy go tak, jako jest.</span> <span class="verse"><a name="3">3</a>A ktokolwiek ma tę nadzieję w nim, oczyszcza się, jako i on czysty jest.</span> <span class="verse"><a name="4">4</a>Każdy, co czyni grzech, ten i zakon przestępuje; albowiem grzech jest przestępstwo zakonu.</span> <span class="verse"><a name="5">5</a>A wiecie, iż się on objawił, aby grzechy nasze zgładził, a grzechu w nim nie masz.</span> <span class="verse"><a name="6">6</a>Wszelki tedy, kto w nim mieszka, nie grzeszy; ale ktokolwiek grzeszy, nie widział go, ani go poznał.</span> <span class="verse"><a name="7">7</a>Dziateczki! niechaj was nikt nie zwodzi; kto czyni sprawiedliwość, sprawiedliwy jest, jako i on sprawiedliwy jest;</span> <span class="verse"><a name="8">8</a>Kto czyni grzech, z dyjabła jest; gdyż od początku dyjabeł grzeszy. Na to się objawił Syn Boży, aby zepsował uczynki dyjabelskie.</span> <span class="verse"><a name="9">9</a>Wszelki, co się narodził z Boga, grzechu nie czyni, iż nasienie jego w nim zostaje, i nie może grzeszyć, iż z Boga narodzony jest.</span> <span class="verse"><a name="10">10</a>Po tem poznać dziatki Boże i dzieci dyjabelskie. Wszelki, który nie czyni sprawiedliwości, nie jest z Boga, i który nie miłuje brata swego.</span> <span class="verse"><a name="11">11</a>Albowiem to jest poselstwo, któreście słyszeli od początku, abyśmy jedni drugich miłowali.</span> <span class="verse"><a name="12">12</a>Nie jako Kain, który był z tego złośnika i zabił brata swego. A dlaczegoż go zabił? Iż uczynki jego złe były, a brata jego sprawiedliwe.</span> <span class="verse"><a name="13">13</a>Nie dziwujcie się, bracia moi! jeźli was świat nienawidzi.</span> <span class="verse"><a name="14">14</a>My wiemy, żeśmy przeniesieni z śmierci do żywota, iż miłujemy braci; kto nie miłuje brata, zostaje w śmierci.</span> <span class="verse"><a name="15">15</a>Każdy, co nienawidzi brata swego, mężobójcą jest; a wiecie, iż żaden mężobójca nie ma żywota wiecznego w sobie zostawającego.</span> <span class="verse"><a name="16">16</a>Przez tośmy poznali miłość Bożą, iż on duszę swoję za nas położył; i myśmy powinni kłaść duszę za braci.</span> <span class="verse"><a name="17">17</a>A kto by miał majętność świata tego i widziałby brata swego potrzebującego, a zawarłby wnętrzności swoje przed nim, jakoż w nim zostaje miłość Boża?</span> <span class="verse"><a name="18">18</a>Dziateczki moje! nie miłujmy słowem ani językiem, ale uczynkiem i prawdą.</span> <span class="verse"><a name="19">19</a>A przez to poznajemy, iż z prawdy jesteśmy i przed nim uspokojemy serca nasze.</span> <span class="verse"><a name="20">20</a>Bo jeźliby nas potępiało serce nasze, daleko większy jest Bóg niż serce nasze i wie wszystko.</span> <span class="verse"><a name="21">21</a>Najmilsi! jeźliby serce nasze nas nie potępiało, ufanie mamy ku Bogu;</span> <span class="verse"><a name="22">22</a>I o cokolwiek byśmy prosili, bierzemy od niego; bo przykazania jego chowamy i to, co się podoba przed obliczem jego, czynimy.</span> <span class="verse"><a name="23">23</a>A toć jest przykazanie jego, abyśmy wierzyli imieniowi Syna jego, Jezusa Chrystusa, i miłowali jedni drugich, jako nam przykazał.</span> <span class="verse"><a name="24">24</a>Bo kto chowa przykazania jego, w nim mieszka, a on też w nim; a przez to znamy, iż mieszka w nas, to jest z Ducha, którego nam dał.</span> </p></div</div></div></body></html>