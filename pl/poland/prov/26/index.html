<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Jako śnieg w lecie, i jako deszcz we żniwa; tak głupiemu nie przystoi chwała.</span> <span class="verse"><a name="2">2</a>Jako się ptak tam i sam tuła, i jako jaskółka lata: tak przeklęstwo niezasłużone nie przyjdzie.</span> <span class="verse"><a name="3">3</a>Bicz na konia, ogłów na osła, a kij potrzebny jest na grzbiet głupiego.</span> <span class="verse"><a name="4">4</a>Nie odpowiadaj głupiemu według głupstwa jego, abyś mu i ty nie był podobny.</span> <span class="verse"><a name="5">5</a>Odpowiedz głupiemu według głupstwa jego, aby się sobie nie zdał być mądrym.</span> <span class="verse"><a name="6">6</a>Jakoby nogi obciął, tak się bezprawia dopuszcza, kto się głupiemu poselstwa powierza.</span> <span class="verse"><a name="7">7</a>Jako nierówne są golenie u chromego: tak jest powieść w ustach głupich.</span> <span class="verse"><a name="8">8</a>Jako kiedy kto przywiązuje kamień drogi do procy: tak czyni ten, który uczciwość głupiemu wyrządza.</span> <span class="verse"><a name="9">9</a>Jako ciernie, gdy się dostaną w rękę pijanego: tak przypowieść jest w ustach głupich.</span> <span class="verse"><a name="10">10</a>Wielki Pan stworzył wszystko, a daje zapłatę głupiemu, daje także zapłatę przestępcom.</span> <span class="verse"><a name="11">11</a>Jako pies wraca się do zwrócenia swego: tak głupi powtarza głupstwo swoje.</span> <span class="verse"><a name="12">12</a>Ujrzyszli człowieka, co się sobie zda być mądrym, nadzieja o głupim lepsza jest, niżeli o nim.</span> <span class="verse"><a name="13">13</a>Leniwy mówi: lew na drodze, lew na ulicach.</span> <span class="verse"><a name="14">14</a>Jako się drzwi obracają na zawiasach swoich: tak leniwiec na łóżku swojem.</span> <span class="verse"><a name="15">15</a>Leniwiec rękę kryje do zanadrzy swych, a ciężko mu jej podnosić do ust swoich.</span> <span class="verse"><a name="16">16</a>Leniwiec zda się sobie być mędrszym, niżeli siedm odpowiadających z rozsądkiem.</span> <span class="verse"><a name="17">17</a>Jakoby też psa za uszy łapał, kto się mimo idąc w cudzą zwadę wdaje.</span> <span class="verse"><a name="18">18</a>Jako szalony wypuszcza iskry i strzały śmiertelne:</span> <span class="verse"><a name="19">19</a>Tak jest każdy, który podchodzi przyjaciela swego, a mówi: Azam ja nie żartował?</span> <span class="verse"><a name="20">20</a>Gdy niestaje drew, gaśnie ogień; tak gdy nie będzie klatecznika, ucichnie zwada.</span> <span class="verse"><a name="21">21</a>Jako węgiel martwy służy do rozniecenia, i drwa do ognia; tak człowiek swarliwy do rozniecenia zwady.</span> <span class="verse"><a name="22">22</a>Słowa obmówcy są jako słowa zranionych; a wszakże przenikają do wnętrzności żywota.</span> <span class="verse"><a name="23">23</a>Wargi nieprzyjacielskie i serce złe są jako srebrna piana, którą polewają naczynie gliniane.</span> <span class="verse"><a name="24">24</a>Ten, co kogo nienawidzi, za inszego się udaje wargami swemi; ale w sercu swojem myśli o zdradzie.</span> <span class="verse"><a name="25">25</a>Gdyć się ochotnym mową swą ukazuje, nie wierz mu: bo siedmioraka obrzydliwość jest w sercu jego.</span> <span class="verse"><a name="26">26</a>Nienawiść zdradliwie bywa pokryta; ale odkryta bywa złość jej w zgromadzeniu.</span> <span class="verse"><a name="27">27</a>Kto drugiemu dół kopie, wpada weń; a kto kamień toczy, na niego się obraca.</span> <span class="verse"><a name="28">28</a>Człowiek języka kłamliwego ma utrapienie w nienawiści, a usta łagodne przywodzą do upadku.</span> </p></div</div></div></body></html>