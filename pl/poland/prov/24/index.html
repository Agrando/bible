<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Nie naśladuj ludzi złych, ani żądaj przebywać z nimi;</span> <span class="verse"><a name="2">2</a>Albowiem serce ich myśli o drapiestwie, a wargi ich mówią o uciśnieniu.</span> <span class="verse"><a name="3">3</a>Mądrością bywa dom zbudowany, a roztropnością umocniony.</span> <span class="verse"><a name="4">4</a>Zaiste przez umiejętność komory napełnione bywają wszelakiemi bogactwami kosztownemi i wdzięcznemi.</span> <span class="verse"><a name="5">5</a>Człowiek mądry mocny jest, a mąż umiejętny przydaje siły.</span> <span class="verse"><a name="6">6</a>Albowiem przez mądrą radę zwiedziesz bitwę, a wybawienie przez mnóstwo radców mieć będziesz.</span> <span class="verse"><a name="7">7</a>Wysokie są głupiemu mądrości; w bramie nie otworzy ust swoich.</span> <span class="verse"><a name="8">8</a>Kto myśli źle czynić, tego złośliwym zwać będą.</span> <span class="verse"><a name="9">9</a>Zła myśl głupiego jest grzechem, a pośmiewca jest obrzydliwością ludzką.</span> <span class="verse"><a name="10">10</a>Jeźli będziesz gnuśnym, tedy w dzień ucisku słaba będzie siła twoja.</span> <span class="verse"><a name="11">11</a>Wybawiaj pojmanych na śmierć; a od tych, którzy idą na stracenie, nie odwracaj się.</span> <span class="verse"><a name="12">12</a>Jeźli rzeczesz: Otośmy o tem nie wiedzieli; izali ten, który waży serca, nie rozumie? a ten, który strzeże duszy twojej, nie rozezna? i nie odda człowiekowi według uczynków jego?</span> <span class="verse"><a name="13">13</a>Jedz miód, synu mój! bo dobry, i plastr słodki podniebieniu twemu;</span> <span class="verse"><a name="14">14</a>Tak umiejętność mądrości duszy twojej, jeźliże ją znajdziesz; onać będzie nagrodą, a nadzieja twoja nie będzie wycięta.</span> <span class="verse"><a name="15">15</a>Nie czyń zasadzki, niezbożniku! na przybytek sprawiedliwego, a nie przeszkadzaj odpocznieniu jego.</span> <span class="verse"><a name="16">16</a>Bo choć siedm kroć upada sprawiedliwy, przecie zaś powstaje; ale niezbożni wpadną w nieszczęście.</span> <span class="verse"><a name="17">17</a>Gdy upadnie nieprzyjaciel twój, nie ciesz się; i gdy się potknie, niech się nie raduje serce twoje;</span> <span class="verse"><a name="18">18</a>Aby snać nie ujrzał Pan, a nie podobałoby się to w oczach jego, i odwróciłby od niego gniew swój na cię.</span> <span class="verse"><a name="19">19</a>Nie gniewaj się dla złośników, ani się udawaj za niepobożnymi;</span> <span class="verse"><a name="20">20</a>Boć nie weźmie złośnik nagrody; pochodnia niepobożnych zgaśnie.</span> <span class="verse"><a name="21">21</a>Synu mój! bój się Pana i króla, a z niestatecznymi nie mięszaj się;</span> <span class="verse"><a name="22">22</a>Boć znagła powstanie zginienie ich, a upadek obydwóch któż wie?</span> <span class="verse"><a name="23">23</a>I toć też mądrym należy: wzgląd mieć na osobę u sądu, nie dobra.</span> <span class="verse"><a name="24">24</a>Tego, który mówi niepobożnemu; Jesteś sprawiedliwy, będą ludzie przeklinać, a narody się nim brzydzić będą.</span> <span class="verse"><a name="25">25</a>Ale którzy go karzą, szczęśliwi będą, a przyjdzie na nich błogosławieństwo każdego dobrego.</span> <span class="verse"><a name="26">26</a>Pocałują wargi tego, co mówi słowa prawdziwe.</span> <span class="verse"><a name="27">27</a>Rozrządź na polu robotę twoję, a sprawuj pilnie rolę swoję; a potem będziesz budował dom twój.</span> <span class="verse"><a name="28">28</a>Nie bądź świadkiem lekkomyślnym przeciw bliźniemu swemu, ani czyń łagodnych namów wargami swemi.</span> <span class="verse"><a name="29">29</a>Nie mów: Jako mi uczynił, tak mu uczynię; oddam mężowi temu według uczynku jego.</span> <span class="verse"><a name="30">30</a>Szedłem przez pole męża leniwego a przez winnicę człowieka głupiego;</span> <span class="verse"><a name="31">31</a>A oto porosła wszędzie ostem; pokrzywy wszystko pokryły, a płot kamienny jej rozwalił się.</span> <span class="verse"><a name="32">32</a>Co ja ujrzawszy złożyłem to do serca mego, a widząc to wziąłem to ku przestrodze.</span> <span class="verse"><a name="33">33</a>Trochę się prześpisz, trochę podrzemiesz, trochę złożysz ręce, abyś odpoczywał;</span> <span class="verse"><a name="34">34</a>A wtem ubóstwo twoje przyjdzie jako podróżny, a niedostatek twój jako mąż zbrojny.</span> </p></div</div></div></body></html>