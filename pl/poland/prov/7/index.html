<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Synu mój! strzeż słów moich, a przykazanie moje chowaj u siebie.</span> <span class="verse"><a name="2">2</a>Strzeż przykazań moich, a żyć będziesz; a nauki mojej, jako źrenicy oczów swych.</span> <span class="verse"><a name="3">3</a>Uwiąż je na palcach twoich, napisz je na tablicy serca twego.</span> <span class="verse"><a name="4">4</a>Mów mądrości: Siostraś ty moja, a roztropność przyjaciółką nazywaj,</span> <span class="verse"><a name="5">5</a>Aby cię strzegły od żony cudzej, i od obcej, która mówi łagodne słowa.</span> <span class="verse"><a name="6">6</a>Bom oknem domu swego przez kratę moję wyglądał;</span> <span class="verse"><a name="7">7</a>I widziałem między prostakami, obaczyłem między synami młodzieńca głupiego,</span> <span class="verse"><a name="8">8</a>Który szedł ulicą przy rogu jej, drogą postępując ku domowi jej.</span> <span class="verse"><a name="9">9</a>Ze zmierzkiem pod wieczór, w ciemności nocnej, i w mroku.</span> <span class="verse"><a name="10">10</a>A oto niewiasta spotkała go, w ubiorze wszetecznicy, chytrego serca,</span> <span class="verse"><a name="11">11</a>Świegotliwa i nie ukrócona, a w domu własnym nie mogły się ostać nogi jej;</span> <span class="verse"><a name="12">12</a>Raz na dworzu, raz na ulicach i po wszystkich kątach zasadzki czyniąca;</span> <span class="verse"><a name="13">13</a>I uchwyciła go, i pocałowała go, a złożywszy wstyd z twarzy swojej, rzekła mu:</span> <span class="verse"><a name="14">14</a>Ofiary spokojne są u mnie; dzisiajm oddała śluby moje.</span> <span class="verse"><a name="15">15</a>Przetożem wyszła przeciw tobie, abym pilnie szukała twarzy twojej, i znalazłam cię.</span> <span class="verse"><a name="16">16</a>Obiłam kobiercami łoże moje, ozdobione rzezaniem i prześcieradłami egipskiemi.</span> <span class="verse"><a name="17">17</a>Potrząsnęłam pokój swój myrrą, aloesem, i cynamonem.</span> <span class="verse"><a name="18">18</a>Pójdźże, opójmy się miłością aż do poranku, ucieszmy się miłością.</span> <span class="verse"><a name="19">19</a>Boć męża mego w domu niemasz; pojechał w drogę daleką.</span> <span class="verse"><a name="20">20</a>Worek pieniędzy wziął z sobą; dnia pewnego wróci się do domu swego.</span> <span class="verse"><a name="21">21</a>I nakłoniła go wielą słów swoich, a łagodnością warg swoich zniewoliła go.</span> <span class="verse"><a name="22">22</a>Wnet poszedł za nią, jako wół, gdy go na rzeź wiodą, a jako głupi do pęta, którem karany bywa.</span> <span class="verse"><a name="23">23</a>I przebiła strzałą wątrobę jego; kwapił się jako ptak do sidła, nie wiedząc, iż je zgotowano na duszę jego.</span> <span class="verse"><a name="24">24</a>Przetoż teraz, synowie! słuchajcie mię, a bądźcie pilni powieści ust moich.</span> <span class="verse"><a name="25">25</a>Niechaj się nie uchyla za drogami jej serce twoje, ani się tułaj po ścieszkach jej.</span> <span class="verse"><a name="26">26</a>Albowiem wielu zraniwszy poraziła, i mocarze wszyscy pozabijani są od niej.</span> <span class="verse"><a name="27">27</a>Dom jej jest jako drogi piekielne, wiodące do gmachów śmierci.</span> </p></div</div></div></body></html>