<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Synu mój! bądź pilen mądrości mojej, a ku mojej roztropności nakłoń ucha twego,</span> <span class="verse"><a name="2">2</a>Abyś strzegł ostrożności, a umiejętność aby wargi twoje zachowała.</span> <span class="verse"><a name="3">3</a>Bo choć niewiasty obcej wargi miodem opływają, a gładsze niż oliwa usta jej:</span> <span class="verse"><a name="4">4</a>Ale ostatnie rzeczy jej gorzkie jak piołun, a ostre jako miecz na obie strony ostry.</span> <span class="verse"><a name="5">5</a>Nogi jej zstępują do śmierci, a do piekła chód jej prowadzi.</span> <span class="verse"><a name="6">6</a>Jeźlibyś zważyć chciał ścieszkę żywota jej, nie pewne są drogi jej, nie poznasz ich.</span> <span class="verse"><a name="7">7</a>Przetoż teraz, synowie! słuchajcie mię, a nie odstępujcie od powieści ust moich.</span> <span class="verse"><a name="8">8</a>Oddal od niej drogę twoję, a nie przybliżaj się ku drzwiom domu jej.</span> <span class="verse"><a name="9">9</a>Byś snać nie podał obcym sławy twojej, a lat twoich okrutnikowi;</span> <span class="verse"><a name="10">10</a>By się snać nie nasycili obcy siłą twoją, a prace twoje nie zostały w domu cudzym;</span> <span class="verse"><a name="11">11</a>I narzekałbyś w ostateczne czasy twoje, gdybyś zniszczył czerstwość twoję i ciało twoje;</span> <span class="verse"><a name="12">12</a>I rzekłbyś: O jakożem miał ćwiczenie w nienawiści, a strofowaniem gardziło serce moje!</span> <span class="verse"><a name="13">13</a>Nie słuchałem głosu ćwiczących mię, a tym, którzy mię uczyli, nie nakłaniałem ucha mego!</span> <span class="verse"><a name="14">14</a>Maluczkom nie przyszedł we wszystko nieszczęście, w pośród zebrania i zgromadzenia.</span> <span class="verse"><a name="15">15</a>Pij wodę ze zdroju twego, a wody płynące ze źródła twego!</span> <span class="verse"><a name="16">16</a>Niech się precz rozchodzą źródła twoje, a po ulicach strumienie wód.</span> <span class="verse"><a name="17">17</a>Miej je sam dla siebie, a nie obcy z tobą.</span> <span class="verse"><a name="18">18</a>Niech nie będzie zdrój twój błogosławiony, a wesel się z żony młodości twojej.</span> <span class="verse"><a name="19">19</a>Niechżeć będzie jako łani wdzięczna, i sarna rozkodzna; niech cię nasycają piersi jej na każdy czas, w miłości jej kochaj się ustawicznie.</span> <span class="verse"><a name="20">20</a>Bo przeczże się masz kochać w obcej, synu mój! i odpoczywać na łonie cudzej?</span> <span class="verse"><a name="21">21</a>Gdyż przed oczyma Pańskiemi są drogi człowiecze, a on wszystkie ścieszki jego waży.</span> <span class="verse"><a name="22">22</a>Nieprawości własne pojmają niezbożnika, a w powrozach grzechu swego uwikle się.</span> <span class="verse"><a name="23">23</a>Onci umrze, przeto, że nie przyjmował ćwiczenia, a dla wielkości głupstwa swego będzie błądził.</span> </p></div</div></div></body></html>