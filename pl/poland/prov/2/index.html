<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Synu mój! jeźli przyjmiesz słowa moje, a przykazanie moje zachowasz u siebie;</span> <span class="verse"><a name="2">2</a>Nadstawiszli mądrości ucha twego, i nakłoniszli serca twego do roztropności;</span> <span class="verse"><a name="3">3</a>Owszem, jeźli na rozum zawołasz, a roztropności wezwieszli głosem swoim;</span> <span class="verse"><a name="4">4</a>Jeźli jej szukać będziesz jako srebra, a jako skarbów skrytych pilnie szukać będziesz:</span> <span class="verse"><a name="5">5</a>Tedy zrozumiesz bojaźń Pańską, a znajomość Bożą znajdziesz.</span> <span class="verse"><a name="6">6</a>Albowiem Pan daje mądrość, z ust jego pochodzi umiejętność i roztropność.</span> <span class="verse"><a name="7">7</a>On zachowuje uprzejmym prawdziwą mądrość; on jest tarczą chodzącym w szczerości,</span> <span class="verse"><a name="8">8</a>Aby strzegli ścieżek sądu; on drogi świętych swoich strzeże.</span> <span class="verse"><a name="9">9</a>Tedy wyrozumiesz sprawiedliwość, i sąd, i prawość, i wszelką ścieszkę dobrą.</span> <span class="verse"><a name="10">10</a>Gdy wnijdzie mądrośu w serce twoje, a umiejętność duszy twojej wdzięczna będzie:</span> <span class="verse"><a name="11">11</a>Tedy cię ostrożność strzedz będzie, a opatrzność zachowa cię.</span> <span class="verse"><a name="12">12</a>Wyrywając cię od drogi złej, i od człowieka mówiącego przewrotności;</span> <span class="verse"><a name="13">13</a>Od tych, którzy opuszczają ścieszki proste, udawając się drogami ciemnemi;</span> <span class="verse"><a name="14">14</a>Którzy się radują, gdy czynią złe, a weselą się w złośliwych przewrotnościach;</span> <span class="verse"><a name="15">15</a>Których ścieszki są krzywe, a sami są przewrotnymi na drogach swoich;</span> <span class="verse"><a name="16">16</a>Wyrywając cię od niewiasty postronnej i obcej, która pochlebia łagodnemi słowy;</span> <span class="verse"><a name="17">17</a>Która opuszcza wodza młodości swojej, a przymierza Boga swojego zapomina.</span> <span class="verse"><a name="18">18</a>Bo się nachyla ku śmierci dom jej, a do umarłych ścieszki jej.</span> <span class="verse"><a name="19">19</a>Wszyscy, którzy do niej wchodzą, nie wracają się, ani trafiają na ścieszkę żywota.</span> <span class="verse"><a name="20">20</a>A przetoż będziesz chodził drogą dobrych, a ścieżek sprawiedliwych będziesz przestrzegał.</span> <span class="verse"><a name="21">21</a>Albowiem cnotliwi będą mieszkali na ziemi, a szczerzy trwać będą na niej;</span> <span class="verse"><a name="22">22</a>Ale niepobożni z ziemi wykorzenieni będą, a przewrotni będą z niej wygładzeni.</span> </p></div</div></div></body></html>