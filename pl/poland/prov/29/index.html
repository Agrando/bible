<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Człowiek, który na częste karanie zatwardza kark swój, nagle zniszczeje, i nie wskóra.</span> <span class="verse"><a name="2">2</a>Gdy się rozmnażają sprawiedliwi, weseli się lud; ale gdy panuje bezbożnik, wzdycha lud.</span> <span class="verse"><a name="3">3</a>Mąż, który miłuje mądrość, uwesela ojca swego; ale kto chowa nierządnicę, traci majętność.</span> <span class="verse"><a name="4">4</a>Król sądem ziemię utwierdza; ale mąż, który dary bierze, podwraca ją.</span> <span class="verse"><a name="5">5</a>Człowiek, który pochlebia przyjacielowi swemu, rozciąga sieć przed nogami jego.</span> <span class="verse"><a name="6">6</a>Występek złego jest mu sidłem; ale sprawiedliwy śpiewa i weseli się.</span> <span class="verse"><a name="7">7</a>Sprawiedliwy wyrozumiewa sprawę nędznych; ale niezbożnik nie ma na to rozumu i umiejętności.</span> <span class="verse"><a name="8">8</a>Mężowie naśmiewcy zawodzą miasto; ale mądrzy odwracają gniew.</span> <span class="verse"><a name="9">9</a>Mąż mądry, wiedzieli spór z mężem głupim, choćby się gniewał, choćby się też śmiał, nie będzie miał pokoju.</span> <span class="verse"><a name="10">10</a>Mężowie krwawi nienawidzą uprzejmego; ale uprzejmi staranie wiodą o duszę jego.</span> <span class="verse"><a name="11">11</a>Wszystkiego ducha swego wywiera głupi, ale mądry na dalszy czas go zawściąga.</span> <span class="verse"><a name="12">12</a>Pana, który rad słucha słów kłamliwych, wszyscy słudzy jego są niepobożni.</span> <span class="verse"><a name="13">13</a>Ubogi i zdzierca spotkali się; a wszakże obydwóch oczy Pan oświeca.</span> <span class="verse"><a name="14">14</a>Króla, który sądzi uciśnionych według prawdy, stolica jego na wieki utwierdzona będzie.</span> <span class="verse"><a name="15">15</a>Rózga i karność mądrość daje; ale dziecię swawolne zawstydza matkę swoję.</span> <span class="verse"><a name="16">16</a>Gdy się rozmnażają niezbożni, rozmnaża się i przestępstwo; ale sprawiedliwi upadek ich oglądają.</span> <span class="verse"><a name="17">17</a>Karz syna twego, a sprawić odpocznienie, i sposobi rozkosz duszy twojej.</span> <span class="verse"><a name="18">18</a>Gdy proroctwo ustaje, lud bywa rozproszony; ale kto strzeże zakonu, błogosławiony jest.</span> <span class="verse"><a name="19">19</a>Sługa nie bywa słowami naprawiony; bo choć rozumie, jednak nie odpowiada.</span> <span class="verse"><a name="20">20</a>Ujrzysz człowieka skwapliwego w sprawach swoich; ale lepsza jest nadzieja o głupim, niż o nim.</span> <span class="verse"><a name="21">21</a>Kto w rozkoszy chowa z dzieciństwa sługę swego, na ostatek będzie chciał być za syna.</span> <span class="verse"><a name="22">22</a>Człowiek gniewliwy wszczyna zwadę, a pierzchliwy wiele grzeszy.</span> <span class="verse"><a name="23">23</a>Pycha człowiecza poniża go; ale pokorny w duchu sławy dostępuje.</span> <span class="verse"><a name="24">24</a>Kto spółkuje ze złodziejem, ma w nienawiści duszę swoję; także też kto przeklęstwa słyszy, a nie objawia go.</span> <span class="verse"><a name="25">25</a>Strach człowieczy stawia sobie sidło; ale kto ma nadzieję w Panu, wywyższony będzie.</span> <span class="verse"><a name="26">26</a>Wiele tych, co szukają twarzy panów; aleć od Pana jest sąd każdego.</span> <span class="verse"><a name="27">27</a>Sprawiedliwym jest mąż niezbożny obrzydliwością; a zasię kto w uprzejmości chodzi, jest niezbożnym obrzydliwością.</span> </p></div</div></div></body></html>