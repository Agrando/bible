<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Oto Pan obnaży ziemię, i spustoszy ją, i przemieni oblicze jej, a rozproszy obywateli jej.</span> <span class="verse"><a name="2">2</a>I będzie jako lud pospolity tak i książę; jako sługa, tak pan jego; jako dziewka, tak pani jej; jako kupujący, tak sprzedawający; jako pożyczający, tak i ten, co u drugiego pożycza; jako lichwiarz, tak ten, co lichwę daje.</span> <span class="verse"><a name="3">3</a>Wielce obnażona będzie ziemia, i bardzo złupiona; albowiem Pan mówił to słowo.</span> <span class="verse"><a name="4">4</a>Płakać będzie i upadnie ziemia, zwątleje i obali się okrąg ziemski; zemdleją wysokie narody ziemskie,</span> <span class="verse"><a name="5">5</a>Przeto, że ta ziemia splugawiona jest pod obywatelami swoimi; albowiem przestąpili prawa, odmienili ustawy, wzruszyli przymierze wieczne.</span> <span class="verse"><a name="6">6</a>Dla tego przeklęstwo pożre ziemię, a zniszczeją obywatele jej; dlatego popaleni będą obywatele ziemi, a mało ludzi zostanie.</span> <span class="verse"><a name="7">7</a>Smucić się będzie moszcz, uwiędnie winna macica, wzdychać będą wszyscy wesołego serca.</span> <span class="verse"><a name="8">8</a>Ustanie wesele bębnów, ustanie wykrzykanie weselących się, ucichnie wesele cytry.</span> <span class="verse"><a name="9">9</a>Nie będą pić wina z śpiewaniem; gorzki będzie napój mocny pijącym go.</span> <span class="verse"><a name="10">10</a>Starte będzie miasto próżności; każdy dom zawarty będzie, aby do niego nie wchodzono.</span> <span class="verse"><a name="11">11</a>Narzekanie będzie na ulicach dla wina; zaćmione będzie wszelkie wesele, a przeniesie się radość ziemi.</span> <span class="verse"><a name="12">12</a>Spustoszenie w mieście zostanie, a bramy zburzone będą.</span> <span class="verse"><a name="13">13</a>Albowiem tak będzie w pośród ziemi, w pośrodku narodów, jako gdy otrzęsą oliwy, i jako bywa z gronami, gdy się dokona zbieranie wina.</span> <span class="verse"><a name="14">14</a>Ci podniosą głos swój, wykrzykać będą, w zacności Pańskiej wykrzykać będą, i przy morzu.</span> <span class="verse"><a name="15">15</a>Przetoż w dolinach wysławiajcie Pana, na wyspach morskich imię Pana, Boga Izraelskiego.</span> <span class="verse"><a name="16">16</a>Od kończyn ziemi słyszymy piosnkę o sławie sprawiedliwego. Alem ja rzekł: Wychudłem, wychudłem, biada mnie! Przewrotni przewrotność broją, przewrotność, mówię, bez wszelkiego wstydu broją.</span> <span class="verse"><a name="17">17</a>Strach, i dół, i sidło przyjdzie na cię, który mieszkasz na ziemi.</span> <span class="verse"><a name="18">18</a>I stanie się, że kto uciecze przed wieścią strachu, wpadnie w dół, a kto wylizie z dołu, pojmany będzie sidłem; bo upusty z wysokości otworzone będą a zatrząsną się grunty ziemi.</span> <span class="verse"><a name="19">19</a>Rozstępując rozstąpi się ziemia; rozsiadając rozsiądzie się ziemia; poruszając poruszy się ziemia.</span> <span class="verse"><a name="20">20</a>Chwiejąc chwiać się będzie ziemia jako pijany a przeniesiona będzie jako budka; bo ją obciąży nieprawość jej, i upadnie, a więcej nie powstanie.</span> <span class="verse"><a name="21">21</a>A dnia onego nawiedzi Pan wojsko wysokie na wysokości, także i królów ziemskich na ziemi.</span> <span class="verse"><a name="22">22</a>I będą zgromadzeni, jako zgromadzeni bywają więźniowie do ciemnicy, a będą zamknieni w tarasie; po wielu, mówię, dniach, nawiedzeni będą.</span> <span class="verse"><a name="23">23</a>I zasromi się miesiąc, a zawstydzi się słońce, gdy królować będzie Pan zastępów, na górze Syońskiej, i w Jeruzalemie, i przed starcami swymi w wielkiej sławie.</span> </p></div</div></div></body></html>