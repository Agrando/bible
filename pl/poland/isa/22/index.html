<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Brzemię doliny widzenia. Cóż ci się stało, żeś wszystka na dachy wystąpiła?</span> <span class="verse"><a name="2">2</a>Miasto pełne wrzasku, i zgiełku, miasto weselące się! Pobici twoi nie są pobici mieczem, ani zginęli w bitwie.</span> <span class="verse"><a name="3">3</a>Wszyscy książęta twoi naporząd się rozpierzchnęli, od strzelców powiązani są wespół, i ci, którzy z daleka uciekają.</span> <span class="verse"><a name="4">4</a>Dlategom rzekł: Odstąpcie odemnie, abym gorzko płakał; nie kwapcie się, cieszyć mię w spustoszeniu córki ludu mojego.</span> <span class="verse"><a name="5">5</a>Albowiem to jest dzień ucisku i podeptania, i zamięszania od Pana, Pana zastępów, w dolinie widzenia, dzień burzenia murów, i wołania na góry.</span> <span class="verse"><a name="6">6</a>Elam też wziął sajdak z wozami ludu wojennego, a Kir okazał tarczę swoję.</span> <span class="verse"><a name="7">7</a>I stało się, że wyborne doliny twoje napełnione były wozami, a jezdni się potężnie zaszańcowali u bramy.</span> <span class="verse"><a name="8">8</a>I odkryta była zasłona Judowa; a poglądałeś dnia onego na zbrojownię w domu lasu.</span> <span class="verse"><a name="9">9</a>I poglądaliście na rozwaliny miasta Dawidowego, bo ich wiele było; i zgromadziły się wody sadzawki dolnej.</span> <span class="verse"><a name="10">10</a>Także policzyliście domy w Jeruzalemie, a rozwaliliście domy na oprawę murów.</span> <span class="verse"><a name="11">11</a>Uczyniliście też przekop między dwoma murami, dla wód stawu starego, a nie oglądaliście się na tego, co go sprawił, a tego, który go zdawna zbudował, nie widzieliście.</span> <span class="verse"><a name="12">12</a>Nadto, gdy wołał Pan, Pan zastępów, dnia onego do płaczu i do narzekania, i do obłysienia się, i do przepasania się worem;</span> <span class="verse"><a name="13">13</a>A oto radość i wesele wasze, zabijać woły, i bić owce, a jedząc mięso, i pijąc wino, mówić: Jedzmy, pijmy, bo jutro pomrzemy.</span> <span class="verse"><a name="14">14</a>Aleć to doszło uszów moich, mówi Pan zastępów. Przetoż wam ta nieprawość nie będzie odpuszczona; aż pomrzecie, mówi Pan, Pan zastępów.</span> <span class="verse"><a name="15">15</a>Tak mówi Pan, Pan zastępów: Idź, wnijdź do tego podskarbiego, do Sobny, który jest przełożonym w domu, i rzecz:</span> <span class="verse"><a name="16">16</a>Co ty tu masz? albo kogo tu masz, żeś tu sobie wykował grób? Wykowałeś sobie na wysokiem miejscu grób swój, a wystawiłeś na skale przybytek swój?</span> <span class="verse"><a name="17">17</a>Oto Pan, który cię przykrył jako zacnego męża, a który cię kosztownie przyodział,</span> <span class="verse"><a name="18">18</a>Prędko cię zatoczy jako kulę do ziemi szerokiej i przestronnej; tam umrzesz, tam i wozy sławy twojej zginą, o hańbo domu Pana swego!</span> <span class="verse"><a name="19">19</a>A tak wypędzę cię z stanowiska twego, a z urzędu twego złożę cię.</span> <span class="verse"><a name="20">20</a>A dnia onego przyzwię sługę swego Elijakima, syna Helkijaszowego;</span> <span class="verse"><a name="21">21</a>I oblekę go w szatę twoję, i pasem twoim potwierdzę go, panowanie też twoje dam w rękę jego; i będzie za ojca obywatelom Jeruzalemskim, i domowi Judzkiemu.</span> <span class="verse"><a name="22">22</a>I położę klucz domu Dawidowego na ramieniu jego; gdy otworzy, nikt nie zawrze, a gdy zawrze, nikt nie otworzy.</span> <span class="verse"><a name="23">23</a>I wbiję go jako gwóźdź na miejscu pewnem, a będzie stolicą chwały domu ojca swego.</span> <span class="verse"><a name="24">24</a>A zawiśnie na nim wszystka sława domu ojca jego, synowie i córki, i wszystko naczynie by najmniejsze, od naczynia, z którego piją, aż do każdego naczynia winnego.</span> <span class="verse"><a name="25">25</a>Dnia onego, mówi Pan zastępów, będzie wyjęty gwóźdź, który był wbity na miejscu pewnem, a będzie przycięty i upadnie; odcięte będzie i brzemię, które jest na nim; bo Pan mówił.</span> </p></div</div></div></body></html>