<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Biada tobie, który łupisz, chociażeś sam nie złupiony, i który zdradzasz, chociażeś sam nie był zdradzony! Gdy łupić przestaniesz, będziesz też złupiony; gdy zdradzać przestaniesz, będą cię też zdradzać.</span> <span class="verse"><a name="2">2</a>Panie! zmiłuj się nad nami, ciebie oczekujemy. Bądź ramieniem swoich na każdy poranek, a zbawieniem naszem czasu utrapienia.</span> <span class="verse"><a name="3">3</a>Przed głosem ogromnym rozpierzchną się narody; przed wywyższeniem twojem rozproszą się poganie.</span> <span class="verse"><a name="4">4</a>I będą zebrane łupy wasze, jako zbierają chrząszcze; a jako przypada szarańcza, tak oni przypadną na nie.</span> <span class="verse"><a name="5">5</a>Pan będzie wywyższony, bo mieszka na wysokości; napełni Syon sądem i sprawiedliwością.</span> <span class="verse"><a name="6">6</a>Mądrość i umiejętność będą utwierdzeniem czasów twoich, siłą i obfitem zbawieniem twem, a bojaźń Pańska skarbem twoim.</span> <span class="verse"><a name="7">7</a>Oto mocarze ich wołają na dworze, posłowie pokoju gorzko płaczą.</span> <span class="verse"><a name="8">8</a>Spustoszały drogi, przestano ścieszką chodzić; złamał przymierze, znieważył miasta, a człowieka za nic sobie nie ma.</span> <span class="verse"><a name="9">9</a>Płakała i zwątlała ziemia; zawstydzony jest Liban i uwiądł; Saron się stał jako pustynia, i otłuczono Basan i Karmel.</span> <span class="verse"><a name="10">10</a>Teraz powstanę, mówi Pan, teraz się wywyższę, teraz się podniosę.</span> <span class="verse"><a name="11">11</a>Począwszy słomę, urodzicie mierzwę; duch wasz was pożre jako ogień.</span> <span class="verse"><a name="12">12</a>I będą narody, jako wypalone wapno; będą jako ciernie wycięte, ogniem spalone.</span> <span class="verse"><a name="13">13</a>Słuchajcie, którzyście daleko, com uczynił, a bliscy poznajcie moc moję.</span> <span class="verse"><a name="14">14</a>Zlękli się na Syonie grzesznicy, strach zdjął obłudników mówiących: Któż z nas ostać się może przed ogniem pożerającym? Któż z nas ostać się może przed płomieniem wiecznym?</span> <span class="verse"><a name="15">15</a>Ten, który chodzi w sprawiedliwości, a mówi, co jest prawego; który się zyskiem niesprawiedliwym brzydzi; który otrząsa ręce swe, aby darów nie brał; który zatula uszy swe, aby nie słuchał o rozlaniu krwi, i zamruża oczy swoje, aby nie patrzał na złe:</span> <span class="verse"><a name="16">16</a>Ten na wysokościach mieszkać będzie, zamki na skałach będą ucieczką jego; chleb jego dany mu będzie, wody jego nie ustaną.</span> <span class="verse"><a name="17">17</a>Króla w piękności jego oglądają oczy twoje, ujrzą i ziemię daleką.</span> <span class="verse"><a name="18">18</a>Serce twoje będzie rozmyślało o starchu, mówiąc: Gdzie teraz jest pisarz? gdzież teraz jest poborca? gdzież jest obliczający wieże?</span> <span class="verse"><a name="19">19</a>Ludu okrutnego nie oglądasz, ludu głębokiej mowy, któregoś nie słyszał, i języka obcego, któregobyś nie rozumiał.</span> <span class="verse"><a name="20">20</a>Wejrzyj na Syon, miasto uroczystych swiąt naszych, oczy twoje niechaj patrzą na Jeruzalem, na mieszkanie spokojne, na namiot, który nie będzie przeniesion; kołki jego na wieki się nie poruszą, a żaden powróz jego nie zerwie się,</span> <span class="verse"><a name="21">21</a>Przeto, że nam na tem miejscu Pan wielmożny jest rzekami strumieni szerokich, po których nie pójdą z wiosłami, ani okręt wielki po nich przechodzić będzie.</span> <span class="verse"><a name="22">22</a>Bo Pan jest sędzia nasz, Pan zakonodawca nasz; Pan król nasz; on nas zbawi.</span> <span class="verse"><a name="23">23</a>Osłabiały powrozy twoje, nie będą mogły w klubie zatrzymać masztu twego, ani rozciągną żaglów. Tedy rozdzielone będą łupy korzyści wielkiej, że i chromi rozchwycą łupy.</span> <span class="verse"><a name="24">24</a>A nie rzecze żaden z obywateli: Zachorowałem; lud, który mieszka w nim, uwolniony będzie od nieprawości.</span> </p></div</div></div></body></html>