<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Biada pysznej koronie, pijanicom z Efraima, i kwiatowi opadłemu z ozdoby sławy swojej! Biada tym, którzy rządzą doliną bardzo urodzajną, i znikczemniałym od wina!</span> <span class="verse"><a name="2">2</a>Oto możny i silny Pański będąc jako nawałność gradu, jako wicher wywracający, jako bystrość wód gwałtownej powodzi uderzy ją o ziemię ręką swą.</span> <span class="verse"><a name="3">3</a>Nogami podeptana będzie pyszna korona, pijanicy Efraimscy!</span> <span class="verse"><a name="4">4</a>Tedy się stanie, że kwiat opadający z ozdoby i z sławy swojej, tych, którzy rządzą doliną bardzo urodzajną, będzie jako owoc skorożrzy, pierwej niż lato bywa; który skoro kto obaczy, nie puści go z ręki, aż go zje.</span> <span class="verse"><a name="5">5</a>Dnia onego będzie Pan zastępów koroną ozdoby, i koroną sławy ostatkowi ludu swego,</span> <span class="verse"><a name="6">6</a>I duchem sądu siedzącemu na sądzie, a mocą tym, którzy odpierają bitwę aż do bramy.</span> <span class="verse"><a name="7">7</a>Ale i ci od wina błądzą, i od mocnego napoju potaczają się. Książę i prorok błądzą od mocnego napoju, utonęli w winie, potaczają się od mocnego napoju, błądzą w widzeniu, potykają się w sądzie.</span> <span class="verse"><a name="8">8</a>Albowiem wszystkie stoły ich pełne są zwracania i plugastwa, tak, aż miejsca nie staje.</span> <span class="verse"><a name="9">9</a>Kogożby uczyć miał umiejętności? a komu da zrozumieć co słyszał? Izali odstawionym od mleka, a odsadzonym od piersi?</span> <span class="verse"><a name="10">10</a>Ponieważ podawał im przykazanie za przykazaniem, przykazanie za przykazaniem, przepis za przepisem, przepis za przepisem, trochę tu, trochę owdzie:</span> <span class="verse"><a name="11">11</a>A wszakże jakoby nieznajomą mową, i językiem obcym mówił do ludu twego.</span> <span class="verse"><a name="12">12</a>A gdy im rzekł: Toć jest odpocznienie, sprawcie odpoczynek spracowanemu, toć jest odpocznienie; ale oni nie chcieli słuchać.</span> <span class="verse"><a name="13">13</a>I będzie im słowo Pańskie: przykazanie za przykazaniem, przykazanie za przykazaniem, przepis za przepisem, przepis za przepisem; trochę tu, trochę owdzie, na to, aby szli, a padłszy wznak stłukli się, a uwikłani będąc, pochwytani byli.</span> <span class="verse"><a name="14">14</a>Przetoż słuchajcie słowa Pańskiego, mężowie naśmiewcy! panujący nad tym ludem, który jest w Jeruzalemie.</span> <span class="verse"><a name="15">15</a>Dlatego, że mówicie: Uczyniliśmy przymierze z śmiercią, i z piekłem mamy porozumienie, bicz gwałtowny nas nie dojdzie, gdy przechodzić będzie; bośmy położyli kłamstwo za ucieczkę swoję, a pod fałszem utailiśmy się;</span> <span class="verse"><a name="16">16</a>Dlategoż tak powiedział panujący Pan: Oto Ja za grunt kładę w Syonie kamień, kamień doświadczony, węgielny, kosztowny, gruntownie ugruntowany; kto wierzy, nie pokwapi się.</span> <span class="verse"><a name="17">17</a>A wykonam sąd według sznuru, a sprawiedliwość według wagi; i potłucze grad nadzieję omylną, a ucieczkę wody zatopią.</span> <span class="verse"><a name="18">18</a>A tak zgładzone będzie przymierze wasze z śmiercią, a porozumienie wasze z piekłem nie ostoi się; gdy bicz gwałtowny przechodzić będzie, będziecie od niego podeptani.</span> <span class="verse"><a name="19">19</a>Kiedy jedno pocznie przechodzić, pochwyci was; bo na każdy poranek przechodzić będzie we dnie i w nocy. A sam postrach przywiedzie was ku zrozumieniu tego, coście słyszeli;</span> <span class="verse"><a name="20">20</a>Zwłaszcza iż krótsze będzie łoże, niżby się kto mógł rozciągnąć, i nakrycie wąskie, choćby się skurczył.</span> <span class="verse"><a name="21">21</a>Albowiem Pan powstanie jako na górze Perazym, a rozgniewa się jako w dolinie Gabaon, aby wykonał sprawę swoję, niezwyczajną sprawę swoję, i aby dokończył sprawy swojej, niezwyczajnej sprawy swojej.</span> <span class="verse"><a name="22">22</a>A tak teraz nie naśmiewajcie się, aby się niezmocniły związki wasze, bom o pewnem zepsowaniu wszystkiej ziemi słyszał od Pana, Pana zastępów,</span> <span class="verse"><a name="23">23</a>Nadstawiajcie uszów, a słuchajcie głosu mego; bądźcie pilni, a słuchajcie mowy mojej.</span> <span class="verse"><a name="24">24</a>Izali każdego dnia oracz orze, aby siał? przegania brozdy, a włóczy rolę swoję?</span> <span class="verse"><a name="25">25</a>Izali zrównawszy wierzch jej, nie rozsiewa wyki, i nie roztrząsa kminu, i nie sieje pszenicy wybornej, i jęczmienia przedniego, i orkiszu na miejscu sposobnem?</span> <span class="verse"><a name="26">26</a>Bo go uczy roztropności Bóg jego, i naucza go.</span> <span class="verse"><a name="27">27</a>Wyki nie młócą okowanem naczyniem, ani taczają koła wozowego po kminie; ale kijem wybijają wykę, a kmin laską.</span> <span class="verse"><a name="28">28</a>Pszenica młócona bywa; wszakże i tej nie zawżdy młócić będzie, ani jej potrze kołem woza swego, ani jej zębami jego pokruszy.</span> <span class="verse"><a name="29">29</a>I toć od Pana zastępów wyszło, który jest dziwny w radzie, a wielmożny w rzeczy samej.</span> </p></div</div></div></body></html>