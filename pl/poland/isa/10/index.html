<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Biada tym, którzy stanowią prawa niesprawiedliwe! i pisarzom, którzy ucisk na innych spisują!</span> <span class="verse"><a name="2">2</a>Aby odpychali ubogiego od sądu, a wydzierali sprawiedliwość ubogich ludu mego; aby wdowy były korzyścią ich, a sierotki łupem ich.</span> <span class="verse"><a name="3">3</a>Cóż uczynicie w dzień nawiedzenia, i spustoszenia, które z daleka przyjdzie? do kogoż się ucieczecie o wspomożenie? a gdzie zostawicie sławę waszę?</span> <span class="verse"><a name="4">4</a>Aby się nie miała między więźniami uniżyć, i między pobitymi upaść. A wszakże w tem wszystkiem nie odwróci się zapalczywość jego; ale jeszcze ręką jego będzie wyciągniona.</span> <span class="verse"><a name="5">5</a>Biada Assurowi, rózdze gniewu mego! chociaż kij rozgniewania mego jest w ręku jego.</span> <span class="verse"><a name="6">6</a>Na naród obłudny poślę go, a o ludu zapalczywości mojej przykażę mu, aby brał łup i wydzierał korzyści a położył go na podeptanie, jako błoto na ulicach.</span> <span class="verse"><a name="7">7</a>Lecz on nie tak będzie mniemał, i serce jego nie tak będzie myślało, ponieważ w sercu swem ułożył, aby wytracił i wykorzenił niemało narodów.</span> <span class="verse"><a name="8">8</a>Albowiem rzecze: Izali książęta moi nie są też i królmi?</span> <span class="verse"><a name="9">9</a>Izali Chalmo nie jest jako Karchemis? Izali Arfat nie jest jako Emat? Izali Samaryja nie jest jako Damaszek?</span> <span class="verse"><a name="10">10</a>Jako ręka moja znalazła królestwa bałwańskie, chociaż bałwany ich większe były, niż w Jeruzalemie i w Samaryi.</span> <span class="verse"><a name="11">11</a>Izali Jeruzalemowi i bałwanom jego tak nie uczynię, jakom uczynił Samaryi i bałwanom jej?</span> <span class="verse"><a name="12">12</a>I stanie się, gdy Pan wykona wszystkę sprawę swoję na górze Syońskiej i w Jeruzalemie, że nawiedzę owoc wyniosłego serca króla Assyryjskiego, i pychę wysokich oczów jego;</span> <span class="verse"><a name="13">13</a>Bo rzecze: W mocy ręki mojej uczyniłem to, i w mądrości mojej; bom był mądry, i odjąłem granice narodów, a skarby ich zabrałem, i wytraciłem obywateli jako mocarz.</span> <span class="verse"><a name="14">14</a>Owszem ręka moja znalazła majętność narodów jako gniazdo; a jako zbierają jajka, które są opuszczone, takiem ja wszystkę ziemię zebrał, a nie był ktoby skrzydłem ruszył, albo otworzył usta, i coby mruczał.</span> <span class="verse"><a name="15">15</a>Izali się będzie przechwalała siekiera przeciw temu, który nią rąbie? Izali się będzie wynosiła piła przeciw temu, który nią trze? jakożby się wynosiła rózga przeciw temu, który ją podniósł? jakożby się przechwalał kij, że nie jest drewnem?</span> <span class="verse"><a name="16">16</a>Przetoż Pan, Pan zastępów, pośle na tłustych jego suchoty, a pod sławą jego z prędka się zapali, jako gwałtowny ogień;</span> <span class="verse"><a name="17">17</a>Bo Światłość Izraelowa będzie ogniem, a Święty jego płomieniem, który spali i pożre ciernie jego i oset jego dnia jednego.</span> <span class="verse"><a name="18">18</a>Także wspaniałość lasu jego i urodzajnych pól jego, od duszy aż do ciała zniszczy, i stanie się jako chorąży od strachu uciekający.</span> <span class="verse"><a name="19">19</a>A pozostałych drzew lasu jego mała liczba będzie, tak, że je i dziecię będzie popisać mogło.</span> <span class="verse"><a name="20">20</a>I stanie się dnia onego, że ostatki Izraelskie, i ci, którzy zostali z domu Jakóbowego, nie będą więcej spolegać na tym, co ich bije; ale prawdziwie spolegać będą na Panu, Świętym Izraelskim.</span> <span class="verse"><a name="21">21</a>Ostatek nawróci się, ostatek Jakóbowy do Boga mocnego.</span> <span class="verse"><a name="22">22</a>Bo choćby lud twój, o Izraelu! był jako piasek morski, ostatek tylko z niego nawróci się. Wytracenie naznaczone sprawi, że ziemia będzie opływała sprawiedliwością.</span> <span class="verse"><a name="23">23</a>Wytracenie mówię naznaczone uczyni Pan, Pan zastępów, w pośrodku tej wszystkiej ziemi.</span> <span class="verse"><a name="24">24</a>Przetoż tak mówi Pan, Pan zastępów: Nie bój się Assyryjczyka, ludu mój! który mieszkasz w Syonie; rózgą ubije cię, a laskę swą podniesie na cię, jako na drodze Egipskiej.</span> <span class="verse"><a name="25">25</a>Albowiem po maluczkim czasie skończy się gniew mój przeciwko tobie, a na wygładzenie ich zapalczywość moja powstanie.</span> <span class="verse"><a name="26">26</a>Gdyż bicz nań wzbudzi Pan zastępów, jako porażkę Madyjańczyków na skale Horeb; a jako podniósł rózgę swoję na morze na drodze Egipskiej tak ją nań podniesie.</span> <span class="verse"><a name="27">27</a>A dnia onego zdjęte będzie brzemię jego z ramienia twego, i jarzmo jego z szyi twojej; owszem, skażone będzie jarzmo od przytomności pomazanego.</span> <span class="verse"><a name="28">28</a>Przyciągnie do Ajat, przejdzie przez Migron, w Machmas złoży oręż swój.</span> <span class="verse"><a name="29">29</a>Przejdą bród, w Gieba jako w gospodzie nocować będą; ulęknie się Rama, Gabaa Saulowe uciecze.</span> <span class="verse"><a name="30">30</a>Podnieś głos twój, córko Gallim! niech słyszą w Lais, o ubogie Anatot!</span> <span class="verse"><a name="31">31</a>Ustąpi Madmena; obywatele Gabim zbiorą się do uciekania.</span> <span class="verse"><a name="32">32</a>Jeszcze przez dzień zastanowiwszy się w Nobie, pogrozi ręką swą górze córki Syońskiej, i pagórkowi Jeruzalemskiemu.</span> <span class="verse"><a name="33">33</a>Oto Pan, Pan zastępów, okrzesze wszystkę siłę latorośli, a te, którzy są wysokiego wzrostu, podetnie; i będą wysocy poniżeni.</span> <span class="verse"><a name="34">34</a>Gęstwiny także lasów siekiera wytnie, a Liban od wielmożnego upadnie.</span> </p></div</div></div></body></html>