<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/phil">Philippians</a> &gt <strong>Chapter 2</strong></div><p><span class="verse"><a name="1">1</a>Jeźli tedy macie jaką pociechę w Chrystusie, jeźli jaką uciechę miłości, jeźli jaką społeczność ducha, jeźli są jakie wnętrzności i zlitowania w was,</span> <span class="verse"><a name="2">2</a>Dopełnijcież wesela mojego, abyście jednoż rozumieli, jednostajną miłość mając, będąc jednomyślni i jednoż rozumiejący;</span> <span class="verse"><a name="3">3</a>Nic nie czyniąc spornie, albo przez próżną chwałę, ale w pokorze jedni drugich mając za wyższych nad się.</span> <span class="verse"><a name="4">4</a>Nie upatrujcie każdy tylko, co jest jego, ale każdy też, co jest drugich.</span> <span class="verse"><a name="5">5</a>Tego tedy bądźcie o sobie rozumienia, które było i w Chrystusie Jezusie.</span> <span class="verse"><a name="6">6</a>Który, będąc w kształcie Bożym, nie poczytał sobie tego za drapiestwo równym być Bogu,</span> <span class="verse"><a name="7">7</a>Ale wyniszczył samego siebie, przyjąwszy kształt niewolnika, stawszy się podobny ludziom;</span> <span class="verse"><a name="8">8</a>I postawą znaleziony jako człowiek, sam się poniżył, będąc posłusznym aż do śmierci, a to śmierci krzyżowej.</span> <span class="verse"><a name="9">9</a>Dlatego też Bóg nader go wywyższył i darował mu imię, które jest nad wszystkie imię;</span> <span class="verse"><a name="10">10</a>Aby w imieniu Jezusowem wszelkie się kolano skłaniało, tych, którzy są na niebiesiech i tych, którzy są na ziemi, i tych, którzy są pod ziemią.</span> <span class="verse"><a name="11">11</a>A wszelki język aby wyznawał, że Jezus Chrystus jest Panem ku chwale Boga Ojca.</span> <span class="verse"><a name="12">12</a>Przetoż, moi mili! jakoście zawsze posłuszni byli, nie tylko w przytomności mojej, ale teraz daleko więcej w niebytności mojej, z bojaźnią i ze drżeniem zbawienie swoje sprawujcie.</span> <span class="verse"><a name="13">13</a>Albowiem Bóg jest, który sprawuje w was chcenie i skuteczne wykonanie według upodobania swego.</span> <span class="verse"><a name="14">14</a>Wszystko czyńcie bez szemrania i poswarków,</span> <span class="verse"><a name="15">15</a>Abyście byli bez nagany i szczeremi dziatkami Bożemi, nienaganionymi w pośrodku narodu złego i przewrotnego, między którymi świecicie jako światła na świecie.</span> <span class="verse"><a name="16">16</a>Zachowywując słowa żywota ku chlubie mojej w dzień Chrystusowy, żem darmo nie bieżał i darmo nie pracował.</span> <span class="verse"><a name="17">17</a>Ale choćbym ofiarowany był dla ofiary i usługi wiary waszej, weselę się i spółweselę się ze wszystkimi wami;</span> <span class="verse"><a name="18">18</a>Z tegoż tedy i wy weselcie się i spółweselcie się ze mną.</span> <span class="verse"><a name="19">19</a>A mam nadzieję w Panu Jezusie, iż Tymoteusza w rychle poślę do was, abym się i ja ucieszył, dowiedziawszy się, co się z wami dzieje.</span> <span class="verse"><a name="20">20</a>Albowiem nie mam nikogo w umyśle jemu równego, który by się uprzejmie o rzeczy wasze starać chciał;</span> <span class="verse"><a name="21">21</a>Bo wszyscy swoich rzeczy szukają, a nie tych, które są Jezusa Chrystusa.</span> <span class="verse"><a name="22">22</a>Ale wiecie, iż on jest doświadczonym, a iż jako syn z ojcem ze mną służył w Ewangielii.</span> <span class="verse"><a name="23">23</a>Mam tedy nadzieję, że tego do was poślę, skoro obaczę, co się ze mną dalej dziać będzie;</span> <span class="verse"><a name="24">24</a>A mam ufność w Panu, że i sam w rychle do was przyjdę.</span> <span class="verse"><a name="25">25</a>Alem rozumiał rzeczą potrzebną, Epafrodyta, brata i pomocnika i spółbojownika mego, a waszego Apostoła i sługę w potrzebie mojej, posłać do was,</span> <span class="verse"><a name="26">26</a>Ponieważ pragnął was wszystkich i bardzo się frasował, żeście słyszeli, iż zachorował.</span> <span class="verse"><a name="27">27</a>Bo wprawdzie chorował mało nie na śmierć; ale się Bóg zmiłował nad nim, a nie tylko nad nim, ale i nade mną, abym nie miał smutku na smutek.</span> <span class="verse"><a name="28">28</a>Przetoż tem ochotniej posłałem go, abyście zasię ujrzawszy go, uweselili się, a ja abym miał mniej smutku.</span> <span class="verse"><a name="29">29</a>Przyjmijcież go tedy w Panu ze wszystkiem weselem; a takich w poczciwości miejcie;</span> <span class="verse"><a name="30">30</a>Boć dla dzieła Chrystusowego bliskim był śmierci, odważywszy zdrowie swoje, aby dopełnił tego, czego nie dostawało w usłudze waszej przeciwko mnie.</span> </p></div</div></div></body></html>