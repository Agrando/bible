<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/phil">Philippians</a> &gt <strong>Chapter 4</strong></div><p><span class="verse"><a name="1">1</a>Przetoż, bracia moi mili i pożądani! radości i korono moja! tak stójcie w Panu, najmilsi moi!</span> <span class="verse"><a name="2">2</a>Ewodyi proszę i Syntychy proszę, aby jednegoż rozumienia były w Panu.</span> <span class="verse"><a name="3">3</a>Proszę też i cię, towarzyszu wierny! bądź tym na pomoc, które w Ewangielii wespół ze mną pracowały, i z Klemensem i z innymi pomocnikami moimi, których imiona są w księgach żywota.</span> <span class="verse"><a name="4">4</a>Radujcie się zawsze w Panu; znowu mówię, radujcie się.</span> <span class="verse"><a name="5">5</a>Skromność wasza niech będzie wiadoma wszystkim ludziom; Pan blisko jest.</span> <span class="verse"><a name="6">6</a>Nie troszczcie się o żadną rzecz, ale we wszystkiem przez modlitwę i prośbę z dziękowaniem żądności wasze niech będą znajome u Boga.</span> <span class="verse"><a name="7">7</a>A pokój Boży, który przewyższa wszelki rozum, będzie strzegł serc waszych i myśli waszych w Chrystusie Jezusie.</span> <span class="verse"><a name="8">8</a>A dalej mówiąc, bracia, cokolwiek jest prawdziwego, cokolwiek poczciwego, cokolwiek sprawiedliwego, cokolwiek czystego, cokolwiek przyjemnego, cokolwiek chwalebnego, jeźli która cnota i jeźli która chwała, o tem przemyślajcie.</span> <span class="verse"><a name="9">9</a>Czegoście się też nauczyli i coście przyjęli, i słyszeli, i widzieli przy mnie, to czyńcie, a Bóg pokoju będzie z wami.</span> <span class="verse"><a name="10">10</a>A uradowałem się wielce w Panu, żeście się już wżdy znowu zazielenili w swojem staraniu o mię, jakoż i staraliście się o to, lecz wam na sposobnym czasie schodziło.</span> <span class="verse"><a name="11">11</a>Nie żebym to mówił dla niedostatku; bomci się ja nauczył, na tem przestawać, co mam.</span> <span class="verse"><a name="12">12</a>Umiem i uniżać się, umiem i obfitować; wszędy i we wszystkich rzeczach jestem wyćwiczony i nasyconym być, i łaknąć, i obfitować, i niedostatek cierpieć;</span> <span class="verse"><a name="13">13</a>Wszystko mogę w Chrystusie, który mię posila.</span> <span class="verse"><a name="14">14</a>Wszakże dobrzeście uczynili, żeście społecznie dogodzili uciskowi mojemu.</span> <span class="verse"><a name="15">15</a>A wiecie i wy Filipensowie, iż na początku Ewangielii, gdym wyszedł z Macedonii, żaden mi zbór nie udzielił na rachunek dawania i brania, tylko wy sami;</span> <span class="verse"><a name="16">16</a>Ponieważ i do Tesaloniki raz i drugi, czego potrzeba było, posłaliście mi,</span> <span class="verse"><a name="17">17</a>Nie przeto, żebym datku szukał; ale szukam pożytku, który by obfitował na rachunku waszym.</span> <span class="verse"><a name="18">18</a>Gdyżem odebrał wszystko i mam dostatek, pełenem, wziąwszy od Epafrodyta, co posłano od was, wonność dobrego zapachu, ofiarę przyjemną i Bogu się podobającą.</span> <span class="verse"><a name="19">19</a>A Bóg mój napełni wszelką potrzebę waszę według bogactwa swego, chwalebnie, w Chrystusie Jezusie.</span> <span class="verse"><a name="20">20</a>A Bogu i Ojcu naszemu niech będzie chwała na wieki wieków. Amen.</span> <span class="verse"><a name="21">21</a>Pozdrówcie wszystkich świętych w Chrystusie Jezusie. Pozdrawiają was bracia, którzy są ze mną.</span> <span class="verse"><a name="22">22</a>Pozdrawiają was wszyscy święci; ale osobliwie, którzy są z cesarskiego domu.</span> <span class="verse"><a name="23">23</a>Łaska Pana naszego Jezusa Chrystusa niech będzie z wami wszystkimi. Amen.</span> </p></div</div></div></body></html>