<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Słuchajcie niebiosa, a mówić będę; niech słucha i ziemia wymowy ust moich.</span> <span class="verse"><a name="2">2</a>Kropić będzie jako deszcz nauka moja, popłynie jako rosa wymowa moja, jako drobny deszcz na zioła, a jako krople na trawę.</span> <span class="verse"><a name="3">3</a>Albowiem imienia Pańskiego będę wzywał; dajcież wielmożność Bogu naszemu,</span> <span class="verse"><a name="4">4</a>Skale, której sprawy są doskonałe; bo wszystkie drogi jego są sprawiedliwe. Boć jest Bóg prawdziwy, a nie masz w nim nieprawości, sprawiedliwy i prawy jest.</span> <span class="verse"><a name="5">5</a>Pokazili mu się, jakoby nie byli synami jego, sprosnością swoją, naród zły, a przewrotny.</span> <span class="verse"><a name="6">6</a>I także to oddawacie Panu, ludu głupi i szalony? izali nie on jest ojcem twoim, który cię sobie nabył? on cię uczynił, i stworzył cię.</span> <span class="verse"><a name="7">7</a>Wspomnij na dni dawne, uważajcie lata każdego wieku; spytaj ojca twego, a oznajmi tobie; starszych twoich, a powiedząć.</span> <span class="verse"><a name="8">8</a>Gdy rozdzielił dziedzictwa Najwyższy narodom, a rozsadził syny Adamowe, położył granice narodom według liczby synów Izraelskich;</span> <span class="verse"><a name="9">9</a>Albowiem działem Pańskim jest lud jego, Jakób sznurem dziedzictwa jego.</span> <span class="verse"><a name="10">10</a>Znalazł go w ziemi pustej, i na puszczy wielkiej i strasznej; obwodził go, uczył go, strzegł go, jako źrenicy oka swego.</span> <span class="verse"><a name="11">11</a>Jako orzeł wybawia orlęta swoje, nad orlętami swojemi latając, rozszerza skrzydła swoje, bierze je i nosi je na skrzydłach swoich;</span> <span class="verse"><a name="12">12</a>Tak Pan sam prowadził go, a żaden obcy bóg nie był z nim.</span> <span class="verse"><a name="13">13</a>Wyniósł go na wysokie miejsca ziemi, aby używał urodzajów polnych, i uczynił, aby ssał miód z skały i oliwę z opoki twardej;</span> <span class="verse"><a name="14">14</a>Aby jadł masło od krów, i mleko od owiec, z tłustością jagniąt, i barany odchowane w Basan, i kozły z tłustością ziarn pszenicznych, a pił czerwone wino wyborne.</span> <span class="verse"><a name="15">15</a>I roztył Izrael, i wierzgał (otyłeś, stłuściałeś, zgrubiałeś, i opuściłeś Boga, który cię uczynił,)i lekce poważył Boga, opokę zbawienia swego.</span> <span class="verse"><a name="16">16</a>Ku zapalczywości pobudzili go przez cudze bogi, i przez obrzydliwości rozdraźnili go.</span> <span class="verse"><a name="17">17</a>Ofiarowali dyjabłom, nie Bogu, bogom, których nie znali, nowym, którzy z bliska przyszli, których się nie bali ojcowie wasi.</span> <span class="verse"><a name="18">18</a>Opoki, która cię spłodziła, zapomniałeś, zapomniałeś Boga, Stworzyciela twego.</span> <span class="verse"><a name="19">19</a>Co widząc Pan poruszył się gniewem na syny swoje, i na córki swoje.</span> <span class="verse"><a name="20">20</a>I rzekł: Skryję oblicze moje przed nimi, obaczę, jaki będzie koniec ich; albowiem są narodem przewrotnym, synami, w których wiary nie masz.</span> <span class="verse"><a name="21">21</a>Oni mię wzruszyli ku zapalczywości przez to, co nie jest Bogiem; pobudzili mię próżnościami swemi. Ja też do zazdrości pobudzę je przez te, którzy nie są ludem, przez naród głupi rozdraźnię je.</span> <span class="verse"><a name="22">22</a>Albowiem ogień rozpalił się w popędliwości mojej, i będzie gorzał aż do najgłębszego piekła, i pożre ziemię, i urodzaj jej, i wypali grunty gór.</span> <span class="verse"><a name="23">23</a>Zgromadzę na nie złe rzeczy, strzały moje na nie wystrzelam.</span> <span class="verse"><a name="24">24</a>Zniszczeją od głodu, i będą strawieni gorączką, i śmiercią gorzką; zęby też bestyi poślę na nie, z jadem gadzin ziemskich.</span> <span class="verse"><a name="25">25</a>Zewnątrz osieroci je miecz, a w pokojach będzie strach, tak na młodzieńca, jako na pannę, na ssącego piersi, i na męża sędziwego.</span> <span class="verse"><a name="26">26</a>Rzekłem: Rozproszę je po kątach, i wygubię między ludźmi pamiątkę ich.</span> <span class="verse"><a name="27">27</a>Gdybym się na pychę nieprzyjaciół nie oglądał, by się snać nie podnieśli nieprzyjaciele ich, a nie rzekli: Ręka nasza wyniosła, a nie Pan, sprawiła to wszystko.</span> <span class="verse"><a name="28">28</a>Albowiem ten naród ginie przez rady swe, i nie ma rozumu.</span> <span class="verse"><a name="29">29</a>O by mądrymi byli! wyrozumieliby to, i oglądaliby się na ostatnie rzeczy swoje.</span> <span class="verse"><a name="30">30</a>Jakoby uganiał jeden z nich tysiąc, a dwaj goniliby dziesięć tysięcy! gdyby ich Bóg, opoka ich, nie zaprzedał, i Pan ich nie wydał:</span> <span class="verse"><a name="31">31</a>Albowiem nie jako skała nasza skała ich, co nieprzyjaciele nasi sami osądzą.</span> <span class="verse"><a name="32">32</a>Albowiem z macicy Sodomskiej macica ich, i z latorośli Gomorskich jagody ich, jagody jadowite, grona ich gorzkie.</span> <span class="verse"><a name="33">33</a>Jad smoczy wino ich, i trucizną żmij okrutną.</span> <span class="verse"><a name="34">34</a>Izali to nie jest skryto u mnie; zapieczętowano w skarbie moim?</span> <span class="verse"><a name="35">35</a>Mojać jest pomsta i nagroda; czasu swego powinie się noga ich, ponieważ bliski jest dzień zginienia ich, a spieszą się przyszłe rzeczy do nich.</span> <span class="verse"><a name="36">36</a>Albowiem sądzić będzie Pan lud swój, a sług swoich użali się, gdy ujrzy, że ustała siła, a iż tak pojmany, jako zostawiony, nic nie mogą.</span> <span class="verse"><a name="37">37</a>I rzecze: Gdzież bogowie ich? Ona opoka, w której ufali?</span> <span class="verse"><a name="38">38</a>Którzy tłustość ofiar ich jadali, i pijali wino ofiar ich mokrych? Niechże wstaną, i ratują was, i niechaj będą ucieczką waszą.</span> <span class="verse"><a name="39">39</a>Obaczcież teraz, żem Ja, Jam jest sam, a że nie masz bogów oprócz Mnie; Ja zabijam i ożywiam, zranię, i Ja uleczę, a nie masz kto by z ręki mojej wyrwał.</span> <span class="verse"><a name="40">40</a>Albowiem podniosę ku niebu rękę moję, i rzekę: Żyję Ja na wieki.</span> <span class="verse"><a name="41">41</a>Jeźli zaostrzę błyszczący się miecz swój, i porwie sąd ręka moja, oddam pomstę nieprzyjaciołom moim, i tym, którzy mię nienawidzą, nagrodzę.</span> <span class="verse"><a name="42">42</a>Opoję strzały moje krwią, a miecz mój naje się mięsa ze krwi pobitych i pojmanych, skoro zacznę mścić się nad nieprzyjacioły.</span> <span class="verse"><a name="43">43</a>Weselcie się narodowie z ludem jego; albowiem krwi sług swoich pomści się, i pomstę odda nieprzyjaciołom swoim, a miłościw będzie ziemi swojej, i ludowi swemu.</span> <span class="verse"><a name="44">44</a>Tedy przyszedł Mojżesz, i mówił wszystkie słowa pieśni tej w uszach ludu tego, on i Jozue, syn Nunów.</span> <span class="verse"><a name="45">45</a>A gdy dokonał Mojżesz mówić tych wszystkich słów do wszystkiego Izraela,</span> <span class="verse"><a name="46">46</a>Rzekł do nich: Przyłóżcie serca wasze do wszystkich słów, któremi się ja oświadczam przeciwko wam dziś, abyście je przykazywali synom waszym, żeby strzegli i pełnili wszystkie słowa zakonu tego;</span> <span class="verse"><a name="47">47</a>Albowiem to słowo nie ma być próżne u was, gdyż jest żywotem waszym; i w tem słowie przedłużycie dni na ziemi, do której się przeprawiacie przez Jordan, abyście ją osiedli.</span> <span class="verse"><a name="48">48</a>I rzekł Pan do Mojżesza tegoż dnia, mówiąc:</span> <span class="verse"><a name="49">49</a>Wstąp na tę górę Abarym, na górę Nebo, która jest w ziemi Moabskiej przeciw Jerychu, a oglądaj ziemię Chananejską, którą Ja dawam synom Izraelskim w osiadłość.</span> <span class="verse"><a name="50">50</a>I umrzesz na tej górze, na którą wstąpisz, i będziesz przyłączony do ludu twego, jako umarł Aaron, brat twój, na górze Hor, i przyłączon jest do ludu swego;</span> <span class="verse"><a name="51">51</a>Dla tego żeście wystąpili przeciwko mnie w pośród synów Izraelskich przy wodach w poswarku w Kades na puszczy Syn, i żeście mię nie poświęcili w pośród synów Izraelskich.</span> <span class="verse"><a name="52">52</a>Bo przed sobą oglądasz ziemię; ale tam nie wnijdziesz, do tej ziemi, którą ja daję synom Izraelskim.</span> </p></div</div></div></body></html>