<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/jas">James</a> &gt <strong>Chapter 1</strong></div><p><span class="verse"><a name="1">1</a>Jakób, sługa Boży i Pana Jezusa Chrystusa, dwunastu pokoleniom, które są w rozproszeniu, zdrowia życzy.</span> <span class="verse"><a name="2">2</a>Za największą radość miejcie, bracia moi! gdy w rozmaite pokusy wpadacie,</span> <span class="verse"><a name="3">3</a>Wiedząc, iż doświadczenie wiary waszej sprawuje cierpliwość;</span> <span class="verse"><a name="4">4</a>A cierpliwość niech ma doskonały uczynek, żebyście byli doskonali i zupełni, którym by na niczem nie schodziło.</span> <span class="verse"><a name="5">5</a>A jeźli komu z was schodzi na mądrości, niech prosi u Boga, który ją szczerze wszystkim daje, a nie wymawia; i będzie mu dana.</span> <span class="verse"><a name="6">6</a>Ale niech prosi z wiarą, nic nie wątpiąc; albowiem kto wątpi, jest podobny wałowi morskiemu, który od wiatru pędzony i miotany bywa.</span> <span class="verse"><a name="7">7</a>Bo niechaj nie mniema ten człowiek, aby co miał wziąć od Pana.</span> <span class="verse"><a name="8">8</a>Mąż umysłu dwoistego jest niestateczny we wszystkich drogach swoich.</span> <span class="verse"><a name="9">9</a>A niech się chlubi brat niskiego stanu w wywyższeniu swojem,</span> <span class="verse"><a name="10">10</a>A bogaty w poniżeniu swojem; bo jako kwiat trawy przeminie.</span> <span class="verse"><a name="11">11</a>Albowiem jako słońce, kiedy weszło z gorącością, ususzyło trawę, a kwiat jej opadł i zginęła ona śliczność kształtu jego, tak i bogaty w drogach swoich uwiędnie.</span> <span class="verse"><a name="12">12</a>Błogosławiony mąż, który znosi pokuszenie; bo gdy będzie doświadczony, weźmie koronę żywota, którą obiecał Pan tym, którzy go miłują.</span> <span class="verse"><a name="13">13</a>Żaden, gdy bywa kuszony, niech nie mówi: Od Boga kuszony bywam; bo Bóg nie może kuszony być we złem, a sam nikogo nie kusi.</span> <span class="verse"><a name="14">14</a>Ale każdy bywa kuszony, gdy od swoich własnych pożądliwości bywa pociągniony i przynęcony.</span> <span class="verse"><a name="15">15</a>Zatem pożądliwość począwszy, rodzi grzech, a grzech będąc wykonany, rodzi śmierć.</span> <span class="verse"><a name="16">16</a>Nie błądźcież, bracia moi mili!</span> <span class="verse"><a name="17">17</a>Wszelki datek dobry i wszelki dar doskonały z góry jest, zstępujący od Ojca światłości, u którego nie masz odmiany, ani zaćmienia na wstecz się wracającego.</span> <span class="verse"><a name="18">18</a>Który, przeto że chciał, porodził nas słowem prawdy ku temu, żebyśmy byli niejakiemi pierwiastkami stworzenia jego.</span> <span class="verse"><a name="19">19</a>A tak, bracia moi mili! niech będzie każdy człowiek prędki ku słuchaniu, ale nierychły ku mówieniu i nierychły ku gniewowi.</span> <span class="verse"><a name="20">20</a>Bo gniew męża nie sprawuje sprawiedliwości Bożej.</span> <span class="verse"><a name="21">21</a>A tak odrzuciwszy wszelakie plugastwo i zbytek złości, z cichością przyjmijcie słowo wszczepione, które może zbawić dusze wasze.</span> <span class="verse"><a name="22">22</a>A bądźcie czynicielami słowa, a nie słuchaczami tylko, oszukiwającymi samych siebie.</span> <span class="verse"><a name="23">23</a>Albowiem jeźli kto jest słuchaczem słowa a nie czynicielem, ten podobny jest mężowi przypatrującemu się obliczu narodzenia swego we zwierciadle;</span> <span class="verse"><a name="24">24</a>Bo samego siebie obejrzał i odszedł, a wnet zapomniał, jakim był.</span> <span class="verse"><a name="25">25</a>Ale kto by wejrzał w on doskonały zakon wolności i zostawałby w nim, ten nie będąc słuchaczem zapamiętliwym, ale czynicielem uczynku, ten błogosławionym będzie w uczynku swoim.</span> <span class="verse"><a name="26">26</a>Jeźli kto między wami zda się być nabożnym, nie kiełznając języka swego, ale zwodząc serce swe, tego nabożeństwo próżne jest.</span> <span class="verse"><a name="27">27</a>Nabożeństwo czyste i niepokalane u Boga i Ojca to jest: Nawiedzać sieroty i wdowy w ucisku ich i zachować samego siebie niepokalanym od świata.</span> </p></div</div></div></body></html>