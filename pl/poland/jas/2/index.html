<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/jas">James</a> &gt <strong>Chapter 2</strong></div><p><span class="verse"><a name="1">1</a>Bracia moi! nie miejcie z brakowaniem osób wiary Pana naszego Jezusa Chrystusa, który chwalebny jest.</span> <span class="verse"><a name="2">2</a>Albowiem gdyby wszedł do zgromadzenia waszego mąż, mając pierścień złoty w szacie świetnej, a wszedłby też i ubogi w podłym odzieniu:</span> <span class="verse"><a name="3">3</a>I wejrzelibyście na tego, co ma świetną szatę, a rzeklibyście mu: Ty! siądź sam poczciwie! a ubogiemu byście rzekli: Ty! tam stój, albo siądź tu pod podnóżkiem moim!</span> <span class="verse"><a name="4">4</a>Azażeście już nie uczynili różności między sobą i nie staliście się sędziami myśli złych?</span> <span class="verse"><a name="5">5</a>Słuchajcie, bracia moi mili! azaż Bóg nie obrał ubogich na tym świecie, aby byli bogatymi w wierze i dziedzicami królestwa, które obiecał tym, którzy go miłują?</span> <span class="verse"><a name="6">6</a>Aleście wy znieważyli ubogiego. Azaż bogacze gwałtem was nie uciskają i do sądów was nie pociągają?</span> <span class="verse"><a name="7">7</a>Azaż oni nie bluźnią onego zacnego imienia, które jest wzywane nad wami?</span> <span class="verse"><a name="8">8</a>A jeźliże pełnicie zakon królewski według Pisma: Będziesz miłował bliźniego twego jako samego siebie, dobrze czynicie.</span> <span class="verse"><a name="9">9</a>Lecz jeźli osobami brakujecie, grzech popełniacie i bywacie przekonani od zakonu jako przestępcy.</span> <span class="verse"><a name="10">10</a>Albowiem ktobykolwiek zachował wszystek zakon, a w jednym by upadł, stał się winien wszystkich przykazań.</span> <span class="verse"><a name="11">11</a>Bo który rzekł: Nie będziesz cudzołożył, ten też rzekł: Nie będziesz zabijał, a jeźlibyś nie cudzołożył, ale byś zabił, stałeś się przestępcą zakonu.</span> <span class="verse"><a name="12">12</a>Tak mówcie i tak czyńcie jako ci, którzy według zakonu wolności macie być sądzeni.</span> <span class="verse"><a name="13">13</a>Albowiem sąd bez miłosierdzia będzie temu, co nie czynił miłosierdzia; ale miłosierdzie chlubi się przeciwko sądowi.</span> <span class="verse"><a name="14">14</a>Cóż pomoże, bracia moi! jeźliby kto rzekł, iż ma wiarę, a uczynków by nie miał? izali go ona wiara może zbawić?</span> <span class="verse"><a name="15">15</a>A gdyby brat albo siostra byli nieodziani i schodziłoby im na powszedniej żywności,</span> <span class="verse"><a name="16">16</a>I rzekłby im kto z was: Idźcie w pokoju, ugrzejcie się i najedzcie się, a nie dalibyście im potrzeb ciału należących, cóż to pomoże?</span> <span class="verse"><a name="17">17</a>Także i wiara, nie mali uczynków, martwa jest sama w sobie.</span> <span class="verse"><a name="18">18</a>Ale rzecze kto: Ty masz wiarę, a ja mam uczynki; ukaż mi wiarę twoję bez uczynków twoich, a ja tobie ukażę wiarę moję z uczynków moich.</span> <span class="verse"><a name="19">19</a>Ty wierzysz, iż jeden jest Bóg, dobrze czynisz; i dyjabli temu wierzą, wszakże drżą,</span> <span class="verse"><a name="20">20</a>Ale chceszli wiedzieć, o człowiecze marny! iż wiara bez uczynków martwa jest?</span> <span class="verse"><a name="21">21</a>Abraham, ojciec nasz, izali nie z uczynków usprawiedliwiony jest, gdy ofiarował Izaaka, syna swego, na ołtarzu?</span> <span class="verse"><a name="22">22</a>Widzisz, iż wiara spólnie robiła z uczynkami jego, a z uczynków wiara doskonała się stała.</span> <span class="verse"><a name="23">23</a>A tak wypełniło się Pismo, które mówi: I uwierzył Abraham Bogu, i przyczytano mu to ku sprawiedliwości, i przyjacielem Bożym nazwany jest.</span> <span class="verse"><a name="24">24</a>A widzicież, iż z uczynków usprawiedliwiony bywa człowiek, a nie z wiary tylko.</span> <span class="verse"><a name="25">25</a>Także też i Rachab, wszetecznica, izali nie z uczynków jest usprawiedliwiona, gdy przyjęła onych posłów i inszą drogą wypuściła?</span> <span class="verse"><a name="26">26</a>Albowiem jako ciało bez duszy jest martwe, tak i wiara bez uczynków martwa jest.</span> </p></div</div></div></body></html>