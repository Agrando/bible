<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/jas">James</a> &gt <strong>Chapter 5</strong></div><p><span class="verse"><a name="1">1</a>Nuż teraz, bogacze! płaczcie, narzekając nad nędzami waszemi, które przyjdą.</span> <span class="verse"><a name="2">2</a>Bogactwo wasze zgniło, a szaty wasze mole zgryzły.</span> <span class="verse"><a name="3">3</a>Złoto wasze i srebro wasze pordzewiało, a rdza ich będzie na świadectwo przeciwko wam i pożre ciała wasze jako ogień; zgromadziliście skarb na ostatnie dni.</span> <span class="verse"><a name="4">4</a>Oto, zapłata robotników, którzy żęli krainy wasze, od was zatrzymana woła, a wołania żeńców weszły do uszów Pana zastępów.</span> <span class="verse"><a name="5">5</a>Żyliście w rozkoszach na ziemi i bujaliście; wytuczyliście serca wasze jako na dzień zabijania ofiar.</span> <span class="verse"><a name="6">6</a>Potępiliście, zamordowaliście sprawiedliwego, a nie sprzeciwia się wam.</span> <span class="verse"><a name="7">7</a>Przetoż, bracia! bądźcie cierpliwymi aż do przyjścia Pańskiego. Oto, oracz oczekuje drogiego pożytku ziemi, cierpliwie go oczekując, ażby otrzymał deszcz ranny i wieczorny.</span> <span class="verse"><a name="8">8</a>Bądźcież i wy cierpliwymi, a utwierdzajcie serca wasze; albowiem się przybliża przyjście Pańskie.</span> <span class="verse"><a name="9">9</a>Nie wzdychajcie jedni przeciwko drugim, bracia! abyście nie byli osądzeni. Oto, sędzia już przede drzwiami stoi.</span> <span class="verse"><a name="10">10</a>Bierzcie za przykład, bracia moi! utrapienia i cierpliwości proroków, którzy mówili w imieniu Pańskiem.</span> <span class="verse"><a name="11">11</a>Oto za błogosławionych mamy tych, którzy cierpieli. O cierpliwości Ijobowej słyszeliście i koniec Pański widzieliście, iż wielce miłosierny jest Pan i litościwy.</span> <span class="verse"><a name="12">12</a>A przed wszystkiemi rzeczami, bracia moi! nie przysięgajcie ani przez niebo, ani przez ziemię, ani żadną inszą przysięgą; ale niech będzie mowa wasza: Tak, tak; i Nie, nie; abyście w obłudę nie wpadli.</span> <span class="verse"><a name="13">13</a>Jest kto utrapiony między wami, niechże się modli; jest kto dobrej myśli, niechajże śpiewa.</span> <span class="verse"><a name="14">14</a>Choruje kto między wami, niechże zawoła starszych zborowych, a niech się modlą za nim, pomazując go olejkiem w imieniu Pańskiem;</span> <span class="verse"><a name="15">15</a>A modlitwa wiary uzdrowi chorego i podniesie go Pan; a jeźliby się grzechu dopuścił, będzie mu odpuszczone.</span> <span class="verse"><a name="16">16</a>Wyznawajcie jedni przed drugimi upadki, a módlcie się za drugimi; abyście byli uzdrowieni. Wiele może uprzejma modlitwa sprawiedliwego.</span> <span class="verse"><a name="17">17</a>Elijasz był człowiek tymże biedom poddany jako i my, a modlitwą modlił się, żeby deszcz nie padał; i nie padał deszcz na ziemię trzy lata i sześć miesięcy,</span> <span class="verse"><a name="18">18</a>I zaś się modlił, a wydało niebo deszcz i ziemia zrodziła owoce swoje.</span> <span class="verse"><a name="19">19</a>Bracia! jeźliby się kto z was obłądził od prawdy, a nawróciłby go kto,</span> <span class="verse"><a name="20">20</a>Niechże wie, że kto by odwrócił grzesznika od błędnej drogi jego, zachowa duszę od śmierci i zakryje mnóstwo grzechów.</span> </p></div</div></div></body></html>