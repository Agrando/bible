<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/josh">Joshua</a> &gt <strong>Chapter 4</strong></div><p><span class="verse"><a name="1">1</a>A gdy się wszystek lud przeprawił za Jordan, (bo rzekł był Pan do Jozuego, mówiąc:</span> <span class="verse"><a name="2">2</a>Obierzcie sobie z ludu dwanaście mężów, po jednym mężu z każdego pokolenia.</span> <span class="verse"><a name="3">3</a>I rozkażcie im, mówiąc: Weźmijcie sobie stąd z pośrodku Jordanu, z tego miejsca, gdzie stały nogi kapłanów porządnie, dwanaście kamieni, które z sobą wyniósłszy postawicie na stanowisku, gdzie będziecie leżeć przez tę noc.</span> <span class="verse"><a name="4">4</a>Tedy wezwał Jozue dwanaście mężów, które był wybrał z synów Izraelskich, po jednym mężu z każdego pokolenia.)</span> <span class="verse"><a name="5">5</a>I rzekł do nich Jozue: Idźcie przed skrzynią Pana, Boga waszego, w pośrodek Jordanu, a weźmij każdy kamień jeden na ramię swoje według liczby pokolenia synów Izraelskich,</span> <span class="verse"><a name="6">6</a>Aby to było na znak między wami, gdyby potem pytali synowie wasi mówiąc: Co wam znaczy ten kamień?</span> <span class="verse"><a name="7">7</a>Tedy im powiecie, iż się rozstąpiły wody w Jordanie przed skrzynią przymierza Pańskiego; albowiem gdy szła przez Jordan, rozstąpiły się wody Jordańskie; i będzie ten kamień na pamiątkę synom Izraelskim aż na wieki.</span> <span class="verse"><a name="8">8</a>I uczynili tak synowie Izraelscy, jako rozkazał Jozue, i wzięli dwanaście kamieni z pośród Jordanu, jako mówił Pan do Jozuego, według liczby pokolenia synów Izraelskich, a zanieśli je z sobą aż do stanowiska, i tam je złożyli.</span> <span class="verse"><a name="9">9</a>Jozue też wystawił dwanaście kamieni w pośród Jordanu, na miejscu, kędy stały nogi kapłanów, niosących skrzynię przymierza, które tam zostały aż po dziś dzień.</span> <span class="verse"><a name="10">10</a>A tak kapłani niosący skrzynię stali w pośród Jordanu, aż się wypełniło to wszystko, co był rozkazał Pan Jozuemu mówić do ludu według wszystkiego, co był przykazał Mojżesz Jozuemu. Spieszył się tedy lud i przeszedł Jordan.</span> <span class="verse"><a name="11">11</a>I stało się gdy wszystek lud przeszedł, że też przeszła i skrzynia Pańska i kapłani przed oblicznością ludu.</span> <span class="verse"><a name="12">12</a>Przeszli też synowie Rubenowi, i synowie Gadowi, z połową pokolenia Manasesowego, zbrojno przed syny Izraelskimi, jako im był powiedział Mojżesz.</span> <span class="verse"><a name="13">13</a>Około czterdziestu tysięcy ludu zbrojnego przeszło przed Panem do boju na polu Jerycha.</span> <span class="verse"><a name="14">14</a>Dnia onego wywyższył Pan Jozuego przed oczyma wszystkiego Izraela, i bali się go, jako się bali Mojżesza po wszystkie dni żywota jego.</span> <span class="verse"><a name="15">15</a>Potem rzekł Pan do Jozuego, mówiąc:</span> <span class="verse"><a name="16">16</a>Rozkaż kapłanom, niosącym skrzynię świadectwa, aby wystąpili z Jordanu.</span> <span class="verse"><a name="17">17</a>I rozkazał Jozue kapłanom, mówiąc: Wystąpcie z Jordanu.</span> <span class="verse"><a name="18">18</a>I stało się, gdy wystąpili kapłani, niosący skrzynię przymierza Pańskiego, z pośrodku Jordanu, a stanęły stopy nóg kapłanów na suszy, wróciły się wody Jordańskie na miejsce swoje, a płynęły, jako przedtem, we wszystkich brzegach swoich.</span> <span class="verse"><a name="19">19</a>A lud, wyszedłszy z Jordanu dziesiątego dnia miesiąca pierwszego, położyli się obozem w Galgal ku stronie wschodniej Jerycha.</span> <span class="verse"><a name="20">20</a>A dwanaście onych kamieni, które wynieśli z Jordanu, postawił Jozue w Galgal.</span> <span class="verse"><a name="21">21</a>I rzekł do synów Izraelskich, mówiąc: Co znaczy ten kamień?</span> <span class="verse"><a name="22">22</a>Tedy oznajmijcie synom waszym, mówiąc: Po suszy przeszedł Izrael ten Jordan;</span> <span class="verse"><a name="23">23</a>Albowiem osuszył Pan Bóg wody Jordańskie przed wami, ażeście przeszli, jako uczynił Pan, Bóg wasz, morzu czerwonemu, które wysuszył przed nami, ażeśmy przeszli;</span> <span class="verse"><a name="24">24</a>Aby poznali wszyscy narodowie ziemi rękę Pańską, że można jest, żebyście się bali Pana, Boga waszego, po wszystkie dni.</span> </p></div</div></div></body></html>