<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>Roku tedy ośmnastego królowania Jeroboama, syna Nabatowego, królował Abijam nad Judą.</span> <span class="verse"><a name="2">2</a>Trzy lata królował w Jeruzalemie; a imię matki jego było Maacha, córka Abisalomowa.</span> <span class="verse"><a name="3">3</a>Ten chodził we wszystkich grzechach ojca swego, które czynił przed nim; a nie było serce jego doskonałe przy Panu, Bogu swoim, jako serce Dawida, ojca jego.</span> <span class="verse"><a name="4">4</a>Wszakże dla Dawida dał mu Pan, Bóg jego, pochodnią w Jeruzalemie, wzbudziwszy syna jego po nim, a utwierdziwszy Jeruzalem,</span> <span class="verse"><a name="5">5</a>Przeto, że czynił Dawid, co było dobrego w oczach Pańskich, a nie uchylał się od wszystkiego, co mu rozkazał, po wszystkie dni żywota swego, oprócz sprawy z Uryjaszem Hetejczykiem.</span> <span class="verse"><a name="6">6</a>I była wojna między Roboamem, i między Jeroboamem po wszystkie dni żywota jego.</span> <span class="verse"><a name="7">7</a>A insze sprawy Abijamowe, i wszystko, co czynił, azaż nie jest napisane w kronikach o królach Judzkich, jako i wojna między Abijamem i między Jeroboamem?</span> <span class="verse"><a name="8">8</a>A gdy zasnął Abijam z ojcy swymi, pochowano go w mieście Dawidowem. I królował Aza, syn jego, miasto niego.</span> <span class="verse"><a name="9">9</a>A tak roku dwudziestego Jeroboama, króla Izraelskiego, królował Aza nad Judą.</span> <span class="verse"><a name="10">10</a>Czterdzieści lat i jeden królował w Jeruzalemie, a imię matki jego było Maacha, córka Abisalomowa.</span> <span class="verse"><a name="11">11</a>I czynił Aza, co dobrego było w oczach Pańskich, jako Dawid ojciec jego.</span> <span class="verse"><a name="12">12</a>Albowiem wytracił Sodomczyki z ziemi, i wyrzucił wszystkie bałwany, których byli naczynili ojcowie jego.</span> <span class="verse"><a name="13">13</a>Nadto i Maachę, matkę swoję, zrzucił z panowania, bo była sprawiła strasznego bałwana w gaju; przetoż porąbał Aza tego strasznego bałwana jej, i spalił u potoku Cedron.</span> <span class="verse"><a name="14">14</a>A chociaż wyżyny nie były skażone, jednak serce Azy było doskonałe przy Panu po wszystkie dni jego.</span> <span class="verse"><a name="15">15</a>I wniósł rzeczy poświęcone ojca swego, i rzeczy, które sam poświęcił, do domu Pańskiego, srebro, i złoto, i naczynia.</span> <span class="verse"><a name="16">16</a>I była wojna między Azą i między Baazą, królem Izraelskim, po wszystkie dni ich.</span> <span class="verse"><a name="17">17</a>Albowiem Baaza, król Izraelski, wyciągnął przeciw Judzie, a zbudował Ramę, aby nie dopuścił wychodzić i wchodzić nikomu do Azy, króla Judzkiego.</span> <span class="verse"><a name="18">18</a>Ale wziąwszy Aza wszystko srebro i złoto, które było pozostało w skarbiech domu Pańskiego, i w skarbiech domu królewskiego, dał je w ręce sługom swoim; i posłał je król Aza do Benadada, syna Tabremonowego, syna Hezyjonowego, króla Syryjskiego, który mieszkał w Damaszku, mówiąc:</span> <span class="verse"><a name="19">19</a>Przymierze jest między mną i między tobą, między ojcem moim i między ojcem twoim; otoć posyłam dary, srebro i złoto; idźże, wzrusz przymierze twoje z Baazą, królem Izraelskim, aby odciągnął odemnie.</span> <span class="verse"><a name="20">20</a>I usłuchał Benadad króla Azy; a posławszy hetmany z wojski, które miał przeciw miastom Izraelskim, zburzył Hijon i Dan i Abelbetmaachę, i wszystko Cynnerot, i wszystkę ziemię Neftalim.</span> <span class="verse"><a name="21">21</a>Co gdy usłyszał Baaza, przestał budować Ramy, i mieszkał w Tersie.</span> <span class="verse"><a name="22">22</a>Tedy król Aza zebrał wszystek lud Judzki, nikogo nie wyjmując; a pobrali kamienie z Ramy i drzewo jego, z którego budował Baaza: a zbudował z niego król Aza Gabaa Benjaminowe, i Masfa.</span> <span class="verse"><a name="23">23</a>A inne wszystkie sprawy Azy, i wszystka moc jego, i cokolwiek czynił, i miasta, które zbudował, azaż to nie jest napisane w kronikach o królach Judzkich? Ale czasu starości swej chorował na nogi swoje.</span> <span class="verse"><a name="24">24</a>I zasnął Aza z ojcy swymi, a pochowany jest z nimi w mieście Dawida, ojca swego. A Jozafat, syn jego, królował miasto niego.</span> <span class="verse"><a name="25">25</a>Ale Nadab, syn Jeroboama, nastąpił na królestwo Izraelskie roku wtórego Azy, króla Judzkiego, i królował nad Izraelem dwa lata;</span> <span class="verse"><a name="26">26</a>I czynił złe przed oczyma Pańskiemi, chodząc drogami ojca swego, i w grzechach jego, któremi do grzechu przywodził Izraela.</span> <span class="verse"><a name="27">27</a>I zbuntował się przeciw niemu Baaza, syn Ahyjasza, z domu Isaschar; a poraził go Baaza u Giebbeton, które było Filistyńskie; bo Nadab ze wszystkim Izraelem obległ był Giebbeton.</span> <span class="verse"><a name="28">28</a>I zabił go Baaza roku trzeciego Azy, króla Judzkiego, a sam królował miasto niego.</span> <span class="verse"><a name="29">29</a>I stało się, gdy począł królować, że wymordował wszystek dom Jeroboamowy; a nie zostawił żadnej duszy z narodu Jeroboamowego, aż je wytracił według słowa Pańskiego, które był opowiedział przez sługę swego Achyjasza Sylonitczyka;</span> <span class="verse"><a name="30">30</a>A to dla grzechów Jeroboamowych, który grzeszył, i który do grzechu przywiódł Izraelczyki, i dla przestępstwa, którem wzruszył ku gniewu Pana, Boga Izraelskiego.</span> <span class="verse"><a name="31">31</a>A inne sprawy Nadabowe, i wszystko co czynił, azaż to nie jest napisane w kronikach królów Izraelskich?</span> <span class="verse"><a name="32">32</a>I była wojna między Azą, i między Baazą, królem Izraelskim, po wszystkie dni ich.</span> <span class="verse"><a name="33">33</a>Roku trzeciego Azy, króla Judzkiego, królował Baaza, syn Achyjasza, nad wszystkim Izraelem w Tersie przez dwadzieścia i cztery lat.</span> <span class="verse"><a name="34">34</a>I czynił złe przed Panem, chodząc drogami Jeroboamowemi, i w grzechu jego, którym do grzechu przywiódł Izraelity.</span> </p></div</div></div></body></html>