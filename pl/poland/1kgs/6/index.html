<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>I stało się czterechsetnego i ośmdziesiątego roku po wyjściu synów Izraelskich z ziemi Egipskiej, miesiąca Kwietnia (ten jest miesiąc wtóry,)roku czwartego królowania Salomonowego nad Izraelem, że począł budować dom Panu.</span> <span class="verse"><a name="2">2</a>A ten dom, który budował król Salomon Panu, był wdłuż na sześćdziesiąt łokci, a wszerz na dwadzieścia, a wzwyż na trzydzieści łokci.</span> <span class="verse"><a name="3">3</a>Przysionek zasię przed kościołem był na dwadzieścia łokci wdłuż, jako był szeroki dom, a wszerz był na dziesięć łokci przed domem.</span> <span class="verse"><a name="4">4</a>I poczynił w domu okna wewnątrz przestronne, a z dworu wąskie.</span> <span class="verse"><a name="5">5</a>I zbudował przy murze kościelnym ganki wszędy w około, przy murze domu około kościoła i świątnicy; uczynił też gmachy w około.</span> <span class="verse"><a name="6">6</a>Ganek spodni był na pięć łokci wszerz, a średni był na sześć łokci wszerz, a trzeci był na siedem łokci wszerz; bo był ustępy uczynił około domu z nadworza, aby balki nie przechodziły do murów kościelnych.</span> <span class="verse"><a name="7">7</a>A gdy ten dom budowano, z kamienia wyrobionego, jakie przywożono, budowano go; a młota, ani siekiery, ani żadnego naczynia żelaznego nie słychać było w domu, gdy go budowano.</span> <span class="verse"><a name="8">8</a>Drzwi do gmachu średniego były na prawej stronie domu, któremi po okrągłych schodach wchodzono do średniego, a z średniego do trzeciego.</span> <span class="verse"><a name="9">9</a>A tak zbudował on dom, i dokończył go, i nakrył go balkami na kształt zasklepienia, i deskami cedrowemi.</span> <span class="verse"><a name="10">10</a>Przybudował też ganki około całego domu na pięć łokci wzwyż, a przypojone były do domu balkami cedrowymi.</span> <span class="verse"><a name="11">11</a>I stało się słowo Pańskie do Salomona, mówiąc:</span> <span class="verse"><a name="12">12</a>Toć jest ten dom, który ty budujesz. Jeźli będziesz chodził w ustach moich, i sądy moje będziesz czynił, i zachowywał wszystkie rozkazania moje, chodząc w nich, tedy utwierdzę słowo moje z tobą, którem wyrzekł do Dawida, ojca twego.</span> <span class="verse"><a name="13">13</a>I będę mieszkał w pośrodku synów Izraelskich, a nie opuszczę ludu mego Izraelskiego.</span> <span class="verse"><a name="14">14</a>A tak zbudował Salomon dom on, i dokończył go.</span> <span class="verse"><a name="15">15</a>I obłożył mury domu wewnątrz deskami cedrowemi; od tła domu aż do stropu okrył drzewem wewnątrz, a tło domu położył tarcicami jodłowemi.</span> <span class="verse"><a name="16">16</a>Zbudował też przegrodzenie na dwadzieścia łokci wdłuż od strony do strony domu, z tarcic cedrowych od tła aż do stropu. A tak zbudował Bogu wewnątrz przybytek, aby był świątnicą najświętszą.</span> <span class="verse"><a name="17">17</a>A na czterdzieści łokci był sam dom, to jest, kościół przed świątnicą.</span> <span class="verse"><a name="18">18</a>A na deskach cedrowych wewnątrz w domu było rzezanie nakształt jabłek leśnych, i kwiecia rozkwitłego, wszystko z cedru, tak, że ani kamienia nie było widzieć.</span> <span class="verse"><a name="19">19</a>A świątnicę najświętszą w domu wewnątrz nagotował, aby tam postawiona była skrzynia przymierza Pańskiego.</span> <span class="verse"><a name="20">20</a>Która świątnica najświętsza wewnątrz była dwadzieścia łokci wdłuż, a dwadzieścia łokci wszerz, i dwadzieścia łokci wzwyż; a obił ją złotem szczerem, ołtarz także cedrowy obił złotem.</span> <span class="verse"><a name="21">21</a>A tak obłożył Salomon dom on wewnątrz szczerem złotem, i zaciągnął łańcuchami złotemi przegrodzenie przed świątnicą świętych, które też obłożył złotem.</span> <span class="verse"><a name="22">22</a>Także wszystek dom obił złotem, nie opuszczając żadnej strony, i cały ołtarz, który był przed świątnicą najświętszą, powlókł złotem.</span> <span class="verse"><a name="23">23</a>Uczynił też w świątnicy najświętszej dwa Cherubiny z drzewa oliwnego; dziesięć łokci wzwyż był każdy z nich.</span> <span class="verse"><a name="24">24</a>A było na pięć łokci skrzydło Cherubinowe jedno, a na pięć łokci skrzydło Cherubinowe drugie: dziesięć łokci było od końca skrzydła jednego aż do końca skrzydła drugiego.</span> <span class="verse"><a name="25">25</a>Także na dziesięć łokci był i Cherub drugi: miara jednaka, i rzezanie jednakie było obu Cherubinów.</span> <span class="verse"><a name="26">26</a>Wysokość Cherubina jednego była na dziesięć łokci, także i drugiego Cherubina.</span> <span class="verse"><a name="27">27</a>I postawił one Cherubiny w pośrodku domu wnętrznego, i rozciągnęli skrzydła Cherubinowie, tak iż się dotykało skrzydło jednego jednej ściany, a skrzydło Cheruba drugiego dotykało się drugiej ściany, a skrzydła ich w pośród domu dotykały się siebie wespołek.</span> <span class="verse"><a name="28">28</a>I powlókł one Cherubiny złotem.</span> <span class="verse"><a name="29">29</a>Nadto i wszystkie ściany około domu przyozdobił wyryciem Cherubinów i palm, i kwiatów rozkwitłych wewnątrz i zewnątrz.</span> <span class="verse"><a name="30">30</a>I tło domu położył złotem wewnątrz i zewnątrz.</span> <span class="verse"><a name="31">31</a>Uczynił też w wejściu do świątnicy najświętszej drzwi z oliwnego drzewa, a podwoje i odrzwi były na pięć grani.</span> <span class="verse"><a name="32">32</a>A te obie drzwi były z drzewa oliwnego, i przyozdobił je wyryciem Cherubinów, i palm, i rozkwitłych kwiatów, i powlókł je złotem; obłożył też Cherubiny i palmy złotem.</span> <span class="verse"><a name="33">33</a>Także też uczynił i w wejściu kościelnem podwoje z drzewa oliwnego na cztery granie.</span> <span class="verse"><a name="34">34</a>A obie drzwi były z drzewa jodłowego; na dwie się strony jedne drzwi otwierały, także na dwie strony drzwi drugie otwierały się.</span> <span class="verse"><a name="35">35</a>I wyrył na nich Cherubiny i palmy, i rozkwitłe kwiaty, a powlókł złotem ciągnionem to, co było wyryto.</span> <span class="verse"><a name="36">36</a>Przytem zbudował sień wnętrzną we trzy rzędy z kamienia ciosanego, a jednym rzędem z heblowanego drzewa cedrowego.</span> <span class="verse"><a name="37">37</a>Roku czwartego, miesiąca Kwietnia, założony jest dom Pański;</span> <span class="verse"><a name="38">38</a>A roku jedenastego, miesiąca Października, (ten jest miesiąc ósmy,)dokonany jest dom ze wszystkiem naczyniem jego i ze wszystkiem, co do niego należało. A budował go przez siedm lat.</span> </p></div</div></div></body></html>