<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 12</strong></div><p><span class="verse"><a name="1">1</a>A pod onże czas, udał się na to Herod król, aby trapił niektóre ze zboru.</span> <span class="verse"><a name="2">2</a>I zabił Jakóba, brata Janowego, mieczem.</span> <span class="verse"><a name="3">3</a>A widząc, że się to podobało Żydom, umyślił pojmać i Piotra: (a były dni przaśników).</span> <span class="verse"><a name="4">4</a>Którego pojmawszy, podał do więzienia, poruczywszy go szesnastu żołnierzom, aby go strzegli, chcąc go po wielkanocy wywieść ludowi.</span> <span class="verse"><a name="5">5</a>Tedy strzeżono Piotra w więzieniu, a modlitwa ustawiczna działa się od zboru do Boga za nim.</span> <span class="verse"><a name="6">6</a>A gdy go już miał wywieść Herod, onejże nocy spał Piotr między dwoma żołnierzami, związany dwoma łańcuchami, a stróże przed drzwiami strzegli więzienia.</span> <span class="verse"><a name="7">7</a>A oto Anioł Pański przystąpił, a światłość się rozświeciła w gmachu; a trąciwszy w bok Piotra, obudził go, mówiąc: Wstań rychło! I opadły łańcuchy z rąk jego.</span> <span class="verse"><a name="8">8</a>I rzekł Anioł do niego: Opasz się, a powiąż obuwie twoje. I uczynił tak. I rzekł mu: Odziej się w płaszcz twój, a pójdź za mną.</span> <span class="verse"><a name="9">9</a>Tedy wyszedłszy Piotr, szedł za nim, a nie wiedział, że się to działo po prawdzie, co się działo przez Anioła; lecz mniemał, że widzenie widział.</span> <span class="verse"><a name="10">10</a>A gdy minęli pierwszą i wtórą straż, przyszli do bramy żelaznej, która wiedzie do miasta; a ta się im sama przez się otworzyła. A wyszedłszy, przeszli jednę ulicę, a zarazem odstąpił Anioł od niego.</span> <span class="verse"><a name="11">11</a>Tedy Piotr przyszedłszy do siebie rzekł: Teraz znam prawdziwie, iż posłał Pan Anioła swego i wyrwał mię z ręki Herodowej i ze wszystkiego oczekiwania ludu żydowskiego.</span> <span class="verse"><a name="12">12</a>A obaczywszy się, przyszedł do domu Maryi, matki Janowej, którego nazywano Markiem, gdzie się ich było wiele zgromadziło i modlili się.</span> <span class="verse"><a name="13">13</a>A gdy Piotr kołatał we drzwi u przysionka, wyszła dzieweczka, imieniem Rode, aby posłuchała:</span> <span class="verse"><a name="14">14</a>A poznawszy głos Piotrowy, od radości nie otworzyła drzwi, ale wbieżawszy oznajmiła, iż Piotr stoi u drzwi.</span> <span class="verse"><a name="15">15</a>A oni rzekli do niej: Szalejesz! Wszakże ona twierdziła, iż się tak rzecz ma. A oni rzekli: Anioł jego jest.</span> <span class="verse"><a name="16">16</a>Ale Piotr nie przestał kołatać; a gdy otworzyli, ujrzeli go i zdumieli się.</span> <span class="verse"><a name="17">17</a>A skinąwszy na nie ręką, aby umilknęli, rozpowiedział im, jako go Pan wywiódł z więzienia i rzekł: Oznajmijcie to Jakóbowi i braciom. A wyszedłszy, szedł na inne miejsce.</span> <span class="verse"><a name="18">18</a>A gdy był dzień, stał się rozruch niemały między żołnierzami o to, co by się z Piotrem stało.</span> <span class="verse"><a name="19">19</a>Lecz Herod, gdy się o nim wywiadywał, a nie znalazł go, uczyniwszy sąd o stróżach, kazał je na stracenie wywieść; a wyjechawszy z Judzkiej ziemi do Cezaryi, mieszkał tam.</span> <span class="verse"><a name="20">20</a>A natenczas Herod myślił o wojnie przeciwko Tyryjczykom i Sydończykom; ale oni jednomyślnie przyszli do niego, a namówiwszy Blasta, podkomorzego królewskiego, prosili o pokój, dlatego iż kraina ich miała żywność z dzierżawy królewskiej.</span> <span class="verse"><a name="21">21</a>A dnia pewnego Herod oblekłszy się w szatę królewską i siadłszy na stolicy, uczynił rzecz do nich.</span> <span class="verse"><a name="22">22</a>A lud wołał: Głos Boży a nie człowieczy.</span> <span class="verse"><a name="23">23</a>A zarazem uderzył go Anioł Pański, przeto, że nie dał chwały Bogu, a będąc roztoczony od robactwa, zdechł.</span> <span class="verse"><a name="24">24</a>A słowo Pańskie rozrastało się i rozmnażało.</span> <span class="verse"><a name="25">25</a>A Barnabasz i Saul wrócili się z Jeruzalemu, wykonawszy posługę, wziąwszy z sobą Jana, którego nazywano Markiem.</span> </p></div</div></div></body></html>