<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 15</strong></div><p><span class="verse"><a name="1">1</a>A niektórzy przyszedłszy z Judzkiej ziemi, nauczali braci: Iż jeźli się nie obrzeżecie według zwyczaju Mojżeszowego, nie możecie być zbawieni.</span> <span class="verse"><a name="2">2</a>A gdy różnicę i spór niemały Paweł i Barnabasz mieli z nimi, postanowili, aby Paweł i Barnabasz i niektórzy inni z nich szli do Apostołów i do starszych do Jeruzalemu, z strony tego sporu.</span> <span class="verse"><a name="3">3</a>Oni tedy będąc odprowadzeni od zboru, szli przez Fenicyję i Samaryję, powiadając o nawróceniu poganów i uczynili wielką radość wszystkim braciom.</span> <span class="verse"><a name="4">4</a>A gdy przyszli do Jeruzalemu, przyjęci byli od zboru i od Apostołów, i starszych, i opowiedzieli, cokolwiek Bóg przez nie czynił.</span> <span class="verse"><a name="5">5</a>Ale powstali niektórzy z sekty Faryzeuszów, którzy byli uwierzyli, mówiąc: Że ich trzeba obrzezać i rozkazać im, żeby zachowali zakon Mojżeszowy.</span> <span class="verse"><a name="6">6</a>Zgromadzili się tedy Apostołowie i starsi, aby wejrzeli w tę sprawę.</span> <span class="verse"><a name="7">7</a>A gdy był wielki spór o tem, powstawszy Piotr, rzekł do nich: Mężowie bracia! wy wiecie, że od dawnych dni Bóg mię obrał między wami, aby przez usta moje poganie słuchali słowa Ewangielii i uwierzyli.</span> <span class="verse"><a name="8">8</a>A Bóg, który zna serca, wydał im świadectwo, dawszy im Ducha Świętego, jako i nam.</span> <span class="verse"><a name="9">9</a>I nie uczynił żadnej różnicy między nami a nimi, wiarą oczyściwszy serca ich.</span> <span class="verse"><a name="10">10</a>Przetoż teraz, przecz kusicie Boga, kładąc jarzmo na szyję uczniów, którego ani ojcowie nasi, ani myśmy znosić nie mogli?</span> <span class="verse"><a name="11">11</a>Ale przez łaskę Pana Jezusa Chrystusa wierzymy, iż będziemy zbawieni tym sposobem, jako i oni.</span> <span class="verse"><a name="12">12</a>I milczało wszystko ono mnóstwo, a słuchali Barnabasza i Pawła, którzy opowiadali, jako wielkie znamiona i cuda czynił Bóg przez nie między pogany.</span> <span class="verse"><a name="13">13</a>A gdy oni umilknęli, odpowiedział Jakób, mówiąc: Mężowie bracia! słuchajcie mię.</span> <span class="verse"><a name="14">14</a>Szymon powiedział, jako Bóg najpierwej wejrzał na pogany, aby z nich wziął lud imieniowi swemu.</span> <span class="verse"><a name="15">15</a>A z tem się zgadzają mowy prorockie, jako jest napisano:</span> <span class="verse"><a name="16">16</a>Potem się wrócę, a pobuduję zasię przybytek Dawidowy upadły, a obaliny jego zasię pobuduję i znowu go wystawię,</span> <span class="verse"><a name="17">17</a>Aby ci, co pozostali z ludzi, szukali Pana i wszyscy narodowie, nad którymi wzywano imienia mojego, mówi Pan, który to wszystko czyni.</span> <span class="verse"><a name="18">18</a>Znajomeć są Bogu od wieku wszystkie sprawy jego.</span> <span class="verse"><a name="19">19</a>Przetoż moje zdanie jest, żeby nie trwożyć tych, którzy się z poganów do Boga nawracają.</span> <span class="verse"><a name="20">20</a>Ale raczej pisać do nich, aby się wstrzymywali od splugawienia bałwanów i od wszeteczeństwa, i od rzeczy dławionych, i ode krwi.</span> <span class="verse"><a name="21">21</a>Albowiem Mojżesz od dawnych wieków ma w każdym mieście te, którzy go opowiadają, gdyż go w bóżnicach na każdy sabat czytają.</span> <span class="verse"><a name="22">22</a>Tedy się zdało Apostołom i starszym ze wszystkim zborem, aby wybrane spośród siebie męże posłali do Antyjochyi z Pawłem i z Barnabaszem, to jest Judasa, którego zwano Barsabaszem, i Sylę, męże przedniejsze między braćmi.</span> <span class="verse"><a name="23">23</a>Napisawszy to przez rękę ich: Apostołowie i starsi, i bracia tym, którzy są w Antyjochyi i w Syryi, i w Cylicyi, braciom którzy są z pogan, zdrowia życzymy;</span> <span class="verse"><a name="24">24</a>Ponieważeśmy słyszeli, że niektórzy wyszedłszy od nas, zatrwożyli was słowy, wątląc dusze wasze, a mówiąc, że się musicie obrzezać i zakon zachowywać, którymeśmy tego nie poruczyli,</span> <span class="verse"><a name="25">25</a>Zdało się nam jednomyślnie zgromadzonym, posłać do was męże wybrane z miłymi naszymi, Barnabaszem i z Pawłem,</span> <span class="verse"><a name="26">26</a>Z ludźmi, którzy wydali dusze swe dla imienia Pana naszego, Jezusa Chrystusa.</span> <span class="verse"><a name="27">27</a>Przetoż posłaliśmy Judasa i Sylę, którzy wam i ustnie toż powiedzą.</span> <span class="verse"><a name="28">28</a>Albowiem zdało się Duchowi Świętemu i nam, abyśmy więcej nie kładli na was żadnego ciężaru, oprócz tych rzeczy potrzebnych;</span> <span class="verse"><a name="29">29</a>Abyście się wstrzymywali od rzeczy bałwanom ofiarowanych, i od krwi, i od rzeczy dławionych, i od wszeteczeństwa, których rzeczy jeźli się strzec będziecie, dobrze uczynicie. Miejcie się dobrze.</span> <span class="verse"><a name="30">30</a>A tak oni będąc odprawieni, przyszli do Antyjochyi, a zgromadziwszy mnóstwo, oddali list.</span> <span class="verse"><a name="31">31</a>A przeczytawszy, radowali się z onej pociechy.</span> <span class="verse"><a name="32">32</a>A Judas i Sylas, będąc i oni prorokami, długiemi słowy napominali braci i utwierdzali je.</span> <span class="verse"><a name="33">33</a>A zamieszkawszy tam do czasu, odprawieni są z pokojem od braci do Apostołów.</span> <span class="verse"><a name="34">34</a>Lecz Syli zdało się tam zostać.</span> <span class="verse"><a name="35">35</a>Także Paweł i Barnabasz zamieszkali w Antyjochyi, nauczając i opowiadając z wieloma innymi słowo Pańskie.</span> <span class="verse"><a name="36">36</a>A po kilku dniach rzekł Paweł do Barnabasza: Wróciwszy się, nawiedźmy braci naszych po wszystkich miastach, w którycheśmy opowiadali słowo Pańskie, jakoli się mają.</span> <span class="verse"><a name="37">37</a>Tedy Barnabasz radził, aby z sobą wzięli i Jana, którego zwano Markiem.</span> <span class="verse"><a name="38">38</a>Ale się to Pawłowi nie zdało brać tego z sobą, który był odszedł od nich z Pamfilii, a nie chodził z nimi na onę pracę.</span> <span class="verse"><a name="39">39</a>I wszczął się między nimi wielki gniew, tak iż odszedł jeden od drugiego, a Barnabasz wziąwszy z sobą Marka, płynął do Cypru.</span> <span class="verse"><a name="40">40</a>Ale Paweł obrawszy sobie Sylę, wyszedł, będąc poruczony łasce Bożej od braci:</span> <span class="verse"><a name="41">41</a>I przechodził Syryję, i Cilicyję, utwierdzając zbory.</span> </p></div</div></div></body></html>