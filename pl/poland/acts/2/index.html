<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 2</strong></div><p><span class="verse"><a name="1">1</a>A gdy przyszedł dzień pięćdziesiąty, byli wszyscy jednomyślnie pospołu.</span> <span class="verse"><a name="2">2</a>Tedy się stał z prędka z nieba szum, jakoby przypadającego wiatru gwałtownego i napełnił wszystek dom, kędy siedzieli.</span> <span class="verse"><a name="3">3</a>I ukazały się im rozdzielone języki na kształt ognia, który usiadł na każdym z nich.</span> <span class="verse"><a name="4">4</a>I napełnieni są wszyscy Duchem Świętym, a poczęli mówić innemi językami, jako im Duch on dawał wymawiać.</span> <span class="verse"><a name="5">5</a>A byli w Jeruzalemie mieszkający Żydowie, mężowie nabożni, z każdego narodu tych, którzy są pod niebem.</span> <span class="verse"><a name="6">6</a>A gdy się stał ten głos, zeszło się mnóstwo ludzi i strwożyli się, że je słyszał każdy z nich mówiące własnym językiem swoim.</span> <span class="verse"><a name="7">7</a>I zdumiewali się wszyscy, i dziwowali się, mówiąc jedni do drugich: Izali oto ci wszyscy, którzy mówią, nie są Galilejczycy?</span> <span class="verse"><a name="8">8</a>A jakoż my od nich słyszymy każdy z nas swój własny język, w którymeśmy się urodzili?</span> <span class="verse"><a name="9">9</a>Partowie i Medowie, i Elamitowie, i którzy mieszkamy w Mezopotamii, w Judzkiej ziemi, i w Kapadocyi, w Poncie, i w Azyi;</span> <span class="verse"><a name="10">10</a>W Frygii, i w Pamfilii, w Egipcie, i w stronach Libii, która jest podle Cyreny, i przychodniowie Rzymscy; Żydowie, i nowonawróceni;</span> <span class="verse"><a name="11">11</a>Kreteńczycy, i Arabczycy; słyszymy ich, mówiących językami naszemi wielkie sprawy Boże.</span> <span class="verse"><a name="12">12</a>I zdumiewali się wszyscy, i dziwowali się, mówiąc jeden do drugiego: Cóż to wżdy ma być?</span> <span class="verse"><a name="13">13</a>Lecz drudzy naśmiewając się, mówili: Ci się młodem winem popili.</span> <span class="verse"><a name="14">14</a>A stanąwszy Piotr z jedenastoma, podniósł głos swój i przemówił do nich: Mężowie Judzcy i wszyscy, którzy mieszkacie w Jeruzalemie! niech wam to jawno będzie, a przyjmijcie w uszy słowa moje.</span> <span class="verse"><a name="15">15</a>Albowiem nie są ci, jako wy mniemacie, pijani, gdyż dopiero jest trzecia na dzień godzina.</span> <span class="verse"><a name="16">16</a>Aleć to jest ono, co przepowiedziano przez proroka Joela:</span> <span class="verse"><a name="17">17</a>I będzie w ostateczne dni, (mówi Bóg): Wyleję z Ducha mego na wszelkie ciało, a prorokować będą synowie wasi i córki wasze, a młodzieńcy wasi widzenia widzieć będą, a starcom waszym sny się śnić będą.</span> <span class="verse"><a name="18">18</a>Nawet w oneż dni na sługi moje i na służebnice moje wyleję z Ducha mego, i będą prorokować;</span> <span class="verse"><a name="19">19</a>I ukażę cuda na niebie w górze i znamiona na ziemi nisko, krew, i ogień, i parę dymu.</span> <span class="verse"><a name="20">20</a>Słońce się obróci w ciemność, a księżyc w krew, przedtem niż przyjdzie on dzień Pański wielki i znaczny.</span> <span class="verse"><a name="21">21</a>I stanie się, że ktobykolwiek wzywał imienia Pańskiego, zbawion będzie.</span> <span class="verse"><a name="22">22</a>Mężowie Izraelscy! słuchajcie słów tych Jezusa, onego Nazareńskiego, męża od Boga wsławionego u was mocami i cudami, i znamionami, które czynił Bóg przez niego w pośrodku was, jako i wy sami wiecie;</span> <span class="verse"><a name="23">23</a>Tego za ułożoną radą i przejrzeniem Bożem wydanego wziąwszy, a przez ręce niezbożników ukrzyżowawszy, zabiliście.</span> <span class="verse"><a name="24">24</a>Którego Bóg wzbudził, rozwiązawszy boleści śmierci, jakoż było to niepodobne, aby od niej miał być zatrzymany.</span> <span class="verse"><a name="25">25</a>Albowiem o nim mówi Dawid: Upatrywałem zawsze Pana przed obliczem mojem; bo mi jest po prawicy, abym nie był wzruszony.</span> <span class="verse"><a name="26">26</a>Przetoż rozweseliło się serce moje i rozradował się język mój, nadto i ciało moje odpocznie w nadziei;</span> <span class="verse"><a name="27">27</a>Albowiem nie zostawisz duszy mojej w piekle, a nie dasz świętemu twojemu oglądać skażenia.</span> <span class="verse"><a name="28">28</a>Oznajmiłeś mi drogi żywota, a napełnisz mię radością przed obliczem twojem.</span> <span class="verse"><a name="29">29</a>Mężowie bracia! mogę bezpiecznie mówić do was o patryjarsze Dawidzie, żeć umarł i pogrzebiony jest, a grób jego jest u nas aż do dnia dzisiejszego.</span> <span class="verse"><a name="30">30</a>Będąc tedy prorokiem i wiedząc, że mu się Bóg obowiązał przysięgą, iż z owocu biódr jego według ciała miał wzbudzić Chrystusa, a posadzić na stolicy jego.</span> <span class="verse"><a name="31">31</a>To przeglądając, powiedział o zmartwychwstaniu Chrystusowem, iż nie została dusza jego w piekle, ani ciało jego widziało skażenia.</span> <span class="verse"><a name="32">32</a>Tegoć Jezusa wzbudził Bóg, czego my wszyscy jesteśmy świadkami.</span> <span class="verse"><a name="33">33</a>Prawicą tedy Bożą będąc wywyższony, a obietnicę Ducha Świętego wziąwszy od Ojca, wylał to, co wy teraz widzicie i słyszycie.</span> <span class="verse"><a name="34">34</a>Albowiemci Dawid nie wstąpił do nieba, lecz sam powiada: Rzekł Pan Panu memu, siądź po prawicy mojej,</span> <span class="verse"><a name="35">35</a>Aż położę nieprzyjacioły twoje podnóżkiem nóg twoich.</span> <span class="verse"><a name="36">36</a>Niechajże tedy wie zapewne wszystek dom Izraelski, że go Bóg i Panem, i Chrystusem uczynił, tego Jezusa, któregoście wy ukrzyżowali.</span> <span class="verse"><a name="37">37</a>A to słysząc, przerażeni są na sercu i rzekli do Piotra i do innych Apostołów: Cóż mamy czynić, mężowie bracia?</span> <span class="verse"><a name="38">38</a>Tedy Piotr rzekł do nich: Pokutujcie, a ochrzcij się każdy z was w imieniu Jezusa Chrystusa na odpuszczenie grzechów, a weźmiecie dar Ducha Świętego.</span> <span class="verse"><a name="39">39</a>Albowiemci wam ta obietnica należy i dziatkom waszym, i wszystkim, którzy daleko są, którekolwiek by powołał Pan, Bóg nasz.</span> <span class="verse"><a name="40">40</a>I wielą inszych słów oświadczał się i napominał je, mówiąc: Wyzwólcie się od tego rodzaju przewrotnego.</span> <span class="verse"><a name="41">41</a>Którzy tedy wdzięcznie przyjęli słowa jego, ochrzczeni są i przystało dnia onego dusz około trzech tysięcy.</span> <span class="verse"><a name="42">42</a>I trwali w nauce apostolskiej i w społeczności, i w łamaniu chleba, i w modlitwach.</span> <span class="verse"><a name="43">43</a>I przyszedł strach na każdą duszę, a wiele się znamion i cudów przez Apostołów działo.</span> <span class="verse"><a name="44">44</a>A wszyscy, którzy uwierzyli byli pospołu, i wszystkie rzeczy mieli spólne.</span> <span class="verse"><a name="45">45</a>A osiadłości i majętności sprzedawali, i udzielali ich wszystkim, jako komu było potrzeba.</span> <span class="verse"><a name="46">46</a>A na każdy dzień trwając zgodnie w kościele i chleb łamiąc po domach, przyjmowali pokarm z radością i w prostocie serdecznej.</span> <span class="verse"><a name="47">47</a>Chwaląc Boga i mając łaskę u wszystkiego ludu. A Pan przydawał zborowi na każdy dzień tych, którzy mieli być zbawieni.</span> </p></div</div></div></body></html>