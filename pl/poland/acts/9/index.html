<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 9</strong></div><p><span class="verse"><a name="1">1</a>A Saul jeszcze dychając groźbą i morderstwem przeciwko uczniom Pańskim, przyszedł do najwyższego kapłana.</span> <span class="verse"><a name="2">2</a>I prosił go o listy do Damaszku do bóżnic, iż jeźliby tam znalazł tej drogi (tą drogą idących) których mężów albo niewiasty, aby ich związane przywiódł do Jeruzalemu.</span> <span class="verse"><a name="3">3</a>A gdy jechał, stało się, gdy się przybliżał do Damaszku, że z prędka oświeciła go światłość z nieba.</span> <span class="verse"><a name="4">4</a>A padłszy na ziemię, usłyszał głos do siebie mówiący: Saulu! Saulu! przeczże mię prześladujesz?</span> <span class="verse"><a name="5">5</a>Tedy rzekł: Ktoś jest, Panie? A Pan rzekł: Jam jest Jezus, którego ty prześladujesz; trudno tobie przeciw ościeniowi wierzgać.</span> <span class="verse"><a name="6">6</a>A Saul drżąc i bojąc się, rzekł: Panie! co chcesz, abym ja uczynił? A Pan do niego: Wstań, a wnijdź do miasta, a tam ci powiedzą, co byś ty miał czynić.</span> <span class="verse"><a name="7">7</a>A mężowie, którzy z nim byli w drodze, stanęli, zdumiawszy się; głos tylko słysząc, ale nikogo nie widząc.</span> <span class="verse"><a name="8">8</a>I wstał Saul z ziemi, a otworzywszy oczy swoje, nikogo nie widział. Tedy ująwszy go za rękę; prowadzili go do Damaszku,</span> <span class="verse"><a name="9">9</a>Kędy był trzy dni nie widząc, i nie jadł ani pił.</span> <span class="verse"><a name="10">10</a>A był niektóry uczeń w Damaszku, imieniem Ananijasz; i rzekł Pan do niego w widzeniu: Ananijaszu! A on rzekł: Otom ja, Panie!</span> <span class="verse"><a name="11">11</a>A Pan rzekł do niego: Wstań, a idź na ulicę, którą zowią prostą, a szukaj w domu Judowym Saula imieniem Tarseńczyka; albowiem oto się modli.</span> <span class="verse"><a name="12">12</a>I widział w widzeniu męża, imieniem Ananijasz, wchodzącego i rękę na się wkładającego, aby przejrzał.</span> <span class="verse"><a name="13">13</a>I odpowiedział Ananijasz: Panie! słyszałem od wielu o tym mężu, jako wiele złego czynił świętym twoim w Jeruzalemie.</span> <span class="verse"><a name="14">14</a>I tu ma moc od najwyższych kapłanów, aby wiązał wszystkie wzywające imienia twego.</span> <span class="verse"><a name="15">15</a>I rzekł do niego Pan: Idźże, albowiem mi ten jest naczyniem wybranem, aby nosił imię moje przed pogany i królmi, i przed syny Izraelskimi.</span> <span class="verse"><a name="16">16</a>Albowiem ja mu ukażę, jako wiele musi cierpieć dla imienia mego.</span> <span class="verse"><a name="17">17</a>I poszedł Ananijasz, i wszedł do onego domu, a włożywszy na niego ręce, rzekł: Saulu, bracie! Pan mię posłał, Jezus on, któryć się ukazał w drodze, którąś jechał, abyś przejrzał, a był napełniony Duchem Świętym.</span> <span class="verse"><a name="18">18</a>I zarazem spadły z oczów jego jako łuski i wnet przejrzał, a wstawszy ochrzczony jest.</span> <span class="verse"><a name="19">19</a>A wziąwszy pokarm, posilił się. I był Saul z uczniami, którzy byli w Damaszku, kilka dni.</span> <span class="verse"><a name="20">20</a>I zaraz kazał w bóżnicach Chrystusa, że on jest Synem Bożym.</span> <span class="verse"><a name="21">21</a>I zdumiewali się wszyscy, którzy go słuchali, i mówili: Izali to nie jest ten, który burzył w Jeruzalemie tych, którzy wzywali imienia tego? i tuć na to przyszedł, aby ich związawszy, wiódł do najwyższych kapłanów?</span> <span class="verse"><a name="22">22</a>A Saul tem więcej zmacniał się i zawstydzał Żydy, którzy mieszkali w Damaszku, dowodząc, iż ten jest Chrystus.</span> <span class="verse"><a name="23">23</a>A gdy przeszło niemało dni, uradzili Żydowie między sobą, aby go zabili.</span> <span class="verse"><a name="24">24</a>Ale się dowiedział Saul o zasadzce ich. Strzegli też bram we dnie i w nocy, aby go zabili.</span> <span class="verse"><a name="25">25</a>Lecz uczniowie wziąwszy go w nocy, spuścili go po powrozie przez mur w koszu.</span> <span class="verse"><a name="26">26</a>A gdy przyszedł Saul do Jeruzalemu, kusił się przyłączyć do uczniów; ale się go wszyscy bali, nie wierząc, aby był uczniem.</span> <span class="verse"><a name="27">27</a>Lecz Barnabasz wziąwszy go, przywiódł go do Apostołów i powiadał im, jako w drodze widział Pana, a iż mówił do niego, i jako w Damaszku bezpiecznie mówił w imieniu Jezusowem.</span> <span class="verse"><a name="28">28</a>I mieszkał z nimi w Jeruzalemie.</span> <span class="verse"><a name="29">29</a>A bezpiecznie sobie poczynając w imieniu Pana Jezusowem, mówił i gadał z Grekami; a oni się starali, jako by go zabić.</span> <span class="verse"><a name="30">30</a>O czem dowiedziawszy się bracia, odprowadzili go do Cezaryi i odesłali go do Tarsu.</span> <span class="verse"><a name="31">31</a>A tak zbory po wszystkiej Judzkiej ziemi i Galilei, i Samaryi miały pokój, budując się i chodząc w bojaźni Pańskiej, a przez pociechę Ducha Świętego rozmnażały się.</span> <span class="verse"><a name="32">32</a>I stało się, gdy Piotr obchodził wszystkie, przyszedł też do świętych, którzy mieszkali w Liddzie.</span> <span class="verse"><a name="33">33</a>Tamże znalazł człowieka niektórego, imieniem Eneasz, od ośmiu lat na łożu leżącego, który był powietrzem ruszony.</span> <span class="verse"><a name="34">34</a>I rzekł mu Piotr: Eneaszu! uzdrawia cię Jezus Chrystus; wstańże, a pościel sobie. I zarazem wstał.</span> <span class="verse"><a name="35">35</a>A widzieli go wszyscy, którzy mieszkali w Liddzie i w Saronie, którzy się nawrócili do Pana.</span> <span class="verse"><a name="36">36</a>A była w Joppie niektóra uczennica, imieniem Tabita, która wyłożywszy, zowie się Dorka; ta była pełna dobrych uczynków i jałmużny, które czyniła.</span> <span class="verse"><a name="37">37</a>I stało się w one dni, że rozniemógłszy się, umarła; którą omywszy, położyli na sali.</span> <span class="verse"><a name="38">38</a>A iż Lidda była blisko Joppy, uczniowie usłyszawszy, że tam jest Piotr, posłali do niego dwóch mężów, prosząc go, aby się nie lenił przyjść do nich.</span> <span class="verse"><a name="39">39</a>Tedy wstawszy Piotr, szedł z nimi; a gdy przyszedł, wprowadzili go na salę i obstąpiły go wszystkie wdowy, płacząc i ukazując suknie i płaszcze, które im Dorka robiła, póki była z nimi.</span> <span class="verse"><a name="40">40</a>A Piotr wygnawszy precz wszystkie, klęknął na kolana i modlił się, a obróciwszy się do onego ciała, rzekł: Tabito, wstań! a ona otworzyła oczy swoje i ujrzawszy Piotra, usiadła.</span> <span class="verse"><a name="41">41</a>A on podawszy jej rękę, podniósł ją, a zawoławszy świętych i wdów, stawił ją żywą.</span> <span class="verse"><a name="42">42</a>I rozsławiło się to po wszystkiej Joppie, i wiele ich uwierzyło w Pana.</span> <span class="verse"><a name="43">43</a>I stało się, że przez wiele dni został Piotr w Joppie u niejakiego Szymona, garbarza.</span> </p></div</div></div></body></html>