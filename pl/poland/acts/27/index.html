<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 27</strong></div><p><span class="verse"><a name="1">1</a>A gdy skazano, żebyśmy płynęli do Włoch, oddano i Pawła, i niektóre inne więźnie setnikowi, imieniem Julijuszowi, roty Augustowej.</span> <span class="verse"><a name="2">2</a>Tedy wsiadłszy w okręt Adramiteński, mając płynąć podle krain Azyi, puścili się od brzegu, a był z nami Arystarchus, Macedończyk z Tesaloniki.</span> <span class="verse"><a name="3">3</a>A drugiego dnia przypłynęliśmy do Sydonu, kędy Julijusz ludzko się Pawłowi stawiwszy, pozwolił mu iść do przyjaciół, aby wczasu zażył.</span> <span class="verse"><a name="4">4</a>A stamtąd się puściwszy, przypłynęliśmy pod Cypr, dlatego że były wiatry przeciwne.</span> <span class="verse"><a name="5">5</a>A przepłynąwszy ono morze, które jest podle Cylicyi i Pamfilii, przybyliśmy do Miry, miasta Licyjskiego.</span> <span class="verse"><a name="6">6</a>A tam setnik znalazłszy okręt Aleksandryjski, który płynął do Włoch, wsadził nas weń.</span> <span class="verse"><a name="7">7</a>A gdyśmy przez wiele dni z wolna płynęli, a zaledwie przeciwko Knidowi przyjechali, przeto że nam wiatr nie dopuszczał, popłynęliśmy pod Kretę podle Salmonu.</span> <span class="verse"><a name="8">8</a>A ledwie ją przeminąwszy, przyszliśmy na miejsce niektóre, które zowią piękne porty, od którego blisko było miasto Lasea.</span> <span class="verse"><a name="9">9</a>A gdy czas niemały wyszedł, i już było niebezpieczne żeglowanie, przeto iż już był i post przeminął, napominał je Paweł,</span> <span class="verse"><a name="10">10</a>Mówiąc do nich: Mężowie! widzę ja, iż z ukrzywdzeniem i z wielką szkodą nie tylko towarów i okrętów, ale też i dusz naszych będzie to żeglowanie.</span> <span class="verse"><a name="11">11</a>Jednak setnik więcej ufał sprawcy okrętu i sternikowi, niż temu, co Paweł powiadał.</span> <span class="verse"><a name="12">12</a>A gdy nie było portu sposobnego ku zimowaniu, wiele ich radę dawało puścić się stamtąd, owaby jakożkolwiek mogli przeprawiwszy się do Fenicyi, przezimować u portu Kreteńskiego, który leży między wiatrem południowym i zachodnim.</span> <span class="verse"><a name="13">13</a>A gdy powionął wiatr z południa, mniemając, że swego przedsięwzięcia dopięli, puściwszy się od brzegu, płynęli blisko Krety.</span> <span class="verse"><a name="14">14</a>Lecz niedługo potem uderzył na nie wiatr gwałtowny, który zowią Euroklidon.</span> <span class="verse"><a name="15">15</a>A gdy był okręt porwany, a nie mógł się oprzeć wiatrowi, puściwszy się płynęliśmy.</span> <span class="verse"><a name="16">16</a>A gdyśmy pod niektórą małą wysepkę przypłynęli, którą zowią Klauda, ledwieśmy mogli bacik zatrzymać.</span> <span class="verse"><a name="17">17</a>Który wciągnąwszy, ratunku używali, podpasawszy okręt, a bojąc się, żeby nie wpadł na hak, spuściwszy żagle, tak płynęli.</span> <span class="verse"><a name="18">18</a>A iż nami nawałności bardzo miotały, nazajutrz towary wyrzucili.</span> <span class="verse"><a name="19">19</a>A trzeciego dnia rękami naszemi okrętowe naczynia wyrzuciliśmy.</span> <span class="verse"><a name="20">20</a>Lecz gdy się ani słońce, ani gwiazdy przez wiele dni nie ukazały, a nawałność niemała nalegała, na ostatek odjęta była wszystka nadzieja, żebyśmy byli mogli być zachowani.</span> <span class="verse"><a name="21">21</a>A gdyśmy długo nie jedli, tedy Paweł stojąc w pośrodku ich rzekł: Mieliście zaprawdę, o mężowie! usłyszawszy mię, nie puszczać się od Krety, a tak ujść tej straty i zguby.</span> <span class="verse"><a name="22">22</a>Lecz i teraz napominam was, abyście byli dobrej myśli; boć nie zginie z was żadna dusza, oprócz okrętu.</span> <span class="verse"><a name="23">23</a>Albowiem stanął przy mnie tej nocy Anioł Boga tego, któregom ja jest i któremu służę;</span> <span class="verse"><a name="24">24</a>Mówiąc: Nie bój się, Pawle! musisz stawiony być przed cesarzem, a oto darował ci Bóg wszystkich, którzy płyną z tobą.</span> <span class="verse"><a name="25">25</a>Przetoż bądźcie dobrej myśli, mężowie! albowiem wierzę Bogu, że tak będzie, jako mi powiedziano.</span> <span class="verse"><a name="26">26</a>A musimy opaść na niektórej wyspie.</span> <span class="verse"><a name="27">27</a>A gdy przyszła noc czternasta, a myśmy się błąkali po morzu Adryjatyckiem, około północy zdało się żeglarzom, iż się im okazywała niektóra kraina.</span> <span class="verse"><a name="28">28</a>Tedy spuściwszy sznur z ołowiem, znaleźli głębiej dwadzieścia sążni; a maluczko odpłynąwszy, zasię spuścili ołów i znaleźli piętnaście sążni.</span> <span class="verse"><a name="29">29</a>A bojąc się, aby snać na miejsca ostre nie wpadli, zrzuciwszy cztery kotwice z steru, pragnęli, aby dzień był.</span> <span class="verse"><a name="30">30</a>A gdy żeglarze myślili z okrętu uciec i spuścili bacik na morze, chcąc rzekomo od przodku okrętu zarzucać kotwice,</span> <span class="verse"><a name="31">31</a>Rzekł Paweł setnikowi i żołnierzom: Jeźli ci nie zostaną w okręcie, wy zachowani być nie możecie.</span> <span class="verse"><a name="32">32</a>Tedy żołnierze obcięli powrozy u bacika i dopuścili mu odpaść.</span> <span class="verse"><a name="33">33</a>A między tem niż się rozedniało, napominał Paweł wszystkie, aby pokarm przyjęli, mówiąc: Dziś temu czternasty dzień, jako czekając trwacie bez pokarmu, nic nie jedząc.</span> <span class="verse"><a name="34">34</a>Dlatego proszę was, abyście pokarm przyjęli; bo to służy ku zachowaniu waszemu, gdyż żadnego z was włos z głowy nie spadnie.</span> <span class="verse"><a name="35">35</a>A to rzekłszy i chleb wziąwszy, podziękował Bogu przed wszystkimi i złamawszy począł jeść.</span> <span class="verse"><a name="36">36</a>Zatem wszyscy będąc lepszej myśli i sami pokarm przyjmowali.</span> <span class="verse"><a name="37">37</a>A było nas wszystkich dusz w okręcie dwieście siedmdziesiąt i sześć.</span> <span class="verse"><a name="38">38</a>Będąc tem pokarmem nasyceni, ulżenie czynili okrętowi, wyrzucając zboże w morze.</span> <span class="verse"><a name="39">39</a>A gdy był dzień, nie poznali ziemi; wszakże obaczyli niejaką odnogę mającą brzeg, do którego uradzili jeźliby mogło być, przybić okręt.</span> <span class="verse"><a name="40">40</a>A wyciągnąwszy kotwice, puścili się na morze; a rozpuściwszy zawiasy sterowe i podniósłszy żagiel po wietrze, mieli się do brzegu;</span> <span class="verse"><a name="41">41</a>Ale napadłszy na miejsce, które miało z obu stron morze, otrącili okręt; a przodek okrętu uwięznąwszy, został nie ruszając się, lecz zad rozbijał się od gwałtownych wałów.</span> <span class="verse"><a name="42">42</a>Tedy żołnierze radzili, aby więźnie pozabijali, iżby który wypłynąwszy nie uciekł.</span> <span class="verse"><a name="43">43</a>Ale setnik chcąc zachować Pawła, pohamował je od tego przedsięwzięcia i rozkazał tym, którzy mogli pływać, aby się wprzód w morze puścili i na brzeg wyszli;</span> <span class="verse"><a name="44">44</a>Inni zasię, niektórzy na deskach, a niektórzy na sztukach okrętu. I tak się stało, że wszyscy zdrowo wyszli na ziemię.</span> </p></div</div></div></body></html>