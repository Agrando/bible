<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 7</strong></div><p><span class="verse"><a name="1">1</a>Tedy rzekł najwyższy kapłan: A także się ma ta rzecz?</span> <span class="verse"><a name="2">2</a>A on rzekł: Mężowie bracia i ojcowie, słuchajcie! Bóg chwały ukazał się ojcu naszemu Abrahamowi, gdy był w Mezopotamii, przedtem niż mieszkał w Haranie.</span> <span class="verse"><a name="3">3</a>I rzekł do niego: Wynijdź z ziemi twojej i od twojej rodziny, a idź do ziemi, którą ci ukażę.</span> <span class="verse"><a name="4">4</a>Tedy wyszedłszy z ziemi Chaldejskiej, mieszkał w Haranie, a stamtąd, gdy umarł ojciec jego, przeniósł go Bóg do ziemi tej, w której wy teraz mieszkacie.</span> <span class="verse"><a name="5">5</a>I nie dał mu w niej dziedzictwa i na stopę nogi, choć mu ją był obiecał dać w dzierżawę, i nasieniu jego po nim, gdy jeszcze nie miał potomka.</span> <span class="verse"><a name="6">6</a>I mówił mu tak Bóg: Nasienie twoje będzie przychodniem w cudzej ziemi i zniewolą je, i trapić je będą przez czterysta lat.</span> <span class="verse"><a name="7">7</a>Ale ten naród, któremu służyć będą, ja będę sądził, rzekł Bóg; a potem wynijdą i służyć mi będą na tem miejscu.</span> <span class="verse"><a name="8">8</a>I dał mu przymierze obrzezki; i tak Abraham spłodził Izaaka i obrzezał go dnia ósmego, a Izaak Jakóba, a Jakób dwunastu patryjarchów.</span> <span class="verse"><a name="9">9</a>A patryjarchowie nienawidząc Józefa, sprzedali go do Egiptu; ale Bóg był z nim.</span> <span class="verse"><a name="10">10</a>I wyrwał go ze wszystkich jego ucisków, a dał mu łaskę i mądrość przed Faraonem, królem Egipskim, który go postanowił książęciem nad Egiptem i nad wszystkim domem swoim.</span> <span class="verse"><a name="11">11</a>Potem przyszedł głód na wszystkę ziemię Egipską i Chananejską, i ucisk wielki, i nie znajdowali żywności ojcowie nasi.</span> <span class="verse"><a name="12">12</a>A gdy usłyszał Jakób, iż zboża były w Egipcie, posłał ojców naszych pierwszy raz.</span> <span class="verse"><a name="13">13</a>A za wtórym razem poznany jest Józef od braci swych i objawiony jest Faraonowi naród Józefowy.</span> <span class="verse"><a name="14">14</a>Tedy Józef posławszy, przyzwał ojca swego Jakóba i wszystkę swoję rodzinę w siedmdziesiąt i pięciu duszach.</span> <span class="verse"><a name="15">15</a>I zstąpił Jakób do Egiptu, i tam umarł on i ojcowie nasi.</span> <span class="verse"><a name="16">16</a>I przeniesieni są do Sychem, i położeni w grobie, który był kupił Abraham za pieniądze u synów Hemora, ojca Sychemowego.</span> <span class="verse"><a name="17">17</a>A gdy się przybliżył czas obietnicy, o którą był przysiągł Bóg Abrahamowi, rozrodził się lud i rozmnożył się w Egipcie.</span> <span class="verse"><a name="18">18</a>Aż nastał inny król, który nie znał Józefa.</span> <span class="verse"><a name="19">19</a>Ten podchodząc zdradliwie naród nasz, trapił ojców naszych, tak iż musieli wymiatać niemowlątka swoje, żeby się nie rozkrzewiały.</span> <span class="verse"><a name="20">20</a>Pod ten czas narodził się Mojżesz, a był krasnym z daru Bożego, którego chowano przez trzy miesiące w domu ojca jego.</span> <span class="verse"><a name="21">21</a>A gdy był wyrzucony, wzięła go córka Faraonowa i wychowała go sobie za syna.</span> <span class="verse"><a name="22">22</a>I wyćwiczony jest Mojżesz we wszelkiej mądrości Egipskiej, a był możny w mowach i w uczynkach.</span> <span class="verse"><a name="23">23</a>A gdy mu było czterdzieści lat, przyszło mu na myśl, aby nawiedził braci swych, syny Izraelskie.</span> <span class="verse"><a name="24">24</a>A ujrzawszy jednego ukrzywdzonego, ujął się oń i pomścił się krzywdy tego, który bezprawie cierpiał, zabiwszy Egipczanina.</span> <span class="verse"><a name="25">25</a>Albowiem mniemał, że bracia jego rozumieją, że Bóg przez rękę jego daje im wybawienie; lecz oni tego nie rozumieli.</span> <span class="verse"><a name="26">26</a>A nazajutrz pokazał się im, gdy się z sobą bili i prowadził je do pokoju, mówiąc: Mężowie! bracia jesteście sobie; przeczże się społem krzywdzicie?</span> <span class="verse"><a name="27">27</a>Lecz ten, co krzywdził bliźniego, odegnał go, mówiąc: Któż cię postanowił książęciem i sędzią nad nami?</span> <span class="verse"><a name="28">28</a>Izali mię ty chcesz zabić, jakoś wczoraj zabił Egipczanina?</span> <span class="verse"><a name="29">29</a>I uciekł Mojżesz za temi słowy i był przychodniem w ziemi Madyjańskiej, gdzie spłodził dwóch synów.</span> <span class="verse"><a name="30">30</a>A gdy się wypełniło czterdzieści lat, ukazał mu się na puszczy góry Synaj Anioł Pański w płomieniu ognistym w krzaku.</span> <span class="verse"><a name="31">31</a>A Mojżesz ujrzawszy, zadziwił się onemu widzeniu; a gdy przystąpił, aby się temu przypatrzył, stał się do niego głos Pański:</span> <span class="verse"><a name="32">32</a>Jam jest Bóg ojców twoich, Bóg Abrahama, Bóg Izaaka, i Bóg Jakóba. A zadrżawszy Mojżesz nie śmiał się przypatrywać.</span> <span class="verse"><a name="33">33</a>I rzekł mu Pan: Zzuj obuwie z nóg twoich; bo miejsce, na którem stoisz, jest ziemia święta.</span> <span class="verse"><a name="34">34</a>Widząc widziałem utrapienie ludu mego, który jest w Egipcie, i słyszałem wzdychanie ich, a zstąpiłem, żebym je wybawił; przetoż teraz chodź, poślę cię do Egiptu.</span> <span class="verse"><a name="35">35</a>Tego Mojżesza, którego się byli zaprzali, mówiąc: Któż cię postanowił książęciem i sędzią? Tego Bóg książęciem i wybawicielem posłał przez rękę Anioła, który mu się ukazał w krzaku.</span> <span class="verse"><a name="36">36</a>I ten je wywiódł, czyniąc cuda i znamiona w ziemi Egipskiej i na morzu Czerwonem, i na puszczy, przez czterdzieści lat.</span> <span class="verse"><a name="37">37</a>Tenci jest Mojżesz, który rzekł synom Izraelskim: Proroka wam wzbudzi Pan, Bóg wasz, z braci waszych, jako mię, onego słuchać będziecie;</span> <span class="verse"><a name="38">38</a>Ten jest, który był w zgromadzeniu na puszczy z Aniołem, który mówił do niego na górze Synaj, i z ojcami naszymi, który przyjął słowa Boże żywe, aby je nam podał.</span> <span class="verse"><a name="39">39</a>Któremu nie chcieli posłuszni być ojcowie nasi; ale go odrzucili i obrócili się sercy swemi do Egiptu.</span> <span class="verse"><a name="40">40</a>Mówiąc do Aarona: Uczyń nam bogi, którzy by szli przed nami; albowiem Mojżeszowi onemu, który nas wywiódł z ziemi Egipskiej, nie wiemy co się stało.</span> <span class="verse"><a name="41">41</a>I uczynili w one dni cielca i sprawowali ofiarę onemu bałwanowi, i weselili się w sprawach rąk swoich;</span> <span class="verse"><a name="42">42</a>I odwrócił się Bóg i podał je, aby służyli wojsku niebieskiemu, jako napisano jest w księgach prorockich: Zażeście mu bite i inne ofiary ofiarowali na puszczy przez czterdzieści lat, domu Izraelski?</span> <span class="verse"><a name="43">43</a>Owszem nosiliście namiot Molocha i gwiazdę boga waszego Remfana, te obrazy, któreście sobie uczynili, abyście się im kłaniali; przetoż was zaprowadzę za Babilon.</span> <span class="verse"><a name="44">44</a>Namiot świadectwa mieli ojcowie nasi na puszczy, jako był rozrządził ten, który powiedział Mojżeszowi, aby go uczynił według kształtu, który widział.</span> <span class="verse"><a name="45">45</a>Który wziąwszy ojcowie nasi, wnieśli z Jozuem tam, gdzie była osiadłość poganów, których Bóg wygnał od obliczności ojców naszych, aż do dni Dawidowych;</span> <span class="verse"><a name="46">46</a>Który znalazł łaskę przed obliczem Bożem i prosił, aby znalazł namiot Bogu Jakóbowemu.</span> <span class="verse"><a name="47">47</a>A Salomon zbudował mu dom.</span> <span class="verse"><a name="48">48</a>Ale on Najwyższy nie mieszka w kościołach ręką uczynionych, jako prorok mówi:</span> <span class="verse"><a name="49">49</a>Niebo jest stolica moja, a ziemia podnóżek nóg moich. Cóż mi za dom zbudujecie, mówi Pan, albo które jest miejsce odpocznienia mego?</span> <span class="verse"><a name="50">50</a>Izali ręka moja tego wszystkiego nie uczyniła?</span> <span class="verse"><a name="51">51</a>Ludzie twardego karku i nieobrzezanego serca, i uszów! wy się zawżdy sprzeciwiacie Duchowi Świętemu jako ojcowie wasi, tak i wy.</span> <span class="verse"><a name="52">52</a>Któregoż z proroków nie prześladowali ojcowie wasi, i nie pozabijali tych, którzy przedtem opowiadali o przyjściu tego Sprawiedliwego, któregoście wy się teraz stali zdrajcami i mordercami?</span> <span class="verse"><a name="53">53</a>Którzyście wzięli zakon przez rozrządzenie anielskie, a nie strzegliście go.</span> <span class="verse"><a name="54">54</a>Tedy słuchając tego, pukali się w sercach swych i zgrzytali na niego zębami.</span> <span class="verse"><a name="55">55</a>A on będąc pełen Ducha Świętego, patrząc pilnie w niebo, ujrzał chwałę Bożą i Jezusa stojącego po prawicy Bożej.</span> <span class="verse"><a name="56">56</a>I rzekł: Oto widzę niebiosa otworzone i Syna człowieczego stojącego po prawicy Bożej.</span> <span class="verse"><a name="57">57</a>A oni krzyknąwszy głosem wielkim, zatulili uszy swoje i rzucili się na niego jednomyślnie.</span> <span class="verse"><a name="58">58</a>A wypchnąwszy go z miasta, kamionowali; a świadkowie złożyli szaty swoje u stóp młodzieńca, którego zwano Saul.</span> <span class="verse"><a name="59">59</a>I kamionowali Szczepana modlącego się i mówiącego: Panie Jezu! przyjmij ducha mojego!</span> <span class="verse"><a name="60">60</a>A klęknąwszy na kolana, zawołał głosem wielkim: Panie! nie poczytaj im tego za grzech! A to rzekłszy, zasnął.</span> </p></div</div></div></body></html>