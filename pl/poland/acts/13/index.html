<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/acts">Acts</a> &gt <strong>Chapter 13</strong></div><p><span class="verse"><a name="1">1</a>A byli w Antyjochii we zborze, który tam był, niektórzy prorocy i nauczyciele, jako Barnabasz i Symeon, którego zwano Niger, i Lucyjus Cyrenejczyk, i Manahen, który był wychowany z Herodem Tetrarchą, i Saul.</span> <span class="verse"><a name="2">2</a>A gdy oni służbę Pańską jawnie odprawiali i pościli, rzekł im Duch Święty: Odłączcie mi Barnabasza i Saula do tej sprawy, do którejm ich powołał.</span> <span class="verse"><a name="3">3</a>Tedy poszcząc i modląc się, i wkładając na nie ręce, odprawili je.</span> <span class="verse"><a name="4">4</a>Oni tedy wysłani będąc od Ducha Świętego, przyszli do Seleucyi, a stamtąd płynęli do Cypru.</span> <span class="verse"><a name="5">5</a>A gdy byli w Salaminie, opowiadali słowo Boże w bóżnicach żydowskich, a mieli z sobą i Jana do usługi.</span> <span class="verse"><a name="6">6</a>A przeszedłszy onę wyspę aż do Pafu, znaleźli tam jakiegoś czarnoksiężnika, fałszywego proroka, Żyda, któremu imię było Barjezus.</span> <span class="verse"><a name="7">7</a>Który był przy zacnym staroście, Sergijuszu Pawle, mężu roztropnym. Ten przyzwawszy Barnabasza i Saula, pragnął słuchać słowa Bożego.</span> <span class="verse"><a name="8">8</a>Lecz się im sprzeciwił Elimas, on czarnoksiężnik, (albowiem się tak wykłada imię jego), starając się, jakoby starostę od wiary odwrócił:</span> <span class="verse"><a name="9">9</a>Tedy Saul, (którego zowią i Pawłem) napełniony będąc Ducha Świętego, a pilnie na niego patrząc,</span> <span class="verse"><a name="10">10</a>Rzekł: O pełny wszelkiej zdrady i wszelkiej przewrotności, synu dyjabelski, nieprzyjacielu wszelkiej sprawiedliwości! nie przestanieszże podwracać prostych dróg Pańskich?</span> <span class="verse"><a name="11">11</a>A oto teraz ręka Pańska nad tobą: i będziesz ślepym, nie widząc słońca aż do czasu. A zarazem przypadła na niego chmura i ciemność, a błąkając się szukał, kto by go wiódł za rękę.</span> <span class="verse"><a name="12">12</a>Tedy widząc starosta, co się stało, uwierzył, zdumiewając się nad nauką Pańską.</span> <span class="verse"><a name="13">13</a>A puściwszy się z Pafu Paweł i ci, którzy z nim byli, przyszli do Pergi Pamfiliejskiej. A Jan odszedłszy od nich, wrócił się do Jeruzalemu.</span> <span class="verse"><a name="14">14</a>A oni odszedłszy z Pergi, przyszli do Antyjochii Pisydejskiej, a wszedłszy do bóżnicy w dzień sobotni, usiedli.</span> <span class="verse"><a name="15">15</a>A po przeczytaniu zakonu i proroków, posłali do nich przełożeni bóżnicy, mówiąc: Mężowie bracia! macieli wolę jakie napominanie uczynić do ludu, mówcie.</span> <span class="verse"><a name="16">16</a>Tedy powstawszy Paweł, a ręką skinąwszy rzekł: Mężowie Izraelscy i którzy się boicie Boga! słuchajcie:</span> <span class="verse"><a name="17">17</a>Bóg ludu tego Izraelskiego wybrał ojców naszych i wywyższył lud, gdy byli przychodniami w ziemi egipskiej, i w ramieniu wyciągnionem wywiódł je z niej.</span> <span class="verse"><a name="18">18</a>I przez czas czterdziestu lat znosił obyczaje ich na puszczy.</span> <span class="verse"><a name="19">19</a>A wygładziwszy siedm narodów w ziemi Chananejskiej, losem rozdzielił między nie onę ziemię ich.</span> <span class="verse"><a name="20">20</a>A potem około czterysta i pięćdziesiąt lat dawał im sędziów, aż do Samuela proroka.</span> <span class="verse"><a name="21">21</a>A od onego czasu prosili o króla. I dał im Bóg Saula, syna Cysowego, męża z pokolenia Benjaminowego, przez lat czterdzieści.</span> <span class="verse"><a name="22">22</a>A gdy go odrzucił, wzbudził im Dawida za króla, któremu też świadectwo wydawając powiedział: Znalazłem Dawida, syna Jessego, męża według serca mego, który będzie czynił wszystkę wolę moję.</span> <span class="verse"><a name="23">23</a>Z jegoż nasienia Bóg według obietnicy wzbudził Izraelowi zbawiciela Jezusa.</span> <span class="verse"><a name="24">24</a>Przed którego przyjściem kazał Jan chrzest pokuty wszystkiemu ludowi Izraelskiemu.</span> <span class="verse"><a name="25">25</a>A gdy Jan dokonał biegu swego, rzekł: Kim mię być mniemacie? Nie jestem ja, ale oto idzie za mną, u którego nóg obuwia nie jestem godzien rozwiązać.</span> <span class="verse"><a name="26">26</a>Mężowie bracia, synowie narodu Abrahamowego i którzy się między wami Boga boją! wamci słowo zbawienia tego posłane jest.</span> <span class="verse"><a name="27">27</a>Albowiem ci, co mieszkają w Jeruzalemie i przełożeni ich, nie znając tego Jezusa i głosów prorockich, które przez każdy sabat bywają czytane, wypełnili je, osądziwszy go.</span> <span class="verse"><a name="28">28</a>A żadnej przyczyny śmierci w nim nie znalazłszy, prosili Piłata, aby był zabity.</span> <span class="verse"><a name="29">29</a>A gdy wykonali wszystko, co o nim było napisane, zdjąwszy go z drzewa, włożyli go do grobu.</span> <span class="verse"><a name="30">30</a>Ale go Bóg wzbudził od umarłych.</span> <span class="verse"><a name="31">31</a>Który widziany jest przez wiele dni od tych, którzy z nim pospołu przyszli z Galilei do Jeruzalemu, którzy są świadkami jego przed ludem.</span> <span class="verse"><a name="32">32</a>I my wam opowiadamy tę obietnicę, która się ojcom stała, iż ją Bóg wypełnił nam, dziatkom ich, wzbudziwszy Jezusa.</span> <span class="verse"><a name="33">33</a>Jako też w Psalmie wtórym napisane jest: Syn mój jesteś ty, jam ciebie dziś spłodził.</span> <span class="verse"><a name="34">34</a>A iż go wzbudził od umarłych, aby się więcej nie wrócił do skażenia, tak powiedział: Dam wam święte dobrodziejstwa Dawidowe wierne.</span> <span class="verse"><a name="35">35</a>Przeto i indziej powiada: Nie dasz Świętemu twemu widzieć skażenia.</span> <span class="verse"><a name="36">36</a>Albowiemci Dawid za wieku swego usłużywszy woli Bożej, zasnął i przyłączony jest do ojców swoich, a widział skażenie.</span> <span class="verse"><a name="37">37</a>Lecz ten, którego Bóg wzbudził, nie widział skażenia.</span> <span class="verse"><a name="38">38</a>Niechże wam tedy będzie wiadomo, mężowie bracia, iż się wam przez tego opowiada odpuszczenie grzechów:</span> <span class="verse"><a name="39">39</a>I od wszystkiego od czegoście nie mogli być przez zakon Mojżeszowy usprawiedliwieni, przez tego każdy wierzący usprawiedliwiony bywa.</span> <span class="verse"><a name="40">40</a>A przetoż patrzcie, aby na was nie przyszło to, co powiedziano w prorokach:</span> <span class="verse"><a name="41">41</a>Obaczcie wy wzgardziciele i dziwujcie się, a wniwecz się obróćcie; bo ja sprawuję sprawę za dni waszych, sprawę, której nie wierzycie, choćby wam kto o niej powiadał.</span> <span class="verse"><a name="42">42</a>A gdy oni wychodzili z bóżnicy żydowskiej, prosili ich poganie, aby i w drugi sabat mówili do nich też słowa.</span> <span class="verse"><a name="43">43</a>A po rozpuszczeniu zgromadzenia, poszło wiele Żydów i nabożnych nowowierników za Pawłem i Barnabaszem, którzy mówiąc do nich, radzili im, aby trwali w łasce Bożej.</span> <span class="verse"><a name="44">44</a>A w drugi sabat niemal wszystko miasto się zgromadziło na słuchanie słowa Bożego.</span> <span class="verse"><a name="45">45</a>Tedy Żydowie widząc lud, napełnieni są zazdrością i sprzeciwiali się temu, co Paweł powiadał, mówiąc przeciwko temu i bluźniąc.</span> <span class="verse"><a name="46">46</a>A Paweł i Barnabasz, bezpiecznie mówiąc, rzekli: Wamci najpierwej miało być opowiadane słowo Boże; ale ponieważ je odrzucacie, a sądzicie się być niegodnymi żywota wiecznego, oto się obracamy do pogan.</span> <span class="verse"><a name="47">47</a>Albowiem nam tak rozkazał Pan, mówiąc: Położyłem cię światłością poganom, abyś był zbawieniem aż do krajów ziemi.</span> <span class="verse"><a name="48">48</a>A słysząc to poganie, radowali się i wielbili słowo Pańskie, i uwierzyli, ilekolwiek ich było sporządzonych do żywota wiecznego.</span> <span class="verse"><a name="49">49</a>I roznosiło się słowo Pańskie po wszystkiej onej krainie.</span> <span class="verse"><a name="50">50</a>A Żydowie poduszczali niewiasty nabożne i uczciwe, i przedniejsze w mieście; a wzbudzili prześladowanie przeciwko Pawłowi i przeciwko Barnabaszowi, i wygnali je z granic swoich.</span> <span class="verse"><a name="51">51</a>A oni otrząsnąwszy proch z nóg swoich na nie, przyszli do Ikonii.</span> <span class="verse"><a name="52">52</a>A uczniowie byli napełnieni radości i Ducha Świętego.</span> </p></div</div></div></body></html>