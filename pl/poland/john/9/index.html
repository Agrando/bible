<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 9</strong></div><p><span class="verse"><a name="1">1</a>A mimo idąc, ujrzał człowieka ślepego od narodzenia.</span> <span class="verse"><a name="2">2</a>I pytali go uczniowie jego, mówiąc: Mistrzu! któż zgrzeszył, ten czyli rodzice jego, iż się ślepym narodził?</span> <span class="verse"><a name="3">3</a>Odpowiedział Jezus: Ani ten zgrzeszył, ani rodzice jego; ale żeby się okazały sprawy Boże na nim.</span> <span class="verse"><a name="4">4</a>Jać muszę sprawować sprawy onego, który mię posłał, pokąd dzień jest; przychodzi noc, gdy żaden nie będzie mógł nic sprawować.</span> <span class="verse"><a name="5">5</a>Pókim jest na świecie, jestem światłością świata.</span> <span class="verse"><a name="6">6</a>To rzekłszy plunął na ziemię, a uczynił błoto z śliny i pomazał onem błotem oczy ślepego,</span> <span class="verse"><a name="7">7</a>I rzekł mu: Idź, umyj się w sadzawce Syloe, co się wykłada posłany. Poszedł tedy i umył się, i przyszedł widząc.</span> <span class="verse"><a name="8">8</a>A tak sąsiedzi i którzy go przedtem widywali ślepego, mówili: Izali nie ten jest, który siadał i żebrał?</span> <span class="verse"><a name="9">9</a>Drudzy mówili: Iż ten jest; a drudzy, iż jest jemu podobny. Lecz on mówił, żem ja jest.</span> <span class="verse"><a name="10">10</a>Tedy mu rzekli: Jakoż są otworzone oczy twoje?</span> <span class="verse"><a name="11">11</a>A on odpowiedział i rzekł: Człowiek, którego zowią Jezusem, uczynił błoto i pomazał oczy moje, a rzekł mi: Idź do sadzawki Syloe, a umyj się; a tak odszedłszy i umywszy się, przejrzałem.</span> <span class="verse"><a name="12">12</a>Tedy mu rzekli: Gdzież on jest? Rzekł: Nie wiem.</span> <span class="verse"><a name="13">13</a>Tedy przywiedli onego, który przedtem był ślepy, do Faryzeuszów.</span> <span class="verse"><a name="14">14</a>A był sabat, gdy Jezus uczynił błoto i otworzył oczy jego.</span> <span class="verse"><a name="15">15</a>Tedy go znowu pytali i Faryzeuszowie, jako przejrzał? A on im rzekł: Włożył mi błota na oczy, i umyłem się i widzę.</span> <span class="verse"><a name="16">16</a>Tedy niektóry z Faryzeuszów rzekł: Człowiek ten nie jest z Boga; bo nie strzeże sabatu. Drudzy zasię mówili: Jakoż może człowiek grzeszny takowe cuda czynić? I było rozerwanie między nimi.</span> <span class="verse"><a name="17">17</a>Rzekli tedy ślepemu po wtóre: Ty co mówisz o nim, ponieważ otworzył oczy twoje? A on rzekł: Prorok jest.</span> <span class="verse"><a name="18">18</a>A nie wierzyli Żydowie o nim, żeby był ślepym, a że przejrzał, aż zawołali rodziców onego, który przejrzał.</span> <span class="verse"><a name="19">19</a>I pytali ich, mówiąc: Tenże jest syn wasz, o którym wy powiadacie, iż się ślepo narodził? jakoż wżdy teraz widzi?</span> <span class="verse"><a name="20">20</a>Odpowiedzieli im rodzice jego i rzekli: Wiemy, żeć to jest syn nasz, i że się ślepo narodził;</span> <span class="verse"><a name="21">21</a>Lecz jako teraz widzi, nie wiemy, albo kto otworzył oczy jego, my nie wiemy; mać lata, pytajcież go, on sam o sobie powie.</span> <span class="verse"><a name="22">22</a>Tak mówili rodzice jego, że się bali Żydów; albowiem już byli Żydowie postanowili, aby ktokolwiek by go Chrystusem wyznał, był z bóżnicy wyłączony.</span> <span class="verse"><a name="23">23</a>Przetoż rzekli rodzice jego: Mać lata, pytajcież go.</span> <span class="verse"><a name="24">24</a>Tedy zawołali powtóre człowieka onego, który był ślepy, i rzekli mu: Daj chwałę Bogu; myć wiemy, iż ten człowiek jest grzeszny.</span> <span class="verse"><a name="25">25</a>A on odpowiedział i rzekł: Jeźli grzeszny jest, nie wiem; to tylko wiem, iż będąc ślepym, teraz widzę.</span> <span class="verse"><a name="26">26</a>I rzekli mu znowu: Cóż ci uczynił? Jakoż otworzył oczy twoje?</span> <span class="verse"><a name="27">27</a>Odpowiedział im: Jużemci wam powiedział, a nie słyszeliście; przeczże jeszcze słyszeć chcecie? Izali i wy chcecie być uczniami jego?</span> <span class="verse"><a name="28">28</a>Tedy mu złorzeczyli i rzekli: Ty bądź uczniem jego; aleśmy my uczniami Mojżeszowymi.</span> <span class="verse"><a name="29">29</a>My wiemy, że Bóg do Mojżesza mówił; lecz ten, skąd by był, nie wiemy.</span> <span class="verse"><a name="30">30</a>Odpowiedział on człowiek i rzekł im: Toć zaprawdę rzecz dziwna, że wy nie wiecie, skąd jest, a otworzył oczy moje.</span> <span class="verse"><a name="31">31</a>A wiemy, iż Bóg grzeszników nie wysłuchiwa; ale jeźliby kto chwalcą Bożym był i wolę jego czynił, tego wysłuchiwa.</span> <span class="verse"><a name="32">32</a>Od wieku nie słyszano, aby kto otworzył oczy ślepo narodzonego.</span> <span class="verse"><a name="33">33</a>Być ten nie był od Boga, nie mógłciby nic uczynić.</span> <span class="verse"><a name="34">34</a>Odpowiedzieli i rzekli mu: Tyś się wszystek w grzechach narodził, a ty nas uczysz? I wygnali go precz.</span> <span class="verse"><a name="35">35</a>A usłyszawszy Jezus, iż go precz wygnali i znalazłszy go, rzekł mu: Wierzyszże ty w Syna Bożego?</span> <span class="verse"><a name="36">36</a>A on odpowiedział i rzekł: A któż jest, Panie! abym weń wierzył?</span> <span class="verse"><a name="37">37</a>I rzekł mu Jezus: I widziałeś go, i który mówi z tobą, onci jest.</span> <span class="verse"><a name="38">38</a>A on rzekł: Wierzę Panie! i pokłonił mu się.</span> <span class="verse"><a name="39">39</a>I rzekł mu Jezus: Na sądemci ja przyszedł na ten świat, aby ci, którzy nie widzą, widzieli, a ci, którzy widzą, aby ślepymi byli.</span> <span class="verse"><a name="40">40</a>I usłyszeli to niektórzy z Faryzeuszów, którzy byli z nim, i rzekli mu: Izali i my ślepymi jesteśmy?</span> <span class="verse"><a name="41">41</a>Rzekł im Jezus: Byście byli ślepymi, nie mielibyście grzechu; lecz teraz mówicie, iż widzimy, przetoż grzech wasz zostaje.</span> </p></div</div></div></body></html>