<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 18</strong></div><p><span class="verse"><a name="1">1</a>To powiedziawszy Jezus wyszedł z uczniami swoimi przez potok Cedron, gdzie był ogród, do którego on wszedł i uczniowie jego.</span> <span class="verse"><a name="2">2</a>A wiedział i Judasz, który go wydawał, ono miejsce; bo się tam często schadzał Jezus z uczniami swoimi.</span> <span class="verse"><a name="3">3</a>Przetoż Judasz wziąwszy rotę i sługi od przedniejszych kapłanów i Faryzeuszów, przyszedł tam z latarniami i z pochodniami, i z broniami.</span> <span class="verse"><a name="4">4</a>Tedy Jezus wiedząc wszystko, co nań przyjść miało, wyszedłszy rzekł im: Kogo szukacie?</span> <span class="verse"><a name="5">5</a>Odpowiedzieli mu: Jezusa Nazareńskiego. Rzekł im Jezus: Jam jest. A stał z nimi i Judasz, który go wydawał.</span> <span class="verse"><a name="6">6</a>A skoro im rzekł: Jam jest, postąpili nazad i padli na ziemię.</span> <span class="verse"><a name="7">7</a>Tedy ich zasię spytał: Kogo szukacie? A oni rzekli: Jezusa Nazareńskiego.</span> <span class="verse"><a name="8">8</a>Odpowiedział Jezus: Powiedziałem wam, żem ja jest; jeźli tedy mię szukacie, dopuśćcież tym odejść;</span> <span class="verse"><a name="9">9</a>Aby się wypełniły słowa, które był powiedział: Nie straciłem żadnego z tych, któreś mi dał.</span> <span class="verse"><a name="10">10</a>Tedy Szymon Piotr mając miecz, dobył go, i uderzył sługę kapłana najwyższego, i uciął mu ucho jego prawe; a temu słudze imię było Malchus.</span> <span class="verse"><a name="11">11</a>I rzekł Jezus Piotrowi: Włóż miecz twój w pochwę; izali nie mam pić kielicha tego, który mi dał Ojciec?</span> <span class="verse"><a name="12">12</a>Rota tedy i rotmistrz, i słudzy żydowscy pojmali Jezusa i związali go.</span> <span class="verse"><a name="13">13</a>I wiedli go naprzód do Annasza; bo był świekier Kaifaszowy, który był najwyższym kapłanem roku onego.</span> <span class="verse"><a name="14">14</a>A Kaifasz ten był, który Żydom radził, że pożyteczno jest, aby jeden człowiek umarł za lud.</span> <span class="verse"><a name="15">15</a>I szedł za Jezusem Szymon Piotr i drugi uczeń. A ten uczeń był znajomy najwyższemu kapłanowi, i wszedł z Jezusem do dworu najwyższego kapłana.</span> <span class="verse"><a name="16">16</a>Ale Piotr stał u drzwi na dworze. Wyszedł tedy on drugi uczeń, który był znajomy najwyższemu kapłanowi, i mówił z odźwierną, i wprowadził tam Piotra.</span> <span class="verse"><a name="17">17</a>Tedy rzekła Piotrowi dziewka odźwierna: Izaliś i ty nie jest z uczniów tego człowieka? On odpowiedział: Nie jestem.</span> <span class="verse"><a name="18">18</a>Stali tedy słudzy i czeladź, uczyniwszy ogień, bo zimno było; i grzali się; był też z nimi Piotr, stojąc i grzejąc się.</span> <span class="verse"><a name="19">19</a>A tak najwyższy kapłan pytał Jezusa o jego uczniów i o naukę jego.</span> <span class="verse"><a name="20">20</a>Odpowiedział mu Jezus: Jam jawnie mówił światu; Jam zawsze uczył w bóżnicy i w kościele, gdzie się zewsząd Żydowie schadzają, a potajemnie nicem nie mówił.</span> <span class="verse"><a name="21">21</a>Cóż mię pytasz? Pytaj tych, którzy słuchali, com im mówił; cić to wiedzą, com ja mówił.</span> <span class="verse"><a name="22">22</a>A gdy on to mówił, jeden z sług, który tam stał, wyciął policzek Jezusowi, mówiąc: I także (to) odpowiadasz najwyższemu kapłanowi?</span> <span class="verse"><a name="23">23</a>Odpowiedział mu Jezus: Izalim źle rzekł, daj świadectwo o złem, a jeźlim dobrze, przeczże mię bijesz?</span> <span class="verse"><a name="24">24</a>I odesłał go Annasz związanego do Kaifasza, najwyższego kapłana.</span> <span class="verse"><a name="25">25</a>A Szymon Piotr stał i grzał się. I rzekli do niego: Azażeś i ty nie jest z uczniów jego? A on się zaprzał, mówiąc: Nie jestem.</span> <span class="verse"><a name="26">26</a>Rzekł mu niektóry z sług kapłana najwyższego, powinowaty onego, któremu był Piotr uciął ucho: Izażem ja ciebie nie widział w ogrodzie z nimi?</span> <span class="verse"><a name="27">27</a>Zaprzał się zasię Piotr, a zarazem kur zapiał.</span> <span class="verse"><a name="28">28</a>Prowadzili tedy Jezusa od Kaifasza na ratusz, a było rano. I nie weszli sami na ratusz, aby się nie zmazali, ale iżby pożywali baranka wielkanocnego.</span> <span class="verse"><a name="29">29</a>Tedy wyszedł do nich Piłat, i rzekł: Jakąż skargę przynosicie przeciwko człowiekowi temu?</span> <span class="verse"><a name="30">30</a>Odpowiedzieli mu i rzekli: Być ten nie był złoczyńcą, tedybyśmy ci go nie podali.</span> <span class="verse"><a name="31">31</a>I rzekł Piłat: Weźmijcież go wy, a według zakonu waszego osądźcie go. Rzekli mu Żydowie: Nam się nie godzi zabijać nikogo;</span> <span class="verse"><a name="32">32</a>Aby się wypełniły słowa Jezusowe, które rzekł oznajmując, jaką miał śmiercią umrzeć.</span> <span class="verse"><a name="33">33</a>Tedy zasię wszedł Piłat na ratusz i zawołał Jezusa i rzekł mu: Tyżeś jest król żydowski?</span> <span class="verse"><a name="34">34</a>Odpowiedział mu Jezus: A samże to od siebie mówisz, czylić insi powiedzieli o mnie?</span> <span class="verse"><a name="35">35</a>Odpowiedział Piłat: Azażem ja Żyd? Naród twój i przedniejsi kapłani podali mi cię; cóżeś wżdy uczynił?</span> <span class="verse"><a name="36">36</a>Odpowiedział Jezus: Królestwo moje nie jest z tego świata; gdyby królestwo moje z tego świata było, wżdyć by mię słudzy moi bronili, abym nie był wydany Żydom; lecz teraz królestwo moje nie jest stąd.</span> <span class="verse"><a name="37">37</a>Tedy mu rzekł Piłat: Toś ty przecię jest królem? Odpowiedział mu Jezus: Ty powiadasz, żem jest królem. Jam się na to narodził i na tom przyszedł na świat, abym świadectwo wydał prawdzie; wszelki, który jest z prawdy, słucha głosu mego.</span> <span class="verse"><a name="38">38</a>Rzekł mu Piłat: Cóż jest prawda? A to rzekłszy, wyszedł zasię do Żydów i rzekł im: Ja w nim żadnej winy nie znajduję.</span> <span class="verse"><a name="39">39</a>A też u was jest ten zwyczaj, abym wam jednego wypuścił na wielkanoc; chcecież tedy, abym wam wypuścił tego króla Żydowskiego?</span> <span class="verse"><a name="40">40</a>Tedy zasię wszyscy zawołali, mówiąc: Nie tego, ale Barabbasza! A ten Barabbasz był zbójca.</span> </p></div</div></div></body></html>