<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 19</strong></div><p><span class="verse"><a name="1">1</a>Tedy Piłat wziął Jezusa i ubiczował go.</span> <span class="verse"><a name="2">2</a>A żołnierze uplótłszy koronę z cierni, włożyli na głowę jego i płaszczem szarłatowym przyodziali go,</span> <span class="verse"><a name="3">3</a>A mówili: Bądź pozdrowiony, królu żydowski! i dawali mu policzki.</span> <span class="verse"><a name="4">4</a>I zasię wyszedł Piłat na dwór, i rzekł im: Oto go wam wywiodę na dwór, abyście wiedzieli, iż w nim żadnej winy nie znajduję.</span> <span class="verse"><a name="5">5</a>Tedy Jezus wyszedł na dwór, niosąc onę cierniową koronę i on płaszcz szarłatowy; i rzekł im Piłat: Oto człowiek!</span> <span class="verse"><a name="6">6</a>A gdy go ujrzeli przedniejsi kapłani i słudzy ich, zawołali mówiąc: Ukrzyżuj, ukrzyżuj go! Rzekł im Piłat: Weźmijcie go wy, a ukrzyżujcie, boć ja w nim żadnej winy nie znajduję.</span> <span class="verse"><a name="7">7</a>Odpowiedzieli mu Żydowie: Myć zakon mamy i według zakonu naszego ma umrzeć; bo się czynił Synem Bożym.</span> <span class="verse"><a name="8">8</a>A gdy Piłat usłyszał te słowa, bardziej się uląkł.</span> <span class="verse"><a name="9">9</a>I wszedł zasię do ratusza i rzekł do Jezusa: Skądżeś ty jest? Lecz mu Jezus nie dał odpowiedzi.</span> <span class="verse"><a name="10">10</a>Tedy mu rzekł Piłat: Nie mówisz ze mną? Nie wiesz, iż mam moc ukrzyżować cię i mam moc wypuścić cię?</span> <span class="verse"><a name="11">11</a>Odpowiedział Jezus: Nie miałbyś żadnej mocy nade mną, jeźliby ci nie była dana z góry; przetoż, kto mię tobie wydał, większy grzech ma.</span> <span class="verse"><a name="12">12</a>Odtąd Piłat starał się o to, jakoby go wypuścił; lecz Żydowie wołali mówiąc: Jeźli go wypuścisz, nie jesteś przyjacielem cesarskim; każdy bowiem, co się królem czyni, sprzeciwia się cesarzowi.</span> <span class="verse"><a name="13">13</a>A przetoż Piłat usłyszawszy te słowa, wywiódł Jezusa na dwór i siadł na stolicy, na miejscu, które zowią Litostrotos, a po żydowsku Gabbata.</span> <span class="verse"><a name="14">14</a>A było to w dzień przygotowania przed wielkanocą, około szóstej godziny, i rzekł Piłat Żydom: Oto król wasz!</span> <span class="verse"><a name="15">15</a>A oni zawołali: Strać, strać! Ukrzyżuj go! Rzekł im Piłat: Królaż waszego ukrzyżuję? Odpowiedzieli przedniejsi kapłani: Nie mamy króla, tylko cesarza.</span> <span class="verse"><a name="16">16</a>Tedy im go wydał, żeby był ukrzyżowany. I wzięli Jezusa i wywiedli.</span> <span class="verse"><a name="17">17</a>A on niosąc krzyż swój, wyszedł na ono miejsce, które zwano trupich głów, a po żydowsku zowią je Golgota;</span> <span class="verse"><a name="18">18</a>Gdzie go ukrzyżowali, a z nim drugich dwóch z obu stron, a w pośrodku Jezusa.</span> <span class="verse"><a name="19">19</a>Napisał też Piłat i napis, i postawił nad krzyżem; a było napisane: Jezus Nazareński, król żydowski.</span> <span class="verse"><a name="20">20</a>A ten napis czytało wiele Żydów; bo blisko miasta było ono miejsce, gdzie był ukrzyżowany Jezus; a było napisane po żydowsku, po grecku i po łacinie.</span> <span class="verse"><a name="21">21</a>Tedy rzekli Piłatowi przedniejsi kapłani żydowscy: Nie pisz król żydowski; ale iż on powiadał: Jestem królem żydowskim.</span> <span class="verse"><a name="22">22</a>Odpowiedział Piłat: Com napisał, tom napisał.</span> <span class="verse"><a name="23">23</a>A gdy żołnierze Jezusa ukrzyżowali, wzięli szaty jego i uczynili cztery części, każdemu żołnierzowi część, i suknią; a była ta suknia nie szyta, ale od wierzchu wszystka dziana.</span> <span class="verse"><a name="24">24</a>Tedy rzekli jedni do drugich: Nie krajmy jej, ale o nię rzućmy losy, czyja ma być; aby się Pismo wypełniło, które mówi: Podzielili między się szaty moje, a o odzienie moje los miotali. To tedy uczynili żołnierze.</span> <span class="verse"><a name="25">25</a>A stały podle krzyża Jezusowego matka jego i siostra matki jego, Maryja, żona Kleofaszowa, i Maryja Magdalena.</span> <span class="verse"><a name="26">26</a>Tedy Jezus ujrzawszy matkę i ucznia, którego miłował, tuż stojącego, rzekł matce swojej: Niewiasto, oto syn twój!</span> <span class="verse"><a name="27">27</a>Potem rzekł uczniowi: Oto matka twoja! a od onej godziny wziął ją on uczeń do siebie.</span> <span class="verse"><a name="28">28</a>Potem widząc Jezus, iż się już wszystko wykonało, aby się wypełniło Pismo, rzekł: Pragnę.</span> <span class="verse"><a name="29">29</a>A było tam naczynie postawione octu pełne; tedy oni napełniwszy gąbkę octem, a obłożywszy (ją) hizopem podali do ust jego.</span> <span class="verse"><a name="30">30</a>A gdy Jezus skosztował octu, rzekł: Wykonało się; a nachyliwszy głowę, oddał ducha.</span> <span class="verse"><a name="31">31</a>Tedy Żydowie, aby ciała na krzyżu na sabat nie zostały, ponieważ był dzień przygotowania, (albowiem był wielki on dzień sabatu,)prosili Piłata, aby im golenie połamano, i zdjęto je.</span> <span class="verse"><a name="32">32</a>Przyszli tedy żołnierze, a pierwszemu wprawdzie złamali golenie i drugiemu, który z nim był ukrzyżowany.</span> <span class="verse"><a name="33">33</a>Ale do Jezusa przyszedłszy, gdy ujrzeli, że już umarł, nie łamali goleni jego.</span> <span class="verse"><a name="34">34</a>Lecz jeden z żołnierzy włócznią otworzył bok jego, a zarazem wyszła krew i woda.</span> <span class="verse"><a name="35">35</a>A ten, co to widział, świadczył o tem i prawdziwe jest świadectwo jego; a on wie, iż prawdę powiada, abyście wy wierzyli.</span> <span class="verse"><a name="36">36</a>Albowiem się to stało, aby się wypełniło Pismo: Kość jego nie będzie złamana.</span> <span class="verse"><a name="37">37</a>I zasię drugie Pismo mówi: Ujrzą, kogo przebodli.</span> <span class="verse"><a name="38">38</a>A potem prosił Piłata Józef z Arymatyi, (który był uczniem Jezusowym, ale tajemnym dla bojaźni żydowskiej), aby zdjął ciało Jezusowe. I pozwolił Piłat. Szedł tedy i zdjął ciało Jezusowe.</span> <span class="verse"><a name="39">39</a>Przyszedł też i Nikodem, (który był przedtem przyszedł w nocy do Jezusa), niosąc zmieszanej myrry i aloes, około sta funtów.</span> <span class="verse"><a name="40">40</a>Wzięli tedy ciało Jezusowe i uwinęli je w prześcieradła z onemi rzeczami wonnemi, jako jest zwyczaj Żydom umarłe chować.</span> <span class="verse"><a name="41">41</a>A był na onem miejscu, gdzie był ukrzyżowany, ogród, a w ogrodzie grób nowy, w którym jeszcze nikt nie był położony.</span> <span class="verse"><a name="42">42</a>Przetoż tam dla dnia przygotowania żydowskiego, iż on grób był blisko, położyli Jezusa.</span> </p></div</div></div></body></html>