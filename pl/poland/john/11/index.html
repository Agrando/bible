<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 11</strong></div><p><span class="verse"><a name="1">1</a>A był niektóry chory Łazarz z Betanii, z miasteczka Maryi i Marty, siostry jej.</span> <span class="verse"><a name="2">2</a>(A to była ona Maryja, która pomazała Pana maścią, i ucierała nogi jego włosami swojemi, której brat Łazarz chorował.)</span> <span class="verse"><a name="3">3</a>Posłały tedy siostry do niego, mówiąc: Panie! oto ten, którego miłujesz, choruje.</span> <span class="verse"><a name="4">4</a>A usłyszawszy to Jezus, rzekł: Ta choroba nie jest na śmierć, ale dla chwały Bożej, aby był uwielbiony Syn Boży przez nią.</span> <span class="verse"><a name="5">5</a>A Jezus umiłował Martę i siostrę jej, i Łazarza.</span> <span class="verse"><a name="6">6</a>A gdy usłyszał, iż choruje, tedy został przez dwa dni na onemże miejscu, gdzie był.</span> <span class="verse"><a name="7">7</a>Lecz potem rzekł do uczniów swoich: Idźmy zasię do Judzkiej ziemi.</span> <span class="verse"><a name="8">8</a>Rzekli mu uczniowie: Mistrzu! teraz szukali Żydowie, jakoby cię ukamionowali, a zasię tam idziesz?</span> <span class="verse"><a name="9">9</a>Odpowiedział Jezus: Azaż nie dwanaście jest godzin dnia? Jeźli kto chodzi we dnie, nie obrazi się; bo widzi światłość tego świata.</span> <span class="verse"><a name="10">10</a>A jeźli kto chodzi w nocy, obrazi się; bo w nim światła nie masz.</span> <span class="verse"><a name="11">11</a>To powiedziawszy, potem rzekł do nich: Łazarz, przyjaciel nasz, śpi; ale idę, abym go ze snu obudził.</span> <span class="verse"><a name="12">12</a>Tedy rzekli uczniowie jego: Panie! jeźliże śpi, będzie zdrów.</span> <span class="verse"><a name="13">13</a>Ale Jezus mówił o śmierci jego; lecz oni mniemali, iż o zaśnięciu snem mówił.</span> <span class="verse"><a name="14">14</a>Tedy im rzekł Jezus jawnie: Łazarz umarł.</span> <span class="verse"><a name="15">15</a>I raduję się dla was, (abyście wierzyli), żem tam nie był; ale pójdziemy do niego.</span> <span class="verse"><a name="16">16</a>Rzekł zatem Tomasz, którego zwano Dydymus, spółuczniom: Pójdźmy i my, abyśmy z nim pomarli.</span> <span class="verse"><a name="17">17</a>Przyszedłszy tedy Jezus, znalazł go już cztery dni w grobie leżącego.</span> <span class="verse"><a name="18">18</a>(A była Betania blisko Jeruzalemu, jakoby na piętnaście stajan.)</span> <span class="verse"><a name="19">19</a>A przyszło było wiele Żydów do Marty i Maryi, aby je cieszyli po bracie ich.</span> <span class="verse"><a name="20">20</a>Marta tedy, gdy usłyszała, że Jezus idzie, bieżała przeciwko niemu; ale Maryja w domu siedziała.</span> <span class="verse"><a name="21">21</a>I rzekła Marta do Jezusa: Panie! byś tu był, nie umarłby był brat mój.</span> <span class="verse"><a name="22">22</a>Ale i teraz wiem, że o cokolwiek byś prosił Boga, da ci to Bóg.</span> <span class="verse"><a name="23">23</a>Rzekł jej Jezus: Wstanieć brat twój.</span> <span class="verse"><a name="24">24</a>Rzekła mu Marta: Wiem, iż wstanie przy zmartwychwstaniu w on ostateczny dzień.</span> <span class="verse"><a name="25">25</a>I rzekł jej Jezus: Jam jest zmartwychwstanie i żywot; kto w mię wierzy, choćby też umarł, żyć będzie.</span> <span class="verse"><a name="26">26</a>A wszelki, który żyje, a wierzy w mię, nie umrze na wieki. Wierzyszże temu?</span> <span class="verse"><a name="27">27</a>Rzekła mu: I owszem Panie! Jam uwierzyła, żeś ty jest Chrystus, Syn Boży, który miał przyjść na świat.</span> <span class="verse"><a name="28">28</a>A to rzekłszy szła i potajemnie zawołała Maryję, siostrę swoję, mówiąc: jest tu nauczyciel, i woła cię.</span> <span class="verse"><a name="29">29</a>Ona skoro usłyszała, wnet wstała i szła do niego.</span> <span class="verse"><a name="30">30</a>(A Jezus jeszcze był nie przyszedł do miasteczka, ale był na temże miejscu, gdzie Marta była wyszła przeciwko niemu.)</span> <span class="verse"><a name="31">31</a>Żydowie tedy, którzy z nią byli w domu, a cieszyli ją, ujrzawszy Maryję, iż prędko wstała i wyszła, szli za nią, mówiąc: Idzie do grobu, aby tam płakała.</span> <span class="verse"><a name="32">32</a>Ale Maryja, gdy tam przyszła, gdzie był Jezus, ujrzawszy go, przypadła do nóg jego i rzekła: Panie! byś tu był, nie umarłby był brat mój.</span> <span class="verse"><a name="33">33</a>Jezus tedy, gdy ją ujrzał płaczącą, i Żydy, którzy byli z nią przyszli, płaczące, rozrzewnił się w duchu i zafrasował się,</span> <span class="verse"><a name="34">34</a>I rzekł: Gdzieście go położyli? Rzekli mu: Panie! pójdź, a oglądaj.</span> <span class="verse"><a name="35">35</a>I zapłakał Jezus.</span> <span class="verse"><a name="36">36</a>Tedy rzekli Żydowie: Wej! jakoć go miłował.</span> <span class="verse"><a name="37">37</a>A niektórzy z nich mówili: Nie mógłże ten, który otworzył oczy ślepego, uczynić, żeby ten był nie umarł?</span> <span class="verse"><a name="38">38</a>Ale Jezus zasię rozrzewniwszy się sam w sobie, przyszedł do grobu; a była jaskinia, a kamień był położony na niej.</span> <span class="verse"><a name="39">39</a>I rzekł Jezus: Odejmijcie ten kamień. Rzekła mu Marta, siostra onego umarłego: Panie! jużci cuchnie; bo już cztery dni w grobie.</span> <span class="verse"><a name="40">40</a>Powiedział jej Jezus: Azażem ci nie rzekł, iż jeźli uwierzysz, oglądasz chwałę Bożą?</span> <span class="verse"><a name="41">41</a>Odjęli tedy kamień, gdzie był umarły położony. A Jezus podniósłszy oczy swe w górę, rzekł: Ojcze! dziękuję tobie, żeś mię wysłuchał.</span> <span class="verse"><a name="42">42</a>A jamci wiedział, że mię zawsze wysłuchiwasz; alem to rzekł dla ludu wokoło stojącego, aby wierzyli, żeś ty mię posłał.</span> <span class="verse"><a name="43">43</a>A to rzekłszy, zawołał głosem wielkim: Łazarzu! wynijdź sam!</span> <span class="verse"><a name="44">44</a>I wyszedł ten, który był umarł, mając związane ręce i nogi chustkami, a twarz jego była chustką obwiązana. Rzekł im Jezus: Rozwiążcie go, a niechaj odejdzie.</span> <span class="verse"><a name="45">45</a>Wiele tedy z Żydów, którzy byli przyszli do Maryi, a widzieli to, co uczynił Jezus, uwierzyło weń.</span> <span class="verse"><a name="46">46</a>Niektórzy też z nich odeszli do Faryzeuszów i powiedzieli im, co uczynił Jezus.</span> <span class="verse"><a name="47">47</a>Tedy się zebrali przedniejsi kapłani i Faryzeuszowie w radę, i mówili: Cóż uczynimy? Albowiem ten człowiek wiele cudów czyni.</span> <span class="verse"><a name="48">48</a>A jeźli go tak zaniechamy, wszyscy weń uwierzą, i przyjdą Rzymianie, a wezmą nam to miejsce nasze i lud.</span> <span class="verse"><a name="49">49</a>A jeden z nich, Kaifasz, będąc najwyższym kapłanem onego roku, rzekł im: Wy nic nie wiecie,</span> <span class="verse"><a name="50">50</a>Ani myślicie, iż nam jest pożyteczno, żeby jeden człowiek umarł za lud, a żeby wszystek ten naród nie zginął.</span> <span class="verse"><a name="51">51</a>A tegoć nie mówił sam od siebie, ale będąc najwyższym kapłanem roku onego, prorokował, iż Jezus miał umrzeć za on naród;</span> <span class="verse"><a name="52">52</a>A nie tylko za on naród, ale żeby też syny Boże rozproszone w jedno zgromadził.</span> <span class="verse"><a name="53">53</a>Od onego tedy dnia radzili się społem, aby go zabili.</span> <span class="verse"><a name="54">54</a>A Jezus już nie chodził jawnie między Żydami, ale stamtąd odszedł do krainy, która jest blisko puszczy, do miasta, które zowią Efraim, i tamże mieszkał z uczniami swoimi.</span> <span class="verse"><a name="55">55</a>A była blisko wielkanoc żydowska, a wiele ich szło do Jeruzalemu z onej krainy przed wielkanocą, aby się oczyścili.</span> <span class="verse"><a name="56">56</a>I szukali Jezusa, i mówili jedni do drugich, w kościele stojąc: Co się wam zda, że nie przyszedł na święto?</span> <span class="verse"><a name="57">57</a>A przedniejsi kapłani i Faryzeuszowie wydali byli rozkazanie: Jeźliby się kto dowiedział, gdzie by był, żeby oznajmił, aby go pojmali.</span> </p></div</div></div></body></html>