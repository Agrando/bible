<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 17</strong></div><p><span class="verse"><a name="1">1</a>To powiedziawszy Jezus, podniósł oczy swoje w niebo i rzekł: Ojcze! przyszła godzina, uwielbij Syna twego, aby też i Syn twój uwielbił ciebie.</span> <span class="verse"><a name="2">2</a>Jakoś mu dał moc nad wszelkiem ciałem, aby tym wszystkim, któreś mu dał, dał żywot wieczny.</span> <span class="verse"><a name="3">3</a>A toć jest żywot wieczny, aby cię poznali samego prawdziwego Boga, i któregoś posłał, Jezusa Chrystusa.</span> <span class="verse"><a name="4">4</a>Jam cię uwielbił na ziemi, i dokończyłem sprawę, którąś mi dał, abym ją czynił.</span> <span class="verse"><a name="5">5</a>A teraz uwielbij mię ty, Ojcze! u siebie samego tą chwałą, którąm miał u ciebie, pierwej, niżeli świat był.</span> <span class="verse"><a name="6">6</a>Objawiłem imię twoje ludziom, któreś mi dał z świata; toć byli i dałeś mi je, i zachowali słowa twoje.</span> <span class="verse"><a name="7">7</a>A teraz poznali, iż wszystko, coś mi dał, od ciebie jest.</span> <span class="verse"><a name="8">8</a>Albowiem słowa, któreś mi dał, dałem im; a oni je przyjęli, i poznali prawdziwie, iżem od ciebie wyszedł, a uwierzyli, żeś ty mię posłał.</span> <span class="verse"><a name="9">9</a>Jać za nimi proszę, a nie za światem proszę, ale za tymi, któreś mi dał; bo twoi są.</span> <span class="verse"><a name="10">10</a>I wszystko moje jest twoje, a twoje moje, i uwielbionym jest w nich.</span> <span class="verse"><a name="11">11</a>A nie jestem więcej na świecie, ale oni są na świecie, a ja do ciebie idę. Ojcze święty, zachowaj je w imieniu twojem, któreś mi dał, aby byli jedno, jako i my.</span> <span class="verse"><a name="12">12</a>Gdym z nimi był na świecie, jam je zachował w imieniu twojem, któreś mi dał; strzegłem ich i żaden z nich nie zginął, tylko on syn zatracenia, żeby się Pismo wypełniło.</span> <span class="verse"><a name="13">13</a>Ale teraz do ciebie idę i mówię to na świecie, aby mieli radość moję doskonałą w sobie.</span> <span class="verse"><a name="14">14</a>Jam im dał słowo twoje, a świat je miał w nienawiści; bo nie są z świata, jako i ja nie jestem z świata.</span> <span class="verse"><a name="15">15</a>Nie proszę, abyś je wziął z świata, ale abyś je zachował ode złego.</span> <span class="verse"><a name="16">16</a>Nie sąć z świata, jako i ja nie jestem z świata.</span> <span class="verse"><a name="17">17</a>Poświęć je w prawdzie twojej; słowo twoje jest prawdą.</span> <span class="verse"><a name="18">18</a>Jakoś ty mię posłał na świat, tak i ja posyłam je na świat.</span> <span class="verse"><a name="19">19</a>A ja poświęcam samego siebie za nich, aby i oni poświęceni byli w prawdzie.</span> <span class="verse"><a name="20">20</a>Nie tylko za tymi proszę, lecz i za onymi, którzy przez słowo ich uwierzą w mię;</span> <span class="verse"><a name="21">21</a>Aby wszyscy byli jedno, jako ty, Ojcze! we mnie, a ja w tobie; aby i oni w nas jedno byli, aby świat uwierzył, żeś ty mię posłał.</span> <span class="verse"><a name="22">22</a>A ja tę chwałę, którąś mi dał, dałem im, aby byli jedno, jako my jedno jesteśmy;</span> <span class="verse"><a name="23">23</a>Ja w nich, a ty we mnie, aby byli doskonałymi w jedno, a iżby poznał świat, żeś ty mię posłał, a iżeś je umiłował, jakoś i mię umiłował.</span> <span class="verse"><a name="24">24</a>Ojcze! któreś mi dał, chcę, abym gdziem ja jest, i oni byli ze mną, aby oglądali chwałę moję, którąś mi dał; albowiemeś mię umiłował przed założeniem świata.</span> <span class="verse"><a name="25">25</a>Ojcze sprawiedliwy! i świat cię nie poznał; alem ja cię poznał, a i ci poznali, żeś ty mię posłał.</span> <span class="verse"><a name="26">26</a>I uczyniłem im znajome imię twoje i znajome uczynię, aby miłość, którąś mię umiłował, w nich była, a ja w nich.</span> </p></div</div></div></body></html>