<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 2</strong></div><p><span class="verse"><a name="1">1</a>A dnia trzeciego było wesele w Kanie Galilejskiej, i była tam matka Jezusowa.</span> <span class="verse"><a name="2">2</a>Wezwany też był i Jezus i uczniowie jego na ono wesele.</span> <span class="verse"><a name="3">3</a>A gdy nie stało wina, rzekła matka Jezusowa do niego: Wina nie mają.</span> <span class="verse"><a name="4">4</a>Rzekł jej Jezus: Co ja mam z tobą, niewiasto? jeszczeć nie przyszła godzina moja.</span> <span class="verse"><a name="5">5</a>Rzekła matka jego sługom: Cokolwiek wam rzecze, uczyńcie.</span> <span class="verse"><a name="6">6</a>I było tam sześć stągwi kamiennych, postawionych według oczyszczenia żydowskiego, biorących w się każda dwie albo trzy wiadra.</span> <span class="verse"><a name="7">7</a>Rzekł im Jezus: Napełnijcie te stągwie wodą; i napełnili je aż do wierzchu.</span> <span class="verse"><a name="8">8</a>Tedy im rzekł: Czerpajcież teraz, a donieście przełożonemu wesela. I donieśli.</span> <span class="verse"><a name="9">9</a>A gdy skosztował przełożony wesela onej wody, która się stała winem, (a nie wiedział, skąd by było; lecz słudzy wiedzieli, którzy wodę czerpali), zawołał on przełożony oblubieńca;</span> <span class="verse"><a name="10">10</a>I rzekł mu: Każdy człowiek pierwej daje wino dobre, a gdy sobie podpiją, tedy podlejsze; a tyś dobre wino zachował aż do tego czasu.</span> <span class="verse"><a name="11">11</a>Tenci początek cudów uczynił Jezus w Kanie Galilejskiej, a objawił chwałę swoję; i uwierzyli weń uczniowie jego.</span> <span class="verse"><a name="12">12</a>Potem zstąpił do Kapernaum, on i matka jego i bracia jego i uczniowie jego, i zamieszkali tam niewiele dni;</span> <span class="verse"><a name="13">13</a>Albowiem była blisko wielkanoc żydowska; i wstąpił Jezus do Jeruzalemu.</span> <span class="verse"><a name="14">14</a>I znalazł w kościele siedzące te, co sprzedawali woły i owce i gołębie, i te, co pieniędzmi handlowali.</span> <span class="verse"><a name="15">15</a>A uczyniwszy bicz z powrozków, wszystkie wygnał z kościoła, i owce i woły: a tych, co pieniędzmi handlowali, pieniądze rozsypał i stoły poprzewracał;</span> <span class="verse"><a name="16">16</a>A tym, co gołębie sprzedawali, rzekł: Wynieście to stąd, a nie czyńcie domu Ojca mego domem kupieckim.</span> <span class="verse"><a name="17">17</a>I wspomnieli sobie uczniowie jego, iż napisano: Gorliwość domu twego zżarła mię.</span> <span class="verse"><a name="18">18</a>Tedy odpowiedzieli Żydowie i rzekli mu: Cóż nam za znak pokażesz, iż to czynisz?</span> <span class="verse"><a name="19">19</a>Odpowiedział Jezus i rzekł im: Rozwalcie ten kościół, a we trzech dniach wystawię go.</span> <span class="verse"><a name="20">20</a>Rzekli tedy Żydowie: Czterdzieści i sześć lat budowano ten kościół, a ty go we trzech dniach wystawisz?</span> <span class="verse"><a name="21">21</a>Ale on mówił o kościele ciała swego.</span> <span class="verse"><a name="22">22</a>Przetoż, gdy zmartwychwstał, wspomnieli uczniowie jego, iż im to był powiedział; i uwierzyli Pismu i słowu, które wyrzekł Jezus.</span> <span class="verse"><a name="23">23</a>A gdy był w Jeruzalemie na wielkanoc w święto, wiele ich uwierzyło w imię jego, widząc cuda jego, które czynił.</span> <span class="verse"><a name="24">24</a>Ale Jezus nie zwierzał im samego siebie, przeto iż on znał wszystkie,</span> <span class="verse"><a name="25">25</a>A iż nie potrzebował, aby mu kto świadectwo wydawał o człowieku; albowiem on wiedział, co było w człowieku.</span> </p></div</div></div></body></html>