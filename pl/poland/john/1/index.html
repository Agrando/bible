<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 1</strong></div><p><span class="verse"><a name="1">1</a>Na początku było Słowo, a ono Słowo było u Boga, a Bogiem było ono Słowo.</span> <span class="verse"><a name="2">2</a>To było na początku u Boga.</span> <span class="verse"><a name="3">3</a>Wszystkie rzeczy przez nie się stały, a bez niego nic się nie stało, co się stało.</span> <span class="verse"><a name="4">4</a>W niem był żywot, a żywot był oną światłością ludzką.</span> <span class="verse"><a name="5">5</a>A ta światłość w ciemnościach świeci, ale ciemności jej nie ogarnęły.</span> <span class="verse"><a name="6">6</a>Był człowiek posłany od Boga, któremu imię było Jan.</span> <span class="verse"><a name="7">7</a>Ten przyszedł na świadectwo, aby świadczył o tej światłości, aby przezeń wszyscy uwierzyli.</span> <span class="verse"><a name="8">8</a>Nie byłci on tą światłością, ale przyszedł, aby świadczył o tej światłości.</span> <span class="verse"><a name="9">9</a>Tenci był tą prawdziwą światłością, która oświeca każdego człowieka, przychodzącego na świat.</span> <span class="verse"><a name="10">10</a>Na świecie był, a świat przezeń uczyniony jest; ale go świat nie poznał.</span> <span class="verse"><a name="11">11</a>Do swej własności przyszedł, ale go właśni jego nie przyjęli.</span> <span class="verse"><a name="12">12</a>Lecz którzykolwiek go przyjęli, dał im tę moc, aby się stali synami Bożymi, to jest tym, którzy wierzą w imię jego.</span> <span class="verse"><a name="13">13</a>Którzy nie z krwi, ani z woli ciała, ani z woli męża, ale z Boga narodzeni są.</span> <span class="verse"><a name="14">14</a>A to Słowo ciałem się stało, i mieszkało między nami, i widzieliśmy chwałę jego, chwałę jako jednorodzonego od Ojca, pełne łaski i prawdy.</span> <span class="verse"><a name="15">15</a>Jan świadczył o nim, i wołał, mówiąc: Tenci był, o którymem powiadał: Który po mnie przyszedłszy, uprzedził mię; bo pierwej był niż ja.</span> <span class="verse"><a name="16">16</a>A z pełności jego myśmy wszyscy wzięli i łaskę za łaskę.</span> <span class="verse"><a name="17">17</a>Albowiem zakon przez Mojżesza jest dany, a łaska i prawda przez Jezusa Chrystusa stała się.</span> <span class="verse"><a name="18">18</a>Boga nikt nigdy nie widział: on jednorodzony syn, który jest w łonie ojcowskiem, ten nam opowiedział.</span> <span class="verse"><a name="19">19</a>A toć jest świadectwo Janowe, gdy posłali Żydzi z Jeruzalemu kapłany i Lewity, aby go pytali: Ty ktoś jest?</span> <span class="verse"><a name="20">20</a>I wyznał, a nie zaprzał, a wyznał, żem ja nie jest Chrystus.</span> <span class="verse"><a name="21">21</a>I pytali go: Cóżeś tedy? Elijasześ ty? A on rzekł: Nie jestem. A oni: Prorokiemeś ty? i odpowiedział: Nie jestem.</span> <span class="verse"><a name="22">22</a>Rzekli mu tedy: Któżeś jest, żebyśmy odpowiedź dali tym, którzy nas posłali? Cóż wżdy powiadasz o sobie?</span> <span class="verse"><a name="23">23</a>Rzekł: Jam jest głos wołającego na puszczy: Prostujcie drogę Pańską, jako powiedział Izajasz prorok.</span> <span class="verse"><a name="24">24</a>A ci, którzy byli posłani, byli z Faryzeuszów.</span> <span class="verse"><a name="25">25</a>I pytali go i rzekli mu: Czemuż tedy chrzcisz, jeźliżeś ty nie jest Chrystus, ani Elijasz, ani prorok?</span> <span class="verse"><a name="26">26</a>Odpowiedział im Jan, mówiąc: Jać chrzczę wodą; ale w pośrodku was stoi, którego wy nie znacie.</span> <span class="verse"><a name="27">27</a>Tenci jest, który po mnie przyszedłszy, uprzedził mię, któremum ja nie jest godzien, żebym rozwiązał rzemyk obuwia jego.</span> <span class="verse"><a name="28">28</a>To się stało w Betabarze za Jordanem, gdzie Jan chrzcił.</span> <span class="verse"><a name="29">29</a>A nazajutrz ujrzał Jan Jezusa idącego do siebie, i rzekł: Oto Baranek Boży, który gładzi grzech świata.</span> <span class="verse"><a name="30">30</a>Tenci jest, o którymem powiadał, że idzie za mną mąż, który mię uprzedził; bo pierwej był niż ja.</span> <span class="verse"><a name="31">31</a>A jam go nie znał; ale aby był objawiony Izraelowi, dlategom ja przyszedł, chrzcząc wodą.</span> <span class="verse"><a name="32">32</a>I świadczył Jan, mówiąc: Widziałem Ducha zstępującego jako gołębicę z nieba, i został na nim.</span> <span class="verse"><a name="33">33</a>A jam go nie znał; ale który mię posłał chrzcić wodą, ten mi rzekł: Na kogo byś ujrzał Ducha zstępującego i zostającego na nim, tenci jest, który chrzci Duchem Świętym.</span> <span class="verse"><a name="34">34</a>A jam widział i świadczył, że ten jest Syn Boży.</span> <span class="verse"><a name="35">35</a>Nazajutrz zasię stał Jan i dwaj z uczniów jego.</span> <span class="verse"><a name="36">36</a>A ujrzawszy Jezusa chodzącego, rzekł: Oto Baranek Boży.</span> <span class="verse"><a name="37">37</a>I słyszeli go oni dwaj uczniowie mówiącego, i szli za Jezusem.</span> <span class="verse"><a name="38">38</a>A obróciwszy się Jezus i ujrzawszy je za sobą idące, rzekł do nich: Czego szukacie? A oni mu rzekli: Rabbi! (co się wykłada: Mistrzu), gdzie mieszkasz?</span> <span class="verse"><a name="39">39</a>Rzekł im: Pójdźcie, a oglądajcie. I szli i widzieli, gdzie mieszkał, a zostali przy nim onego dnia; bo było około dziesiątej godziny.</span> <span class="verse"><a name="40">40</a>A był Andrzej, brat Szymona Piotra, jeden z onych dwóch, którzy to słyszeli od Jana, i szli byli za nim.</span> <span class="verse"><a name="41">41</a>Ten najpierw znalazł Szymona, brata swego własnego, i rzekł mu: Znaleźliśmy Mesyjasza, co się wykłada Chrystus.</span> <span class="verse"><a name="42">42</a>I przywiódł go do Jezusa. A wejrzawszy nań Jezus, rzekł: Tyś jest Szymon, syn Jonasza; ty będziesz nazwany Kiefas, co się wykłada Piotr.</span> <span class="verse"><a name="43">43</a>A nazajutrz chciał Jezus wynijść do Galilei, i znalazł Filipa i rzekł mu: Pójdź za mną.</span> <span class="verse"><a name="44">44</a>A Filip był z Betsaidy, z miasta Andrzejowego i Piotrowego.</span> <span class="verse"><a name="45">45</a>Filip znalazł Natanaela i rzekł mu: Znaleźliśmy onego, o którym pisał Mojżesz w zakonie i prorocy, Jezusa, syna Józefowego, z Nazaretu.</span> <span class="verse"><a name="46">46</a>I rzekł mu Natanael: Możesz z Nazaretu być co dobrego? Rzekł mu Filip: Pójdź, a oglądaj!</span> <span class="verse"><a name="47">47</a>Ujrzawszy tedy Jezus Natanaela idącego do siebie, rzekł o nim: Oto prawdziwie Izraelczyk, w którym nie masz zdrady.</span> <span class="verse"><a name="48">48</a>Rzekł mu Natanael: Skądże mię znasz? Odpowiedział Jezus i rzekł mu: Pierwej niż cię Filip zawołał, gdyś był pod figowem drzewem, widziałem cię.</span> <span class="verse"><a name="49">49</a>Odpowiedział Natanael i rzekł mu: Mistrzu! tyś jest on Syn Boży, tyś jest on król Izraelski.</span> <span class="verse"><a name="50">50</a>Odpowiedział Jezus i rzekł mu: Iżem ci powiedział: Widziałem cię pod figowem drzewem, wierzysz; większe rzeczy nad te ujrzysz.</span> <span class="verse"><a name="51">51</a>I rzekł mu: Zaprawdę, zaprawdę powiadam wam: Od tego czasu ujrzycie niebo otworzone i Anioły Boże wstępujące i zstępujące na Syna człowieczego.</span> </p></div</div></div></body></html>