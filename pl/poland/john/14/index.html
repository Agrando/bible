<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 14</strong></div><p><span class="verse"><a name="1">1</a>Niechaj się nie trwoży serce wasze; wierzycie w Boga i w mię wierzycie.</span> <span class="verse"><a name="2">2</a>W domu Ojca mego wiele jest mieszkania; a jeźli nie, wżdybymci wam powiedział.</span> <span class="verse"><a name="3">3</a>Idę, abym wam zgotował miejsce; a gdy odejdę i zgotuję wam miejsce, przyjdę zasię i wezmę was do siebie, żebyście, gdziem ja jest, i wy byli.</span> <span class="verse"><a name="4">4</a>A dokąd ja idę, wiecie, i drogę wiecie.</span> <span class="verse"><a name="5">5</a>Rzekł mu Tomasz: Panie! nie wiemy, dokąd idziesz, a jakoż możemy drogę wiedzieć?</span> <span class="verse"><a name="6">6</a>Rzekł mu Jezus: Jamci jest ta droga, i prawda, i żywot; żaden nie przychodzi do Ojca, tylko przez mię.</span> <span class="verse"><a name="7">7</a>Gdybyście mię znali, i Ojca byście też mego znali; i już go teraz znacie i widzieliście go.</span> <span class="verse"><a name="8">8</a>Rzekł mu Filip: Panie! ukaż nam Ojca, a dosyć nam na tem.</span> <span class="verse"><a name="9">9</a>Rzekł mu Jezus: Przez tak długi czas jestem z wami, a nie poznałeś mię? Filipie! kto mnie widzi, widzi i Ojca mego; jakoż ty mówisz: Ukaż nam Ojca?</span> <span class="verse"><a name="10">10</a>Nie wierzysz, iżem ja w Ojcu, a Ojciec we mnie? Słowa, które ja do was mówię, nie od samego siebie mówię, lecz Ojciec, który we mnie mieszka, on czyni sprawy.</span> <span class="verse"><a name="11">11</a>Wierzcie mi, żem ja w Ojcu, a Ojciec we mnie; wżdy przynajmniej dla samych spraw wierzcie mi.</span> <span class="verse"><a name="12">12</a>Zaprawdę, zaprawdę powiadam wam: Kto wierzy w mię, sprawy które Ja czynię, i on czynić będzie, i większe nad te czynić będzie; bo ja odchodzę do Ojca mego.</span> <span class="verse"><a name="13">13</a>A o cokolwiek prosić będziecie w imieniu mojem, to uczynię, aby był uwielbiony Ojciec w Synu.</span> <span class="verse"><a name="14">14</a>Jeźli o co będziecie prosić w imieniu mojem, ja uczynię.</span> <span class="verse"><a name="15">15</a>Jeźli mię miłujecie, przykazania moje zachowajcie.</span> <span class="verse"><a name="16">16</a>A ja prosić będę Ojca, a innego pocieszyciela da wam, aby z wami mieszkał na wieki,</span> <span class="verse"><a name="17">17</a>Onego Ducha prawdy, którego świat przyjąć nie może; bo go nie widzi, ani go zna; lecz wy go znacie, gdyż u was mieszka i w was będzie.</span> <span class="verse"><a name="18">18</a>Nie zostawię was sierotami, przyjdę do was.</span> <span class="verse"><a name="19">19</a>Jeszcze maluczko, a świat mię już więcej nie ogląda; lecz wy mię oglądacie; bo ja żyję, i wy żyć będziecie.</span> <span class="verse"><a name="20">20</a>W on dzień wy poznacie, żem ja jest w Ojcu moim, a wy we mnie, i ja w was.</span> <span class="verse"><a name="21">21</a>Kto ma przykazania moje i zachowuje je, ten jest, który mię miłuje; a kto mię miłuje, będzie go też miłował Ojciec mój; i ja go miłować będę, i objawię mu siebie samego.</span> <span class="verse"><a name="22">22</a>Powiedział mu Judasz, nie on Iszkaryjot: Panie! cóż jest, że się nam objawić masz, a nie światu?</span> <span class="verse"><a name="23">23</a>Odpowiedział Jezus, i rzekł mu: Jeźli mię kto miłuje, słowo moje zachowywać będzie; i Ojciec mój umiłuje go, i do niego przyjdziemy, a mieszkanie u niego uczynimy.</span> <span class="verse"><a name="24">24</a>Kto mię nie miłuje, słów moich nie zachowywuje; a słowo, które słyszycie, nie jest moje, ale onego, który mię posłał, Ojca.</span> <span class="verse"><a name="25">25</a>Tomci wam powiedział, u was mieszkając.</span> <span class="verse"><a name="26">26</a>Lecz pocieszyciel on, Duch Święty, którego pośle Ojciec w imieniu mojem, onci was nauczy wszystkiego, i przypomni wam wszystko, comkolwiek wam powiedział.</span> <span class="verse"><a name="27">27</a>Pokój zostawuję wam, pokój on mój daję wam; nie jako daje świat, ja wam daję; niechże się nie trwoży serce wasze, ani się lęka.</span> <span class="verse"><a name="28">28</a>Słyszeliście, żem ja wam powiedział: Odchodzę, i zaś przyjdę do was. Gdybyście mię miłowali, wżdybyście się radowali, żem rzekł: Idę do Ojca; bo Ojciec mój większy jest niż ja.</span> <span class="verse"><a name="29">29</a>I terazem wam powiedział, przedtem niż się to stanie, żebyście gdy się to stanie, uwierzyli.</span> <span class="verse"><a name="30">30</a>Już dalej z wami wiele mówić nie będę; albowiem idzie książę świata tego, a we mnie nic nie ma;</span> <span class="verse"><a name="31">31</a>Ale iżby poznał świat, że miłuję Ojca, a jako mi rozkazał Ojciec, tak czynię. Wstańcież, pójdźmy stąd.</span> </p></div</div></div></body></html>