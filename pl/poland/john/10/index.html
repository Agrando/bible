<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 10</strong></div><p><span class="verse"><a name="1">1</a>Zaprawdę, zaprawdę powiadam wam: Kto nie wchodzi drzwiami do owczarni, ale wchodzi inędy, ten jest złodziej i zbójca;</span> <span class="verse"><a name="2">2</a>Lecz kto wchodzi drzwiami, pasterzem jest owiec.</span> <span class="verse"><a name="3">3</a>Temu odźwierny otwiera i owce słuchają głosu jego, a on swoich własnych owiec z imienia woła i wywodzi je.</span> <span class="verse"><a name="4">4</a>A gdy wypuści owce swoje, idzie przed niemi, a owce idą za nim; bo znają głos jego.</span> <span class="verse"><a name="5">5</a>Ale za cudzym nie idą, lecz uciekają od niego; bo nie znają głosu obcych.</span> <span class="verse"><a name="6">6</a>Tę im przypowieść Jezus powiedział; lecz oni nie zrozumieli tego, co im mówił.</span> <span class="verse"><a name="7">7</a>Rzekł im tedy zasię Jezus: Zaprawdę, zaprawdę powiadam wam, iżem ja jest drzwiami owiec.</span> <span class="verse"><a name="8">8</a>Wszyscy, ile ich przede mną przyszło, złodzieje są i zbójcy; ale ich nie słuchały owce.</span> <span class="verse"><a name="9">9</a>Jamci jest drzwiami; jeźli kto przez mię wnijdzie, zbawiony będzie, a wnijdzie i wynijdzie, a pastwisko znajdzie.</span> <span class="verse"><a name="10">10</a>Złodziej nie przychodzi, jedno żeby kradł, a zabijał i tracił; jam przyszedł, aby żywot miały, i obficie miały.</span> <span class="verse"><a name="11">11</a>Jam jest on dobry pasterz; dobry pasterz duszę swoję kładzie za owce.</span> <span class="verse"><a name="12">12</a>Lecz najemnik i ten, który nie jest pasterzem, którego nie są owce własne, widząc wilka przychodzącego, opuszcza owce i ucieka, a wilk porywa i rozprasza owce.</span> <span class="verse"><a name="13">13</a>A najemnik ucieka, iż jest najemnik i nie ma pieczy o owcach.</span> <span class="verse"><a name="14">14</a>Jam jest on pasterz dobry i znam moje, a moje mię też znają.</span> <span class="verse"><a name="15">15</a>Jako mię zna Ojciec i ja znam Ojca, i duszę moję kładę za owce.</span> <span class="verse"><a name="16">16</a>A mam i drugie owce, które nie są z tej owczarni, i teć muszę przywieść; i głosu mego słuchać będą, a będzie jedna owczarnia i jeden pasterz.</span> <span class="verse"><a name="17">17</a>Dlatego mię miłuje Ojciec, iż ja kładę duszę moję, abym ją zasię wziął.</span> <span class="verse"><a name="18">18</a>Żaden jej nie bierze ode mnie, ale ja kładę ją sam od siebie; mam moc położyć ją i mam moc zasię wziąć ją. Toć rozkazanie wziąłem od Ojca mego.</span> <span class="verse"><a name="19">19</a>Tedy się stało znowu rozerwanie między Żydami dla tych słów.</span> <span class="verse"><a name="20">20</a>I mówiło ich wiele z nich: Dyjabelstwo ma i szaleje; czemuż go słuchacie?</span> <span class="verse"><a name="21">21</a>Drudzy mówili: Te słowa nie są dyjabelstwo mającego; izali dyjabeł może ślepych oczy otwierać?</span> <span class="verse"><a name="22">22</a>A było w Jeruzalemie poświęcanie kościoła, a zima była.</span> <span class="verse"><a name="23">23</a>I przechadzał się Jezus w kościele, w przysionku Salomonowym.</span> <span class="verse"><a name="24">24</a>Tedy go obstąpili Żydowie i rzekli mu: Dokądże dusze nasze na rzeczy trzymasz? Jeźliżeś ty jest Chrystus, powiedz nam jawnie.</span> <span class="verse"><a name="25">25</a>Odpowiedział im Jezus: Powiedziałem wam, a nie wierzycie; sprawy, które ja czynię w imieniu Ojca mego, te o mnie świadczą.</span> <span class="verse"><a name="26">26</a>Ale wy nie wierzycie; bo nie jesteście z owiec moich, jakom wam powiedział.</span> <span class="verse"><a name="27">27</a>Owce moje głosu mego słuchają, a ja je znam i idą za mną;</span> <span class="verse"><a name="28">28</a>A ja żywot wieczny daję im i nie zginą na wieki, ani ich żaden wydrze z ręki mojej.</span> <span class="verse"><a name="29">29</a>Ojciec mój, który mi je dał, większy jest nad wszystkie, a żaden nie może ich wydrzeć z ręki Ojca mego.</span> <span class="verse"><a name="30">30</a>Ja i Ojciec jedno jesteśmy.</span> <span class="verse"><a name="31">31</a>Porwali tedy znowu kamienie Żydowie, aby go ukamionowali.</span> <span class="verse"><a name="32">32</a>Odpowiedział im Jezus: Wiele dobrych uczynków ukazałem wam od Ojca mego, dla któregoż z tych uczynków kamionujecie mię?</span> <span class="verse"><a name="33">33</a>Odpowiedzieli mu Żydowie, mówiąc: Dla dobrego uczynku nie kamionujemy cię, ale dla bluźnierstwa, to jest, że ty będąc człowiekiem, czynisz się sam Bogiem.</span> <span class="verse"><a name="34">34</a>Odpowiedział im Jezus: Izali nie jest napisano w zakonie waszym: Jam rzekł: Bogowie jesteście?</span> <span class="verse"><a name="35">35</a>Jeźliżeć one nazwał bogami, do których się stało słowo Boże, a nie może być Pismo skażone;</span> <span class="verse"><a name="36">36</a>A mnie, którego Ojciec poświęcił i posłał na świat, wy mówicie: Bluźnisz, żem rzekł: Jestem Synem Bożym?</span> <span class="verse"><a name="37">37</a>Jeźliż nie czynię spraw Ojca mego, nie wierzcież mi.</span> <span class="verse"><a name="38">38</a>A jeźliż czynię, chociażbyście mnie nie wierzyli, wierzcież uczynkom, abyście poznali i wierzyli, żeć Ojciec jest we mnie, a ja w nim.</span> <span class="verse"><a name="39">39</a>Tedy zasię szukali, jakoby go pojmać; ale uszedł z rąk ich.</span> <span class="verse"><a name="40">40</a>I odszedł zasię za Jordan na ono miejsce, gdzie przedtem Jan chrzcił, i tamże mieszkał.</span> <span class="verse"><a name="41">41</a>A wiele ich do niego przychodziło i mówili: Janci wprawdzie żadnego cudu nie uczynił; wszakże wszystko, cokolwiek Jan o tym powiedział, prawdziwe było.</span> <span class="verse"><a name="42">42</a>I wiele ich tam uwierzyło weń.</span> </p></div</div></div></body></html>