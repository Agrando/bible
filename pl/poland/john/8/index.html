<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 8</strong></div><p><span class="verse"><a name="1">1</a>A Jezus poszedł na górę Oliwną.</span> <span class="verse"><a name="2">2</a>Potem zasię raniuczko przyszedł do kościoła, a lud wszystek zszedł się do niego; i siadłszy uczył je.</span> <span class="verse"><a name="3">3</a>I przywiedli do niego nauczeni w Piśmie i Faryzeusze niewiastę na cudzołóstwie zastaną, a postawiwszy ją w pośrodku,</span> <span class="verse"><a name="4">4</a>Rzekli mu: Nauczycielu! tę niewiastę zastano na samem uczynku cudzołóstwa;</span> <span class="verse"><a name="5">5</a>A w zakonie nam Mojżesz przykazał takie kamionować; a ty co mówisz?</span> <span class="verse"><a name="6">6</a>A to mówili kusząc go, aby go mogli oskarżyć. A Jezus schyliwszy się na dół, pisał palcem na ziemi.</span> <span class="verse"><a name="7">7</a>A gdy się go nie przestawali pytać, podniósł się, rzekł do nich: Kto z was jest bez grzechu, niech na nią pierwszy kamieniem rzuci.</span> <span class="verse"><a name="8">8</a>A zasię schyliwszy na dół, pisał na ziemi.</span> <span class="verse"><a name="9">9</a>A gdy oni usłyszeli, będąc od sumienia przekonani, jeden za drugim wychodzili, począwszy od starszych aż do ostatecznych, iż tylko sam Jezus został, a ona niewiasta w pośrodku stojąca.</span> <span class="verse"><a name="10">10</a>A podniósłszy się Jezus i żadnego nie widząc, tylko onę niewiastę, rzekł jej: Niewiasto! gdzież są oni, co na cię skarżyli? Żaden cię nie potępił?</span> <span class="verse"><a name="11">11</a>A ona niewiasta rzekła: Żaden, Panie! A Jezus jej rzekł: Ani ja ciebie potępiam; idźże, a już więcej nie grzesz.</span> <span class="verse"><a name="12">12</a>Zasię im rzekł Jezus, mówiąc: Jam jest światłość świata; kto mię naśladuje, nie będzie chodził w ciemności, ale będzie miał światłość żywota.</span> <span class="verse"><a name="13">13</a>I rzekli mu tedy Faryzeuszowie: Ty sam o sobie świadczysz, a świadectwo twoje nie jest prawdziwe.</span> <span class="verse"><a name="14">14</a>Odpowiedział Jezus i rzekł im: Chociaż ja świadczę sam o sobie, jednak prawdziwe jest świadectwo moje; bo wiem, skądem przyszedł i dokąd idę; lecz wy nie wiecie, skądem przyszedł i dokąd idę.</span> <span class="verse"><a name="15">15</a>Wy według ciała sądzicie; ale ja nikogo nie sądzę.</span> <span class="verse"><a name="16">16</a>A choćbym i ja sądził, sąd mój jest prawdziwy; bom nie jest sam, ale ja i który mię posłał, Ojciec.</span> <span class="verse"><a name="17">17</a>W zakonie waszym napisane jest: Iż dwojga ludzi świadectwo prawdziwe jest.</span> <span class="verse"><a name="18">18</a>Jam jest, który sam o sobie świadczę; świadczy o mnie i ten, który mię posłał, Ojciec.</span> <span class="verse"><a name="19">19</a>Tedy mu rzekli: Gdzież jest ten twój Ojciec? Odpowiedział Jezus: Ani mnie znacie, ani Ojca mego; byście mnie znali, i Ojca byście mego znali.</span> <span class="verse"><a name="20">20</a>Te słowa mówił Jezus w skarbnicy, ucząc w kościele, a żaden go nie pojmał; bo jeszcze była nie przyszła godzina jego.</span> <span class="verse"><a name="21">21</a>Rzekł im tedy zasię Jezus: Ja idę, i będziecie mię szukać, a w grzechu waszym pomrzecie; gdzie ja idę, wy przyjść nie możecie.</span> <span class="verse"><a name="22">22</a>Mówili tedy Żydowie: Alboż się sam zabije, że mówi: Gdzie ja idę, wy przyjść nie możecie?</span> <span class="verse"><a name="23">23</a>I rzekł do nich: Wyście z niskości, a jam z wysokości; wyście z tego świata, a jam zasię nie jest z tego świata.</span> <span class="verse"><a name="24">24</a>Przetomci wam powiedział, iż pomrzecie w grzechach waszych; bo jeźli nie wierzycie, żem ja jest, pomrzecie w grzechach waszych.</span> <span class="verse"><a name="25">25</a>Tedy mu rzekli: Któżeś ty jest? I rzekł im Jezus: To, co wam z początku powiadam.</span> <span class="verse"><a name="26">26</a>Wieleć mam o was mówić i sądzić; ale ten, który mię posłał, jest prawdziwy, a ja, com od niego słyszał, to mówię na świecie.</span> <span class="verse"><a name="27">27</a>Ale nie zrozumieli, że im o Ojcu mówił.</span> <span class="verse"><a name="28">28</a>Przetoż im rzekł Jezus: Gdy wywyższycie Syna człowieczego, tedy poznacie, żem ja jest, a sam od siebie nic nie uczynię, ale jako mię nauczył Ojciec mój, tak mówię.</span> <span class="verse"><a name="29">29</a>A ten, który mię posłał, ze mną jest; nie zostawił mię samego Ojciec; bo co mu się podoba, to ja zawsze czynię.</span> <span class="verse"><a name="30">30</a>To gdy on mówił, wiele ich weń uwierzyło.</span> <span class="verse"><a name="31">31</a>Tedy mówił Jezus do tych Żydów, co mu uwierzyli: Jeźli wy zostaniecie w słowie mojem, prawdziwie uczniami moimi będziecie;</span> <span class="verse"><a name="32">32</a>Poznacie prawdę, a prawda was wyswobodzi.</span> <span class="verse"><a name="33">33</a>I odpowiedzieli mu: Myśmy nasienie Abrahamowe, a nigdyśmy nie służyli nikomu; jakoż ty mówisz: Iż wolnymi będziecie.</span> <span class="verse"><a name="34">34</a>Odpowiedział im Jezus: Zaprawdę, zaprawdę, powiadam wam, iż wszelki, kto czyni grzech, sługą jest grzechu.</span> <span class="verse"><a name="35">35</a>A sługać nie mieszka w domu na wieki, ale Syn mieszka na wieki.</span> <span class="verse"><a name="36">36</a>A przetoż jeźli was Syn wyswobodzi, prawdziwie wolnymi będziecie.</span> <span class="verse"><a name="37">37</a>Wiem, żeście nasienie Abrahamowe; lecz szukacie, abyście mię zabili, iż mowa moja nie ma u was miejsca.</span> <span class="verse"><a name="38">38</a>Ja com widział u Ojca mego, powiadam, a wy też to, coście widzieli u ojca waszego, czynicie.</span> <span class="verse"><a name="39">39</a>Odpowiedzieli mu i rzekli: Ojciec nasz jest Abraham. Rzekł im Jezus: Byście byli synami Abrahamowymi, czynilibyście uczynki Abrahamowe.</span> <span class="verse"><a name="40">40</a>Ale teraz szukacie, byście mię zabili, człowieka tego, którym wam prawdę mówił, którąm słyszał od Boga; tego Abraham nie czynił.</span> <span class="verse"><a name="41">41</a>Wy czynicie uczynki ojca waszego. Rzekli mu tedy: My z nierządu nie jesteśmy spłodzeni, jednegoż Ojca mamy, Boga.</span> <span class="verse"><a name="42">42</a>Tedy im rzekł Jezus: Być był Bóg Ojcem waszym, tedy byście mię miłowali, gdyżem ja od Boga wyszedł i przyszedłem, anim sam od siebie przyszedł, ale mię on posłał.</span> <span class="verse"><a name="43">43</a>Przeczże tej powieści mojej nie pojmujecie? przeto, iż nie możecie słuchać mowy mojej.</span> <span class="verse"><a name="44">44</a>Wyście z ojca dyjabła i pożądliwości ojca waszego czynić chcecie; onci był mężobójcą od początku i w prawdzie nie został, bo w nim prawdy nie masz: gdy mówi kłamstwo, z swego własnego mówi, iż jest kłamcą i ojcem kłamstwa.</span> <span class="verse"><a name="45">45</a>A ja, że prawdę mówię, nie wierzycie mi.</span> <span class="verse"><a name="46">46</a>Któż mię z was obwini z grzechu? Jeźliż prawdę mówię, przeczże wy mi nie wierzycie?</span> <span class="verse"><a name="47">47</a>Ktoć z Boga jest, słów Bożych słucha; dlatego wy nie słuchacie, że z Boga nie jesteście.</span> <span class="verse"><a name="48">48</a>Odpowiedzieli tedy Żydowie i rzekli mu: Izali my nie dobrze mówimy, żeś ty jest Samarytanin i dyjabelstwo masz?</span> <span class="verse"><a name="49">49</a>Odpowiedział Jezus: Jać dyjabelstwa nie mam, ale czczę Ojca mego; a wyście mię nie uczcili.</span> <span class="verse"><a name="50">50</a>Jać nie szukam chwały mojej; jest ten, który szuka i sądzi.</span> <span class="verse"><a name="51">51</a>Zaprawdę, zaprawdę powiadam wam: Jeźli kto słowa moje zachowywać będzie, śmierci nie ogląda na wieki.</span> <span class="verse"><a name="52">52</a>Tedy mu rzekli Żydowie: Terażeśmy poznali, że dyjabelstwo masz, Abraham umarł i prorocy, a ty powiadasz: Jeźli kto słowa moje zachowywać będzie, śmierci nie skosztuje na wieki;</span> <span class="verse"><a name="53">53</a>Izaś ty nie większy nad ojca naszego Abrahama, który umarł? i prorocy pomarli; kimże się ty wżdy czynisz?</span> <span class="verse"><a name="54">54</a>Odpowiedział Jezus: Jeźli się ja sam chwalę, chwała moja nic nie jest. Jestci Ojciec mój, który mię chwali, o którym wy powiadacie, że jest Bogiem waszym.</span> <span class="verse"><a name="55">55</a>Lecz go nie znacie, a ja go znam; i jeźlibym rzekł, że go nie znam, byłbym podobnym wam, kłamcą; ale go znam i słowa jego zachowuję.</span> <span class="verse"><a name="56">56</a>Abraham, ojciec wasz, z radością żądał, aby oglądał dzień mój, i oglądał i radował się.</span> <span class="verse"><a name="57">57</a>Tedy rzekli Żydowie do niego: Pięćdziesiąt lat jeszcze nie masz, a Abrahamaś widział?</span> <span class="verse"><a name="58">58</a>Rzekł im Jezus: Zaprawdę, zaprawdę powiadam wam: Pierwej niż Abraham był, jam jest.</span> <span class="verse"><a name="59">59</a>Porwali tedy kamienie, aby nań ciskali; lecz Jezus schronił się, i wyszedł z kościoła, przechodząc przez pośrodek ich, i tak uszedł.</span> </p></div</div></div></body></html>