<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 16</strong></div><p><span class="verse"><a name="1">1</a>Tomci wam powiedział, abyście się nie gorszyli.</span> <span class="verse"><a name="2">2</a>Wyłączać was będą z bóżnic; owszem przyjdzie godzina, że wszelki, który was zabije, będzie mniemał, że Bogu posługę czyni.</span> <span class="verse"><a name="3">3</a>A toć wam uczynią, iż nie poznali Ojca ani mnie.</span> <span class="verse"><a name="4">4</a>Alemci wam to powiedział, abyście gdy przyjdzie ta godzina, wspomnieli na to, żem ja wam opowiedział; a tegom wam z początku nie powiadał, bom był z wami.</span> <span class="verse"><a name="5">5</a>Lecz teraz idę do onego, który mię posłał, a żaden z was nie pyta mię: Dokąd idziesz?</span> <span class="verse"><a name="6">6</a>Ale żem wam to powiedział, smutek napełnił serce wasze.</span> <span class="verse"><a name="7">7</a>Lecz ja wam prawdę mówię, wamci to pożyteczno, abym ja odszedł; bo jeźli ja nie odejdę, pocieszyciel on nie przyjdzie do was, a jeźli odejdę, poślę go do was.</span> <span class="verse"><a name="8">8</a>A on przyszedłszy, będzie karał świat z grzechu i z sprawiedliwości, i z sądu;</span> <span class="verse"><a name="9">9</a>Z grzechu mówię, iż nie uwierzyli we mnie;</span> <span class="verse"><a name="10">10</a>Z sprawiedliwości zasię, iż do Ojca mego idę, a już mnie więcej nie ujrzycie;</span> <span class="verse"><a name="11">11</a>Z sądu, iż książę tego świata już jest osądzony.</span> <span class="verse"><a name="12">12</a>Mamci wam jeszcze wiele mówić, ale teraz znieść nie możecie.</span> <span class="verse"><a name="13">13</a>Lecz gdy przyjdzie on Duch prawdy, wprowadzi was we wszelką prawdę; bo nie sam od siebie mówić będzie, ale cokolwiek usłyszy, mówić będzie, i przyszłe rzeczy wam opowie.</span> <span class="verse"><a name="14">14</a>On mię uwielbi; bo z mego weźmie, a opowie wam.</span> <span class="verse"><a name="15">15</a>Wszystko, co ma Ojciec, moje jest; dlategom rzekł: Że z mego weźmie, a wam opowie.</span> <span class="verse"><a name="16">16</a>Maluczko, a nie ujrzycie mię, i zasię maluczko, a ujrzycie mię; bo ja idę do Ojca.</span> <span class="verse"><a name="17">17</a>Mówili tedy niektórzy z uczniów jego między sobą: Cóż to jest, co nam mówi: Maluczko, a nie ujrzycie mię, i zasię maluczko, a ujrzycie mię, a iż ja idę do Ojca?</span> <span class="verse"><a name="18">18</a>Przetoż mówili: Cóż to jest, co mówi: Maluczko? Nie wiemy, co mówi.</span> <span class="verse"><a name="19">19</a>Tedy Jezus poznał, że go pytać chcieli, i rzekł im: O tem się pytacie między sobą, żem rzekł: Maluczko, a nie ujrzycie mię, i zasię maluczko, a ujrzycie mię.</span> <span class="verse"><a name="20">20</a>Zaprawdę, zaprawdę powiadam wam: Że wy będziecie płakać i narzekać, a świat się będzie weselił; wy smutni będziecie, ale smutek wasz obróci się wam w wesele.</span> <span class="verse"><a name="21">21</a>Niewiasta gdy rodzi, smutek ma, bo przyszła godzina jej; lecz gdy porodzi dzieciątko, już nie pamięta uciśnienia, dla radości, iż się człowiek na świat narodził.</span> <span class="verse"><a name="22">22</a>I wy teraz smutek macie; ale zasię ujrzę was, a będzie się radowało serce wasze, a radości waszej nikt nie odejmie od was.</span> <span class="verse"><a name="23">23</a>A dnia onego nie będziecie mnie o nic pytać. Zaprawdę, zaprawdę powiadam wam: O cokolwiek byście prosili Ojca w imieniu mojem, da wam.</span> <span class="verse"><a name="24">24</a>Dotąd o niceście nie prosili w imieniu mojem; proścież, a weźmiecie, aby radość wasza była doskonała.</span> <span class="verse"><a name="25">25</a>Tomci wam przez przypowieść mówił; ale idzie godzina, gdy już dalej nie przez przypowieści mówić wam będę, ale jawnie o Ojcu moim oznajmię wam.</span> <span class="verse"><a name="26">26</a>W on dzień w imieniu mojem prosić będziecie; a nie mówię wam: Iż ja będę Ojca prosił za wami;</span> <span class="verse"><a name="27">27</a>Albowiem sam Ojciec miłuje was, żeście wy mię umiłowali i uwierzyliście, żem ja od Boga przyszedł.</span> <span class="verse"><a name="28">28</a>Wyszedłem od Ojca, a przyszedłem na świat; i zasię opuszczam świat, a idę do Ojca.</span> <span class="verse"><a name="29">29</a>Rzekli mu uczniowie jego: Oto teraz jawnie mówisz, a żadnej przypowieści nie powiadasz;</span> <span class="verse"><a name="30">30</a>Teraz wiemy, że wszystko wiesz, a nie potrzebujesz, aby cię kto pytał; przez to wierzymy, żeś od Boga wyszedł.</span> <span class="verse"><a name="31">31</a>Odpowiedział im Jezus: Teraz wierzycie.</span> <span class="verse"><a name="32">32</a>Oto przyjdzie godzina; owszem już przyszła, że się rozproszycie każdy do swego, a mię samego zostawicie; lecz nie jestem sam, bo Ojciec jest ze mną.</span> <span class="verse"><a name="33">33</a>Tomci wam powiedział, abyście we mnie pokój mieli. Na świecie ucisk mieć będziecie; ale ufajcie, jam zwyciężył świat.</span> </p></div</div></div></body></html>