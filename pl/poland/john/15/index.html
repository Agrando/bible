<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/john">John</a> &gt <strong>Chapter 15</strong></div><p><span class="verse"><a name="1">1</a>Jam jest ona winna macica prawdziwa, a Ojciec mój jestci winiarzem.</span> <span class="verse"><a name="2">2</a>Każdą latorośl, która we mnie owocu nie przynosi, odcina, a każdą, która przynosi owoc, oczyszcza, aby obfitszy owoc przyniosła.</span> <span class="verse"><a name="3">3</a>Już wy jesteście czystymi, dla słów, którem do was mówił.</span> <span class="verse"><a name="4">4</a>Mieszkajcież we mnie, a ja w was; jako latorośl nie może przynosić owocu sama z siebie, jeźli nie będzie trwała w winnej macicy, także ani wy, jeźli we mnie mieszkać nie będziecie.</span> <span class="verse"><a name="5">5</a>Jam jest winna macica, a wyście latorośle; kto mieszka we mnie, a ja w nim, ten przynosi wiele owocu; bo beze mnie nic uczynić nie możecie.</span> <span class="verse"><a name="6">6</a>Jeźliby kto nie mieszkał we mnie, precz wyrzucony będzie jako latorośl, i uschnie; i zbiorą je i na ogień wrzucą, i zgoreje.</span> <span class="verse"><a name="7">7</a>Jeźli we mnie mieszkać będziecie i słowa moje w was mieszkać będą, czegobyściekolwiek chcieli, proście, a stanie się wam.</span> <span class="verse"><a name="8">8</a>W tem będzie uwielbiony Ojciec mój, kiedy obfity owoc przyniesiecie, a będziecie moimi uczniami.</span> <span class="verse"><a name="9">9</a>Jako mię umiłował Ojciec, tak i ja umiłowałem was; trwajcież w miłości mojej.</span> <span class="verse"><a name="10">10</a>Jeźli przykazania moje zachowacie, trwać będziecie w miłości mojej, jakom i ja zachował przykazania Ojca mego i trwam w miłości jego.</span> <span class="verse"><a name="11">11</a>Tomci wam powiedział, aby wesele moje w was trwało, a wesele wasze było zupełne.</span> <span class="verse"><a name="12">12</a>Toć jest przykazanie moje, abyście się społecznie miłowali, jakom i ja was umiłował.</span> <span class="verse"><a name="13">13</a>Większej miłości nad tę żaden nie ma, jedno gdyby kto duszę swoję położył za przyjacioły swoje.</span> <span class="verse"><a name="14">14</a>Wy jesteście przyjaciele moi, jeźli czynić będziecie, cokolwiek ja wam przykazuję.</span> <span class="verse"><a name="15">15</a>Jużci was dalej nie będę zwał sługami; bo sługa nie wie, co czyni pan jego; leczem was nazwał przyjaciółmi, bo wszystko, comkolwiek słyszał od Ojca mego, oznajmiłem wam.</span> <span class="verse"><a name="16">16</a>Nie wyście mnie obrali, alem ja was obrał; i postanowiłem, abyście wyszli i przynieśli owoc, a owoc wasz aby trwał, i o cokolwiek byście prosili Ojca w imieniu mojem, żeby wam dał.</span> <span class="verse"><a name="17">17</a>Toć wam przykazuję, abyście się społecznie miłowali.</span> <span class="verse"><a name="18">18</a>Jeźli was świat nienawidzi, wiedzcie, żeć mię pierwej, niżeli was, miał w nienawiści.</span> <span class="verse"><a name="19">19</a>Byście byli z świata, świat, co jest jego, miłowałby; lecz iż nie jesteście z świata, alem ja was wybrał z świata, przetoż was świat nienawidzi.</span> <span class="verse"><a name="20">20</a>Wspomnijcie na słowo, którem ja wam powiedział: Nie jest sługa większy nad pana swego. Jeźlić mię prześladowali, i was prześladować będą; jeźli słowa moje zachowywali, i wasze zachowywać będą.</span> <span class="verse"><a name="21">21</a>Aleć wam to wszystko czynić będą dla imienia mego, iż nie znają onego, który mię posłał.</span> <span class="verse"><a name="22">22</a>Bym był nie przyszedł, a nie mówił im, nie mieliby grzechu; lecz teraz nie mają wymówki z grzechu swego.</span> <span class="verse"><a name="23">23</a>Kto mnie nienawidzi, i Ojca mego nienawidzi.</span> <span class="verse"><a name="24">24</a>Bym był tych uczynków nie czynił między nimi, których żaden inszy nie czynił, grzechu by nie mieli; lecz teraz i widzieli i nienawidzili i mnie, i Ojca mego.</span> <span class="verse"><a name="25">25</a>Ale iżby się wypełniło słowo, które jest w zakonie ich napisane: Że mię darmo mieli w nienawiści.</span> <span class="verse"><a name="26">26</a>A gdy przyjdzie on pocieszyciel, którego ja wam poślę od Ojca, Duch prawdy, który od Ojca przychodzi, on o mnie świadczyć będzie.</span> <span class="verse"><a name="27">27</a>Ale i wy świadczyć będziecie; bo ze mną od początku jesteście.</span> </p></div</div></div></body></html>