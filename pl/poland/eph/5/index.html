<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Bądźcież tedy naśladowcami Bożymi, jako dzieci miłe;</span> <span class="verse"><a name="2">2</a>A chodźcie w miłości, jako i Chrystus umiłował nas i wydał samego siebie na ofiarę i na zabicie Bogu ku wdzięcznej wonności.</span> <span class="verse"><a name="3">3</a>A wszeteczeństwo i wszelka nieczystość albo łakomstwo niechaj nie będzie ani mianowane między wami, jako przystoi na świętych.</span> <span class="verse"><a name="4">4</a>Także sprośność i błazeńskie mowy, i żarty, które nie przystoją, ale raczej dziękowanie.</span> <span class="verse"><a name="5">5</a>Bo to wiecie, iż żaden wszetecznik, albo nieczysty, albo łakomca, (który jest bałwochwalcą), nie ma dziedzictwa w królestwie Chrystusowem i Bożem.</span> <span class="verse"><a name="6">6</a>Niechaj was nikt nie zwodzi próżnemi mowami; albowiem dla tych rzeczy przychodzi gniew Boży na synów upornych;</span> <span class="verse"><a name="7">7</a>Nie bądźcież tedy uczestnikami ich.</span> <span class="verse"><a name="8">8</a>Albowiemeście byli niekiedy ciemnością; aleście teraz światłością w Panu; chodźcież jako dziatki światłości,</span> <span class="verse"><a name="9">9</a>(Bo owoc Ducha zależy we wszelakiej dobrotliwości i w sprawiedliwości i w prawdzie.)</span> <span class="verse"><a name="10">10</a>Obierając to, co by się podobało Panu;</span> <span class="verse"><a name="11">11</a>A nie spółkujcie z uczynkami niepożytecznemi ciemności, ale je raczej strofujcie.</span> <span class="verse"><a name="12">12</a>Albowiem co się potajemnie od nich dzieje, sromota i mówić.</span> <span class="verse"><a name="13">13</a>Lecz to wszystko, gdy bywa od światłości strofowane, bywa objawione; albowiem to wszystko, co bywa objawione, jest światłością;</span> <span class="verse"><a name="14">14</a>Dlatego mówi Pismo: Ocuć się, który śpisz i powstań od umarłych, a oświeci cię Chrystus.</span> <span class="verse"><a name="15">15</a>Patrzajcie tedy, jakobyście ostrożnie chodzili, nie jako niemądrzy, ale jako mądrzy.</span> <span class="verse"><a name="16">16</a>Czas odkupując; bo dni złe są.</span> <span class="verse"><a name="17">17</a>Przetoż nie bądźcie nierozumnymi, ale zrozumiewającymi, która jest wola Pańska.</span> <span class="verse"><a name="18">18</a>A nie upijajcie się winem, w którem jest rozpusta; ale bądźcie napełnieni duchem,</span> <span class="verse"><a name="19">19</a>Rozmawiając z sobą przez psalmy i hymny, i pieśni duchowne, śpiewając i grając w sercu swojem Panu,</span> <span class="verse"><a name="20">20</a>Dzięki czyniąc zawsze za wszystko, w imieniu Pana naszego, Jezusa Chrystusa, Bogu i Ojcu.</span> <span class="verse"><a name="21">21</a>Będąc poddani jedni drugim w bojaźni Bożej.</span> <span class="verse"><a name="22">22</a>Żony! bądźcie poddane mężom swoim, jako Panu;</span> <span class="verse"><a name="23">23</a>Albowiem mąż jest głową żony, jako i Chrystus głową kościoła; a on jest zbawicielem ciała.</span> <span class="verse"><a name="24">24</a>Jako tedy kościół poddany jest Chrystusowi, tak też żony mężom swoim we wszystkiem.</span> <span class="verse"><a name="25">25</a>Mężowie! miłujcie żony wasze, jako i Chrystus umiłował kościół i wydał samego siebie za niego,</span> <span class="verse"><a name="26">26</a>Aby go poświęcił, oczyściwszy omyciem wody przez słowo;</span> <span class="verse"><a name="27">27</a>Aby go sobie wystawił chwalebnym kościołem, nie mającym zmazy albo zmarszczku, albo czego takiego, ale iżby był święty i bez nagany.</span> <span class="verse"><a name="28">28</a>Tak powinni mężowie miłować żony swoje, jako swoje własne ciała; kto miłuje żonę swoję, samego siebie miłuje.</span> <span class="verse"><a name="29">29</a>Albowiem żaden nigdy ciała swego nie miał w nienawiści, ale je żywi i ogrzewa, jako i Pan kościół.</span> <span class="verse"><a name="30">30</a>Gdyżeśmy członkami ciała jego, z ciała jego i z kości jego.</span> <span class="verse"><a name="31">31</a>Dlatego opuści człowiek ojca swego i matkę, i przyłączy się do żony swojej, i będą dwoje jednem ciałem.</span> <span class="verse"><a name="32">32</a>Tajemnica to wielka jest; lecz ja mówię o Chrystusie i o kościele.</span> <span class="verse"><a name="33">33</a>A wszakże i każdy z was z osobna niechaj miłuje żonę swoję jako siebie samego, a żona niech się boi męża swego.</span> </p></div</div></div></body></html>