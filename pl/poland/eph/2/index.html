<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/pl/poland/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/pl">Polish</a> &gt; <a href="/pl/poland">Polska Biblia</a> &gt; <a href="/pl/poland/eph">Ephesians</a> &gt <strong>Chapter 2</strong></div><p><span class="verse"><a name="1">1</a>I was ożywił, którzyście byli umarli w upadkach i w grzechach.</span> <span class="verse"><a name="2">2</a>W którycheście niekiedy chodzili według zwyczaju świata tego i według książęcia, który ma władzę na powietrzu, ducha tego, który teraz jest skuteczny w synach niedowiarstwa.</span> <span class="verse"><a name="3">3</a>Między którymi i my wszyscy obcowaliśmy niekiedy w pożądliwościach ciała naszego, czyniąc to, co się podobało ciału i myślom, i byliśmy z przyrodzenia dziećmi gniewu, jako i drudzy.</span> <span class="verse"><a name="4">4</a>Lecz Bóg, który jest bogaty w miłosierdziu, dla wielkiej miłości swojej, którą nas umiłował.</span> <span class="verse"><a name="5">5</a>I gdyśmy byli umarłymi w grzechach, ożywił nas pospołu z Chrystusem, (gdyż łaską zbawieni jesteście)</span> <span class="verse"><a name="6">6</a>I pospołu z nim wzbudził, i pospołu z nim posadził na niebiesiech w Chrystusie Jezusie,</span> <span class="verse"><a name="7">7</a>Aby okazał w przyszłych wiekach ono nader obfite bogactwo łaski swojej, z dobrotliwości swojej przeciwko nam w Chrystusie Jezusie.</span> <span class="verse"><a name="8">8</a>Albowiem łaską jesteście zbawieni przez wiarę, i to nie jest z was, dar to Boży jest;</span> <span class="verse"><a name="9">9</a>Nie z uczynków, aby się kto nie chlubił.</span> <span class="verse"><a name="10">10</a>Albowiem czynem jego jesteśmy stworzeni w Chrystusie Jezusie ku uczynkom dobrym, które przedtem Bóg zgotował, abyśmy w nich chodzili.</span> <span class="verse"><a name="11">11</a>Przetoż pamiętajcie, że wy niekiedy będąc poganami w ciele, którzyście byli zwani nieobrzezką od onych, których zwano obrzezką w ciele, która się ręką dzieje;</span> <span class="verse"><a name="12">12</a>Iżeście byli naonczas bez Chrystusa, oddaleni od społeczności Izraelskiej i obcymi od umów obietnicy, nadziei nie mający i bez Boga na świecie.</span> <span class="verse"><a name="13">13</a>Ale teraz w Chrystusie Jezusie wy, którzyście niekiedy byli dalekimi, staliście się bliskimi przez krew Chrystusową,</span> <span class="verse"><a name="14">14</a>Albowiem on jest pokojem naszym, który oboje jednem uczynił i średnią ścianę, która była przegrodą, rozwalił;</span> <span class="verse"><a name="15">15</a>Nieprzyjaźń, to jest zakon przykazań, który zależał w ustawach, skaziwszy przez ciało swoje, aby dwóch stworzył w samym sobie w jednego nowego człowieka, czyniąc pokój;</span> <span class="verse"><a name="16">16</a>I pojednał obydwóch w jednem ciele z Bogiem przez krzyż, zgładziwszy nieprzyjaźń przezeń.</span> <span class="verse"><a name="17">17</a>I przyszedłszy opowiedział pokój wam, którzyście dalekimi i którzyście bliskimi.</span> <span class="verse"><a name="18">18</a>Albowiem przezeń mamy przystęp obie strony w jednym Duchu do Ojca.</span> <span class="verse"><a name="19">19</a>A przetoż już więcej nie jesteście gośćmi i przychodniami, ale spółmieszczaninami świętych i domownikami Bożymi.</span> <span class="verse"><a name="20">20</a>Zbudowani na fundamencie Apostołów i proroków, którego jest gruntownym węgielnym kamieniem sam Jezus Chrystus,</span> <span class="verse"><a name="21">21</a>Na którym wszystko budowanie wespół spojone rośnie w kościół święty w Panu;</span> <span class="verse"><a name="22">22</a>Na którym też i wy się wespół budujecie, abyście byli mieszkaniem Bożem w Duchu Świętym.</span> </p></div</div></div></body></html>