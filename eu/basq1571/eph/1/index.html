<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/eu/basq1571/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/eu">Basque</a> &gt; <a href="/eu/basq1571">Basque(Navarro-Labourdin)NT</a> &gt; <a href="/eu/basq1571/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Paul Iaincoaren vorondatez Iesus Christen Apostoluac Iesus Christ Iaunean Ephesen diraden sainduey eta fideley:</span> <span class="verse"><a name="2">2</a>Gratia dela çuequin eta baquea Iainco gure Aitaganic, eta Iesus Christ Iaunaganic.</span> <span class="verse"><a name="3">3</a>Laudatu dela Iaincoa cein baita Iesus Christ gure Iaunaren Aita, ceinec benedicatu baiquaitu benediçoin spiritual gucian, ceruètan Christ baithan:</span> <span class="verse"><a name="4">4</a>Nola elegitu vkan baiquaitu hartan mundua funda cedin baino lehen, saindu guinençat eta irreprehensible haren aitzinean charitatez:</span> <span class="verse"><a name="5">5</a>Ceinec predestinatu vkan baiquaitu bere baithan adopta guençançát Iesus Christez, bere vorondatearen placer onaren araura,</span> <span class="verse"><a name="6">6</a>Bere gratiazco gloriaren laudoriotan, ceinez bere gogaraco eguin baiquaitu bere maitean.</span> <span class="verse"><a name="7">7</a>Ceinetan baitugu redemptionea haren odolaz, cein baita bekatuén barkamendua haren gratiazco abrastassunaren araura:</span> <span class="verse"><a name="8">8</a>Ceinetaric gaindi eraguin baitu abundosqui gure gainera sapientia eta intelligentia gucitan:</span> <span class="verse"><a name="9">9</a>Guri eçagut eraciric bere vorondatearen mysterioa, bere placer onaren araura, cein lehendanic ordenatu baitzuen bere baithan:</span> <span class="verse"><a name="10">10</a>Demborén complimenduaren dispensationean gucién elkargana biltzera Christean, hambat ceruètan diradenén nola lurrean, hura bera baithan:</span> <span class="verse"><a name="11">11</a>Ceinetan eguin-ere baicara haren heretage, predestinatu içanic, haren ordenançaren araura, ceinec gauça guciac eguiten baititu bere vorondateco conseilluaren araura.</span> <span class="verse"><a name="12">12</a>Haren gloriaren laudoriotaco garençát, lehenetaric Christ baithan sperança vkan dugunoc.</span> <span class="verse"><a name="13">13</a>Ceinetan çuec-ere sperança vkan baituçue eguiazco hitza ençun vkanic, cein baita, çuen saluamendutaco Euangelioa: ceinetan sinhetsi-ere vkanic, ciguilatu içan baitzarete promessaren Spiritu sainduaz:</span> <span class="verse"><a name="14">14</a>Cein baita gure heretagearen errésa, haren possessione conquestatuaren redemptionerano haren gloriaren laudoriotan.</span> <span class="verse"><a name="15">15</a>Halacotz ni-ere ençunic Iesus Iaunean duçuen fedea, eta saindu gucietaraco charitatea,</span> <span class="verse"><a name="16">16</a>Eznaiz guelditzen çuengatic gratién rendatzetic, mentione çueçaz eguiten dudala neure othoitzetan.</span> <span class="verse"><a name="17">17</a>Iesus Christ gure Iaunaren Iaincoac, Aita gloriazcoac diçuençát sapientiataco eta reuelationetaco Spiritua, haren eçagutzearen vkaiteco:</span> <span class="verse"><a name="18">18</a>Çuen adimenduco beguiac illuminaturic: daquiçuençát ceric den haren vocationearen sperançá, eta ceric den haren heretageco gloriaren abrastassuna sainduetan:</span> <span class="verse"><a name="19">19</a>Eta ceric den haren botherearen handitassun excellenta sinhesten dugunotara, haren bothere borthitzaren operationez,</span> <span class="verse"><a name="20">20</a>Cein eracutsi vkan baitu Christ baithan, hura hiletaric resuscitaturic eta iar eraciric bere escuinean ceruètan,</span> <span class="verse"><a name="21">21</a>Principaltassun, eta puissança, eta verthute, eta dominatione ororen garayan, eta ez solament secula hunetan baina ethortecoan-ere aippatzen den icen ororen garayan.</span> <span class="verse"><a name="22">22</a>Eta gauça guciac haren oinén azpico suiet eguin vkan ditu, eta bera eçarri vkan du gauça ororen garayan Eliçaren buru içateco:</span> <span class="verse"><a name="23">23</a>Cein baita haren gorputz, eta gauça guciac gucietan complitzen dituenaren complimendu.</span> </p></div</div></div></body></html>