<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/eu/basq1571/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/eu">Basque</a> &gt; <a href="/eu/basq1571">Basque(Navarro-Labourdin)NT</a> &gt; <a href="/eu/basq1571/luke">Luke</a> &gt <strong>Chapter 7</strong></div><p><span class="verse"><a name="1">1</a>Eta acabatu cituenean bere hitz guciac populuac çançuela, sar cedin Capernaumen.</span> <span class="verse"><a name="2">2</a>Eta Centener baten cerbitzaria eri içanez hiltzera çohian, cein baitzuen guciz maite.</span> <span class="verse"><a name="3">3</a>Eta harc ençun çuenean Iesusez, igor citzan harengana Iuduén Ancianoac, othoiztez çayola, ethorriric senda leçan haren cerbitzaria.</span> <span class="verse"><a name="4">4</a>Eta hec ethorri ciradenean Iesusgana, othoitz ceguioten affectionatuqui, cioitela, ecen digne cela nehorc hura aithor lieçón.</span> <span class="verse"><a name="5">5</a>Ecen maite dic, cioiten, gure nationea eta synagogabat harc edificatu diraucuc.</span> <span class="verse"><a name="6">6</a>Iesus bada ioan cedin hequin. Baina ia etchetic vrrun handi etzela, Centenerac igor citzan adisquideac harengana, ciotsala, Iauna, ezadila neka: ecen eznauc digne ene atharbe pean sar adin.</span> <span class="verse"><a name="7">7</a>Halacotz neure buruä-ere eztiat digne estimatu hiregana ethorteco: baina errac hitza, eta sendaturen baita ene muthilla.</span> <span class="verse"><a name="8">8</a>Ecen ni nauc berceren meneco guiçon, ditudalaric neure meneco gendarmesac: eta huni erraiten diarocat, oha, eta badihoac: eta berceari, Athor, eta ethorten duc: eta neure cerbitzariari Eguic haur, eta eguiten dic.</span> <span class="verse"><a name="9">9</a>Eta gauça hauc ençunic Iesusec mirets ceçan harçaz: eta itzuliric erran cieçon berari çarreican companiari, Erraiten drauçuet, Israelen-ere eztudala hain fede handiric eriden.</span> <span class="verse"><a name="10">10</a>Eta igorri içan ciradenéc, etchera itzuli ciradenean, eriden ceçaten cerbitzari eri içana sendoric.</span> <span class="verse"><a name="11">11</a>Eta guertha cedin biharamunean Iesus ioaiten baitzen Naim deitzen cen hirira: eta ioaiten ciraden harequin haren discipuluetaric vnguisco, eta gendetze handia.</span> <span class="verse"><a name="12">12</a>Eta hirico portaleari hurbildu çayon beçala, huná, eramaiten çuten hilbat, bere ama alhargunaren seme bakoitza, eta hiritic compania handia cen harequin.</span> <span class="verse"><a name="13">13</a>Eta alhargun hura ikussi çuenean Iaunac, compassione har ceçan haren gainean, eta erran cieçon, Eztaguinala nigarric.</span> <span class="verse"><a name="14">14</a>Eta hurbilduric hunqui ceçan kutchá, (orduan gorputza çaramatenac gueldi citecen) eta erran ceçan, Guiçon gazteá, hiri diossat, iaiqui adi.</span> <span class="verse"><a name="15">15</a>Eta iar cedin hil içana, eta has cedin minçatzen. Eta eman cieçon hura bere amari.</span> <span class="verse"><a name="16">16</a>Eta har citzan guciac beldur batec, eta glorificatzen çuten Iaincoa, erraiten cutela, Segur Propheta handibat iaiqui içan da gure artean, eta segur Iaincoac visitatu du bere populua.</span> <span class="verse"><a name="17">17</a>Eta io ceçan harçazco fama hunec Iudea gucia eta inguruco comarca gucia.</span> <span class="verse"><a name="18">18</a>Eta conta cietzoten Ioannesi bere discipuluec gauça hauc guciac.</span> <span class="verse"><a name="19">19</a>Eta deithuric bere discipuluetaric biga Ioannesec igor citzan Iesusgana, cioela, Hi aiz ethorteco cen hura, ala berce baten beguira gaude?</span> <span class="verse"><a name="20">20</a>Eta ethorriric harengana guiçon hec erran ceçaten, Ioannes Baptistac igorri guiaitic hiregana, dioela, Hi aiz ethorteco cena, ala berce baten beguira gaude?</span> <span class="verse"><a name="21">21</a>Eta ordu berean anhitz senda ceçan eritassunetaric, eta plaguetaric, eta spiritu gaichtoetaric eta anhitz itsuri ikustea eman ciecén.</span> <span class="verse"><a name="22">22</a>Guero ihardesten çuela Iesusec erran ciecén, Ioannic conta ietzoçue Ioannesi ikussi eta ençun dituçuen gauçác: ecen itsuéc ikustea dutela recebitzen, mainguäc diradela ebilten, sorhayóac diradela chahutzen gorréc dutela ençuten, hilac diradela resuscitatzen, paubrey çayela Euangelioa predicatzen.</span> <span class="verse"><a name="23">23</a>Eta dohatsu da scandalizaturen eztena nitan.</span> <span class="verse"><a name="24">24</a>Eta partitu ciradenean Ioannesen mandatariac, has cequión, Ioannesez populuari erraiten, Ceren ikustera ilki içan çarete desertura? canabera haiceaz erabilten den baten?</span> <span class="verse"><a name="25">25</a>Baina ceren ikustera ilki içan çarete? guiçon abillamendu preciosoz veztitu baten? huná, abillamendu preciosoetan, eta delicioetan diradenac, reguén palacioetan dirade.</span> <span class="verse"><a name="26">26</a>Baina ceren ikustera ilki içan çarete? Propheta baten? bay diotsuet eta Propheta bainoagoaren.</span> <span class="verse"><a name="27">27</a>Haur da ceinez scribatua baita, Huná, nic igorten diat neure mandataria hire beguitharte aitzinean, ceinec hire bidea appainduren baitu hire aitzinean.</span> <span class="verse"><a name="28">28</a>Ecen erraiten drauçuet, emaztetaric iayó diradenén artean eztela Prophetaric batre Ioannes Baptista baino handiagoric: badaric-ere Iaincoaren resumán chipién dena hura baino handiago da.</span> <span class="verse"><a name="29">29</a>Orduan populu guciac hori ençunic eta publicanoéc iustifica ceçaten Iaincoa, batheyatu içanic Ioannesen baptismoaz.</span> <span class="verse"><a name="30">30</a>Baina Phariseu eta Legueco doctor harenganic batheyatu etziradenéc Iaincoaren conseillua arbuya çeçaten bere buruén contra.</span> <span class="verse"><a name="31">31</a>Orduan erran ceçan Iaunac, Norequin bada comparaturen ditut generatione hunetaco guiçonac? eta cer irudi dute?</span> <span class="verse"><a name="32">32</a>Merkatuan iarriric dauden, eta bata berceari oihuz dagozcan haourtchoac beçalaco dirade ceinéc baitioite, Chirula soinu eguin drauçuegu, eta etzarete dançatu: eressiz cantatu drauçuegu eta eztuçue nigarric eguin.</span> <span class="verse"><a name="33">33</a>Ecen ethorri da Ioannes Baptista, oguiric iaten eztuela, ez mahatsarnoric edaten, eta dioçue, Deabrua du.</span> <span class="verse"><a name="34">34</a>Ethorri da guiçonaren Semea iaten eta edaten duela: eta dioçue, Huná guiçon gormanta eta hordia, eta publicanoén eta vicitze gaichtotacoen adisquidea.</span> <span class="verse"><a name="35">35</a>Baina iustificatu içan da sapientiá bere haour guciéz.</span> <span class="verse"><a name="36">36</a>Eta othoitz eguin cieçon Phariseu batec harequin ian leçan, eta sarthuric Phariseuaren etchean, iar cedin mahainean.</span> <span class="verse"><a name="37">37</a>Eta huná, hirian emazte vicitze gaichtotaco cen-batec iaquin çuenean, ecen hura Phariseuaren etchean mahainean iarria cela, ekar ceçan boeitabat vnguentu,</span> <span class="verse"><a name="38">38</a>Eta guibeletic haren oinetara cegoela, has cedin nigarrez cegoela haren oinén nigar vriz arregatzen: eta ichucatzen cerauzcan bere buruco adatsaz, eta pot eguiten cerauen haren oiney, eta vnguentuz vnguenstatzen cituen.</span> <span class="verse"><a name="39">39</a>Orduan hori ikussiric hura gomitatu çuen Phariseuac erran ceçan bere baithan, cioela, Hunec, baldin Propheta baliz balaquique segur nor eta nolacoa den haur hunquitzen duen emaztea: ecen vicitze gaichtotacoa da.</span> <span class="verse"><a name="40">40</a>Eta ihardesten çuela Iesusec erran cieçón, Simon, badiat cerbait hiri erraitecoric. Eta harc dio, Magistruá, errac.</span> <span class="verse"><a name="41">41</a>Hartzedun batec citián bi çordun, batac cián çor borz-ehun dinero, eta berceac berroguey eta hamar.</span> <span class="verse"><a name="42">42</a>Eta hec ez vkanez nondic paga, quitta cieceán biey. Hautaric bada, errac, ceinec hura maiteago vkanen du?</span> <span class="verse"><a name="43">43</a>Eta ihardesten çuela Simonec erran ceçan, Vste diat ecen guehiago quittatu içan çayonac. Eta harc erran cieçon, Bidezqui iugeatu duc.</span> <span class="verse"><a name="44">44</a>Eta emazteaganat itzuliric erran cieçón Simoni, Badacussac emazte haur? hire etchean sarthu içan nauc, vric ene oinetara eztuc eman: baina hunec ene oinac nigar vriz arregatu citic, eta bere buruco adatsaz ichucatu.</span> <span class="verse"><a name="45">45</a>Potbat niri eztrautac eman, baina haur, sarthu naicenaz gueroztic, eztuc ene oiney pot eguitetic guelditu.</span> <span class="verse"><a name="46">46</a>Olioz ene buruä eztuc vnctatu: baina hunec vnguentuz vnctatu citic ene oinac.</span> <span class="verse"><a name="47">47</a>Halacotz erraiten drauat barkatu çaizcala bere bekatu anhitzac, ecen haguitz onhetsi dic: eta gutiago barkatzen çayonac gutiago onhesten dic.</span> <span class="verse"><a name="48">48</a>Guero emazteari erran cieçón, Barkatu çaizquin eure bekatuac.</span> <span class="verse"><a name="49">49</a>Eta has citecen elkarrequin mahainean iarriric ceudenac, bere artean erraiten, Nor da haur bekatuac-ere barkatzen baititu?</span> <span class="verse"><a name="50">50</a>Baina emazteari erran cieçón, Eure fedeac saluatu au: oha baquerequin.</span> </p></div</div></div></body></html>