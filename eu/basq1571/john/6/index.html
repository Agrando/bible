<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/eu/basq1571/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/eu">Basque</a> &gt; <a href="/eu/basq1571">Basque(Navarro-Labourdin)NT</a> &gt; <a href="/eu/basq1571/john">John</a> &gt <strong>Chapter 6</strong></div><p><span class="verse"><a name="1">1</a>Guero ioan cedin Iesus Galileaco itsassoaz berce aldera, Tiberiacora.</span> <span class="verse"><a name="2">2</a>Eta iarreiquiten çayón gendetze handia, ceren ikusten baitzituzten harc erién gainean eguiten cituen signoac.</span> <span class="verse"><a name="3">3</a>Orduan igan cedin mendi batetara Iesus, eta han iar cedin bere discipuluequin.</span> <span class="verse"><a name="4">4</a>Eta hurbil cen Bazco, Iuduen bestá.</span> <span class="verse"><a name="5">5</a>Bada beguiac altchatu cituenean Iesusec eta ikussi çuenean ecen gendetze handia ethorten cela harengana, diotsa Philipperi, Nondic erossiren dugu ogui, hauc ian deçatençat?</span> <span class="verse"><a name="6">6</a>(Baina haur erraiten çuen haren enseyatzeagatic, ecen berac baçaquian, cer eguiteco çuen)</span> <span class="verse"><a name="7">7</a>Ihardets cieçón Philippec, Ber-ehun dineroren oguiaz ezliqueye asco, den gutiena batbederac har leçan.</span> <span class="verse"><a name="8">8</a>Diotsa bere discipuluetaric batec, Andriu Simon Pierrisen anayeac.</span> <span class="verse"><a name="9">9</a>Baduc hemen muthilcobat, dituenic borz ogui garagarrezcoric, eta bi arrain: baina hauc cer dirade hambaten arteco?</span> <span class="verse"><a name="10">10</a>Eta erran ceçan Iesusec, Iar eraci eçaçue gendea. Eta cen belhar handi leku hartan. Iar citecen bada borz milla guiçonen contuaren inguruä.</span> <span class="verse"><a name="11">11</a>Eta har citzan Iesusec oguiac: eta gratiac rendaturic parti cietzén discipuluey: eta discipuluéc iarriric ceudeney: halaber arrainetaric-ere nahi çuten becembat.</span> <span class="verse"><a name="12">12</a>Eta ressasiatu içan ciradenean erran ciecén bere discipuluey, Bil itzaçue soberatu diraden çathiac, deus gal eztadin.</span> <span class="verse"><a name="13">13</a>Bil citzaten bada, eta bethe citzaten hamabi sasqui çathiz, borz ogui garagarrezcoetaric, ian çuteney soberaturic.</span> <span class="verse"><a name="14">14</a>Gende hec bada ikussi çutenean Iesusec eguin çuen miraculua, erraiten çutén, Haur da eguiazqui mundura ethorteco cen Propheta hura.</span> <span class="verse"><a name="15">15</a>Iesusec bada eçaguturic ecen haren harrapatzera ethorteco ciradela hura regue eguin leçatençát, retira cedin berriz mendira ber-bera.</span> <span class="verse"><a name="16">16</a>Eta arratsa ethor cedinean, iauts citecen haren discipuluac itsassora.</span> <span class="verse"><a name="17">17</a>Eta sarthuric vncira, ioaiten ciraden itsassoaz berce aldera Capernaum alderát: eta ia ilhuna cen, eta etzén Iesus hetara ethorri.</span> <span class="verse"><a name="18">18</a>Eta itsassoa, haice handic erauntsiz altchatzen cen.</span> <span class="verse"><a name="19">19</a>Bada hoguey eta borz, edo hoguey eta hamar stade beçala abiroina tiratu ondoan, ikusten dute Iesus itsas gainez dabilala, eta vnciari hurbiltzen çayola, eta ici citecen.</span> <span class="verse"><a name="20">20</a>Eta harc erran ciecén, Ni naiz, etzaretela beldur.</span> <span class="verse"><a name="21">21</a>Nahi vkan çutén bada hura vncira recebitu: eta bertan vncia arriba cedin ioaiten ciraden lekura.</span> <span class="verse"><a name="22">22</a>Biharamunean itsassoaren berce aldetic gueldituric cegoen gendetzeac ikussi duenean ecen berce vncitchoric etzela han bat baicen, ceinetara haren discipuluac sarthu içan baitziraden, eta etzela sarthu bere discipuluequin Iesus vncitchora, baina haren discipuluac berac ioan içan ciradela:</span> <span class="verse"><a name="23">23</a>Eta Tiberiadetic berce vncitchoric ethorri cela leku haren aldera non oguia ian vkan baitzutén, gratiac rendaturic Iaunac.</span> <span class="verse"><a name="24">24</a>Ikus ceçanean bada gendetzeac ecen Iesus etzela han, ez haren discipuluac, sar citecen hec-ere vncietara, eta ethor citecen Capernaumera, Iesus bilhatzen çutela.</span> <span class="verse"><a name="25">25</a>Eta hura eridenic itsassoaren berce aldean, erran cieçoten, Magistruá, noiz huna ethorri aiz?</span> <span class="verse"><a name="26">26</a>Ihardets ciecén Iesusec, eta erran ceçan, Eguiaz eguiaz erraiten drauçuet, ene bilha çabiltzate, ez ceren miraculuac ikussi dituçuen, baina ceren ian baituçue oguietaric, eta ressasiatu içan baitzarete.</span> <span class="verse"><a name="27">27</a>Trabailla çaitezte ez vianda galtzen denagatic, baina vicitze eternalecotzat irauten duenagatic, cein guiçonaren Semeac emanen baitrauçue: ecen Seme haur Iainco Aitac ciguilatu vkan du.</span> <span class="verse"><a name="28">28</a>Erran cieçoten bada, Cer eguinen dugu eguin ditzagunçat Iaincoaren obrác?</span> <span class="verse"><a name="29">29</a>Ihardets ceçan Iesusec, eta erran ciecén, Haur da Iaincoaren obrá, sinhets deçaçuen harc igorri duena baithan.</span> <span class="verse"><a name="30">30</a>Orduan erran cieçoten, Cer signo bada hic eguiten duc, dacussagunçát eta hi sinhets eçagun? cer obra eguiten duc?</span> <span class="verse"><a name="31">31</a>Gure aitéc ian vkan dié manná desertuan: scribatua den beçala, Cerutico oguia eman draue iatera.</span> <span class="verse"><a name="32">32</a>Erran ciecén bada Iesusec, Eguiaz eguiaz erraiten drauçuet, eztrauçue Moysesec eman cerutico oguia: baina ene Aitac emaiten drauçue cerutico ogui eguiazcoa.</span> <span class="verse"><a name="33">33</a>Ecen Iaincoaren oguia da cerutic iautsi dena, eta munduari vicitze draucana.</span> <span class="verse"><a name="34">34</a>Erran cieçoten bada, Iauna, eman ieçaguc bethiere ogui hori.</span> <span class="verse"><a name="35">35</a>Eta erran ciecén Iesusec, Ni naiz vicitzeco oguia: enegana ethorten dena, ezta gosseturen: eta ni baithan sinhesten duena, ezta egarrituren iagoitic.</span> <span class="verse"><a name="36">36</a>Baina erran drauçuet, ecen ikussi-ere banuçuela, eta eztuçue sinhesten.</span> <span class="verse"><a name="37">37</a>Aitac emaiten drautan gucia, enegana ethorriren da, eta enegana ethorten dena, eztut campora iraitziren.</span> <span class="verse"><a name="38">38</a>Ecen cerutic iautsi içan naiz eguin deçadençát ez neure vorondatea, baina ni igorri naueuaren vorondatea.</span> <span class="verse"><a name="39">39</a>Eta haur da ni igorri nauenaren vorondatea, Aitarena, cerere eman baitraut, ezteçadan gal hartaric, baina resuscita deçadan hura azquen egunean.</span> <span class="verse"><a name="40">40</a>Halaber haur da ni igorri nauenaren vorondatea, Semea ikusten eta hura baithan sinhesten duen guciac, duen vicitze eternala, eta nic resuscitaturen dut hura azquen egunean.</span> <span class="verse"><a name="41">41</a>Murmuratzen çutén bada Iuduéc harçaz, ceren erran baitzuen, Ni naiz cerutic iautsi naicen oguia.</span> <span class="verse"><a name="42">42</a>Eta erraiten çutén, Ezta haur Iesus, Iosephen semea, ceinen aita eta ama guc eçagutzen baititugu? Nola dio bada hunec, Cerutic iautsi naiz?</span> <span class="verse"><a name="43">43</a>Ihardets ceçan bada Iesusec eta erran ciecén, Ezteçaçuela murmura çuen artean.</span> <span class="verse"><a name="44">44</a>Nehor ecin dathor enegana, baldin ni igorri nauen Aitac tira ezpadeça: eta nic resuscitaturen dut hura azquen egunean.</span> <span class="verse"><a name="45">45</a>Scribatua da Prophetetan, Eta içanen dirade guciac Iaincoaz iracatsiac. Norc-ere beraz ençun baitu Aitaganic eta ikassi, hura ethorten da enegana.</span> <span class="verse"><a name="46">46</a>Ez Aita ikussi duenez nehorc, Iaincoaganic denac baicen: harc ikussi du Aita.</span> <span class="verse"><a name="47">47</a>Eguiaz eguiaz erraiten drauçuet, ni baithan sinhesten duen guciac badu vicitze eternala.</span> <span class="verse"><a name="48">48</a>Ni naiz vicitzeco oguia.</span> <span class="verse"><a name="49">49</a>Çuen aitéc ian vkan duté manná desertuan, eta hil içan dirade.</span> <span class="verse"><a name="50">50</a>Haur da oguia cerutic iautsi dena, hunetaric ianen duena hil eztadinçát.</span> <span class="verse"><a name="51">51</a>Ni naiz ogui vicia cerutic iautsi naicena: nehorc ian badeça ogui hunetaric, vicico da eternalqui, eta nic emanen dudan oguia, ene haraguia da, nic munduaren vicitzeagatic emanen dudana.</span> <span class="verse"><a name="52">52</a>Baciharducaten bada Iuduéc elkarren artean, erraiten çutela, Nolatan hunec guri bere haraguia eman ahal dieçaquegu iatera?</span> <span class="verse"><a name="53">53</a>Orduan erran ciecén Iesusec, Eguiaz eguiaz erraiten drauçuet, baldin ian ezpadeçaçue guiçonaren Semearen haraguia, eta edan ezpadeçaçue haren odola, eztuçue vicitzeric çuec baithan.</span> <span class="verse"><a name="54">54</a>Iaten duenac ene haraguia, eta edaten ene odola, badu vicitze eternala: eta nic dut resuscitaturen hura azquen egunean.</span> <span class="verse"><a name="55">55</a>Ecen ene haraguia eguiazqui da vianda, eta ene odola eguiazqui da edari.</span> <span class="verse"><a name="56">56</a>Ene haraguia iaten duena, eta ene odola edaten, nitan egoiten da, eta ni hartan.</span> <span class="verse"><a name="57">57</a>Nola ni igorri bainau Aita vici denac, eta ni vici bainaiz neure Aitaz: hala ni ianen nauena ere, vicico da hura-ere niçaz.</span> <span class="verse"><a name="58">58</a>Haur da ogui cerutic iautsi içan dena: ez çuen aitéc manná ian duten beçala, eta hil içan dirade: ogui haur ianen duena vicico da eternalqui.</span> <span class="verse"><a name="59">59</a>Gauça hauc erran citzan synagogán iracasten ari cela Capernaumen.</span> <span class="verse"><a name="60">60</a>Haren discipuluetaric bada anhitzec gauça hauc ençunic erran ceçaten, Gogor da hitz haur: norc ençun ahal deçaque?</span> <span class="verse"><a name="61">61</a>Çaquialaric bada Iesusec bere baithan ecen haren discipuluec huneçaz murmuratze çutela, erran ciecén, Hunec scandalizatzen çaituzte?</span> <span class="verse"><a name="62">62</a>Cer date bada baldin ikus badeçaçue guiçonaren Semea igaiten lehen cen lekura?</span> <span class="verse"><a name="63">63</a>Spiritua da viuificatzen duena, haraguiac eztu deus probetchatzen: nic erraiten drauzquiçuedan hitzac spiritu dirade eta vicitze.</span> <span class="verse"><a name="64">64</a>Baina badirade batzu çuetaric sinhesten eztutenic. Ecen baçaquian hatseandanic Iesusec cein ciraden sinhesten etzutenac, eta cein cen hura tradituren çuena.</span> <span class="verse"><a name="65">65</a>Eta erraiten çuen, Halacotz erran drauçuet ecen nehor ecin dathorrela enegana, baldin ene Aitaz eman ezpaçayo.</span> <span class="verse"><a name="66">66</a>Orduandanic haren discipuluetaric anhitz guibelerat citecen: eta guehiagoric etzabiltzan harequin.</span> <span class="verse"><a name="67">67</a>Erran ciecén bada Iesusec hamabiey, Ala çuec-ere ioan nahi çarete?</span> <span class="verse"><a name="68">68</a>Ihardets cieçón bada Simon Pierrisec, Iauna, norengana ioanen gara? vicitze eternalezco hitzac dituc hic:</span> <span class="verse"><a name="69">69</a>Eta guc sinhetsi eta eçagutu diagu ecen, hi aicela Christ Iainco viciaren Semea.</span> <span class="verse"><a name="70">70</a>Ihardets ciecén Iesusec, Etzaituztet nic hamabi elegitu, eta çuetaric bat deabru baita?</span> <span class="verse"><a name="71">71</a>Eta haur erraiten çuen Iudas Iscariot Simonen semeaz: ecen haur cen hura traditu behar çuena, hamabietaric bat bacen-ere.</span> </p></div</div></div></body></html>