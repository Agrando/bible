<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/luke">Luke</a> &gt <strong>Chapter 23</strong></div><p><span class="verse"><a name="1">1</a>And al the multitude of hem arysen, and ledden hym to Pilat.</span> <span class="verse"><a name="2">2</a>And thei bigunnen to accuse hym, and seiden, We han foundun this turnynge vpsodoun oure folk, and forbedynge tributis to be youun to the emperour, and seiynge that hym silf is Crist and kyng.</span> <span class="verse"><a name="3">3</a>And Pilat axide hym, and seide, Art thou kyng of Jewis? And he answeride, and seide, Thou seist.</span> <span class="verse"><a name="4">4</a>And Pilat seide to the princis of prestis, and to the puple, Y fynde no thing of cause in this man.</span> <span class="verse"><a name="5">5</a>And thei woxen stronger, and seiden, He moueth the puple, techynge thorou al Judee, bigynnynge fro Galile til hidir.</span> <span class="verse"><a name="6">6</a>And Pilat herynge Galile axide, if he were a man of Galile.</span> <span class="verse"><a name="7">7</a>And whanne he knewe that he was of the powere of Eroude, he sente hym to Eroude; which was at Jerusalem in tho daies.</span> <span class="verse"><a name="8">8</a>And whanne Eroude siy Jhesu, he ioyede ful myche; for long tyme he coueitide to se hym, for he herde many thingis of hym, and hopide to see sum tokene `to be don of hym.</span> <span class="verse"><a name="9">9</a>And he axide hym in many wordis; and he answeride no thing to hym.</span> <span class="verse"><a name="10">10</a>And the princis of preestis and the scribis stoden, stidfastli accusynge hym.</span> <span class="verse"><a name="11">11</a>But Eroude with his oost dispiside hym, and scornede hym, and clothide with a white cloth, and sente hym ayen to Pilat.</span> <span class="verse"><a name="12">12</a>And Eroude and Pilat weren maad freendis fro that dai; for bifor thei weren enemyes togidre.</span> <span class="verse"><a name="13">13</a>And Pilat clepide togider the princis of prestis and the maiestratis of the puple, and seide to hem,</span> <span class="verse"><a name="14">14</a>Ye han brouyt to me this man, as turnynge awey the puple, and lo! Y axynge bifor you fynde no cause in this man of these thingis, in whiche ye accusen hym;</span> <span class="verse"><a name="15">15</a>nether Eroude, for he hath sent hym ayen to vs, and lo! no thing worthi of deth is don to hym.</span> <span class="verse"><a name="16">16</a>And therfor Y schal amende hym, and delyuere hym.</span> <span class="verse"><a name="17">17</a>But he moste nede delyuer to hem oon bi the feest dai.</span> <span class="verse"><a name="18">18</a>And al the puple criede togidir, and seide, Do `awei hym, and delyuer to vs Barabas;</span> <span class="verse"><a name="19">19</a>which was sent `in to prisoun for disturblyng maad in the cite, and for mansleynge.</span> <span class="verse"><a name="20">20</a>And eftsoone Pilat spak to hem, and wolde delyuer Jhesu.</span> <span class="verse"><a name="21">21</a>And thei vndurcrieden, and seiden, Crucifie, crucifie hym.</span> <span class="verse"><a name="22">22</a>And the thridde tyme he seide to hem, For what yuel hath this don? Y fynde no cause of deeth in hym; therfor Y schal chastise hym, and Y schal delyuer.</span> <span class="verse"><a name="23">23</a>And thei contynueden with greet voicis axynge, that he schulde be crucified; and the voicis of hem woxen stronge.</span> <span class="verse"><a name="24">24</a>And Pilat demyde her axyng to be don.</span> <span class="verse"><a name="25">25</a>And he delyueride to hem hym, that for mansleyng and sedicioun was sent in to prisoun, whom thei axiden; but he bitook Jhesu to her wille.</span> <span class="verse"><a name="26">26</a>And whanne thei ledden hym, thei token a man, Symon of Syrenen, comynge fro the toun, and thei leiden on hym the cross to bere aftir Jhesu.</span> <span class="verse"><a name="27">27</a>And there suede hym myche puple, and wymmen that weiliden, and bymorneden hym.</span> <span class="verse"><a name="28">28</a>And Jhesus turnede to hem, and seide, Douytris of Jerusalem, nyle ye wepe on me, but wepe ye on youre silf and on youre sones.</span> <span class="verse"><a name="29">29</a>For lo! daies schulen come, in whiche it schal be seid, Blessid be bareyn wymmen, and wombis that han not borun children, and the tetis that han not youun souke.</span> <span class="verse"><a name="30">30</a>Thanne thei schulen bigynne to seie to mounteyns, Falle ye doun on vs, and to smale hillis, Keuere ye vs.</span> <span class="verse"><a name="31">31</a>For if in a greene tre thei don these thingis, what schal be don in a drie?</span> <span class="verse"><a name="32">32</a>Also othere twei wickid men weren led with hym, to be slayn.</span> <span class="verse"><a name="33">33</a>And `aftir that thei camen in to a place, that is clepid of Caluerie, there thei crucifieden hym, and the theues, oon on the riyt half, and `the tother on the left half.</span> <span class="verse"><a name="34">34</a>But Jhesus seide, Fadir, foryyue hem, for thei witen not what thei doon.</span> <span class="verse"><a name="35">35</a>And thei departiden his clothis, and kesten lottis. And the puple stood abidynge; and the princis scorneden hym with hem, and seiden, Othere men he maad saaf; make he hym silf saaf, if this be Crist, the chosun of God.</span> <span class="verse"><a name="36">36</a>And the knyytis neiyeden, and scorneden hym, and profreden vynegre to hym,</span> <span class="verse"><a name="37">37</a>and seiden, If thou art king of Jewis, make thee saaf.</span> <span class="verse"><a name="38">38</a>And the superscripcioun was writun ouer hym with Greke lettris, and of Latyn, and of Ebreu, This is the kyng of Jewis.</span> <span class="verse"><a name="39">39</a>And oon of these theues that hangiden, blasfemyde hym, and seide, If thou art Crist, make thi silf saaf and vs.</span> <span class="verse"><a name="40">40</a>But `the tothir answerynge, blamyde hym, and seide, Nether thou dredist God, that art in the same dampnacioun?</span> <span class="verse"><a name="41">41</a>And treuli we iustli, for we han resseiued worthi thingis to werkis; but this dide no thing of yuel.</span> <span class="verse"><a name="42">42</a>And he seide to Jhesu, Lord, haue mynde of me, whanne thou comest `in to thi kyngdom.</span> <span class="verse"><a name="43">43</a>And Jhesus seide to hym, Treuli Y seie to thee, this dai thou schalt be with me in paradise.</span> <span class="verse"><a name="44">44</a>And it was almest the sixte our, and derknessis weren maad in al the erthe `in to the nynthe our.</span> <span class="verse"><a name="45">45</a>And the sun was maad derk, and the veile of the temple was to-rent atwo.</span> <span class="verse"><a name="46">46</a>And Jhesus criynge with a greet vois, seide, Fadir, in to thin hoondis Y bitake my spirit. And he seiynge these thingis, yaf vp the goost.</span> <span class="verse"><a name="47">47</a>And the centurien seynge that thing that was don, glorifiede God, and seide, Verili this man was iust.</span> <span class="verse"><a name="48">48</a>And al the puple of hem that weren there togidir at this spectacle, and sayn tho thingis that weren don, smyten her brestis, and turneden ayen.</span> <span class="verse"><a name="49">49</a>But alle his knowun stoden afer, and wymmen that sueden hym fro Galile, seynge these thingis.</span> <span class="verse"><a name="50">50</a>And lo! a man, Joseph bi name, of Aramathie, a cite of Judee, that was a decurien, a good man and a iust,</span> <span class="verse"><a name="51">51</a>this man concentide not to the counseil and to the dedis of hem; and he abood the kyngdom of God.</span> <span class="verse"><a name="52">52</a>This Joseph cam to Pilat, and axide the bodi of Jhesu,</span> <span class="verse"><a name="53">53</a>and took it doun, and wlappide it in a cleene lynen cloth, and leide hym in a graue hewun, in which not yit ony man hadde be leid.</span> <span class="verse"><a name="54">54</a>And the dai was the euen of the halidai, and the sabat bigan to schyne.</span> <span class="verse"><a name="55">55</a>And the wymmen suynge, that camen with hym fro Galile, sayn the graue, and hou his bodi was leid.</span> <span class="verse"><a name="56">56</a>And thei turneden ayen, and maden redi swete smellynge spicis, and oynementis; but in the sabat thei restiden, aftir the comaundement.</span> </p></div</div></div></body></html>