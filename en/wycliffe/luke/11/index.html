<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/luke">Luke</a> &gt <strong>Chapter 11</strong></div><p><span class="verse"><a name="1">1</a>And it was don, whanne he was preiynge in a place, as he ceesside, oon of hise disciplis seide to hym, Lord, teche vs to preye, as Joon tauyte hise disciplis.</span> <span class="verse"><a name="2">2</a>And he seide to hem, Whanne ye preien, seie ye, Fadir, halewid be thi name. Thi kyngdom come to.</span> <span class="verse"><a name="3">3</a>Yyue `to vs to dai oure ech daies breed.</span> <span class="verse"><a name="4">4</a>And foryyue to vs oure synnes, as we foryyuen to ech man that owith to vs. And lede vs not in to temptacioun.</span> <span class="verse"><a name="5">5</a>And he seide to hem, Who of you schal haue a freend, and schal go to hym at mydnyyt, and schal seie to hym, Freend, leene to me thre looues;</span> <span class="verse"><a name="6">6</a>for my freend cometh to me fro the weie, and Y haue not what Y schal sette bifor hym.</span> <span class="verse"><a name="7">7</a>And he with ynforth answere and seie, Nyle thou be heuy to me; the dore is now schit, and my children ben with me in bed; Y may not rise, and yyue to thee.</span> <span class="verse"><a name="8">8</a>And if he schal dwelle stil knockynge, Y seie to you, thouy he schal not rise, and yyue to him, for that that he is his freend, netheles for his contynuel axyng he schal ryse, and yyue to hym, as many as he hath nede to.</span> <span class="verse"><a name="9">9</a>And Y seie to you, axe ye, and it schal be youun to you; seke ye, and ye schulen fynde; knocke ye, and it schal be openyd to you.</span> <span class="verse"><a name="10">10</a>For ech that axith, takith, and he that sekith, fyndith; and to a man that knockith, it schal be openyd.</span> <span class="verse"><a name="11">11</a>Therfor who of you axith his fadir breed, whether he schal yyue hym a stoon? or if he axith fisch, whether he schal yyue hym a serpent for the fisch?</span> <span class="verse"><a name="12">12</a>or if he axe an eye, whether he schal a reche hym a scorpioun?</span> <span class="verse"><a name="13">13</a>Therfor if ye, whanne ye ben yuel, kunnen yyue good yiftis to youre children, hou myche more youre fadir of heuene schal yyue a good spirit to men that axith him.</span> <span class="verse"><a name="14">14</a>And Jhesus was castynge out a feend, and he was doumbe. And whanne he hadde cast out the feend, the doumbe man spak; and the puple wondride.</span> <span class="verse"><a name="15">15</a>And sum of hem seiden, In Belsabub, prince of deuelis, he castith out deuelis.</span> <span class="verse"><a name="16">16</a>And othir temptinge axiden of hym a tokene fro heuene.</span> <span class="verse"><a name="17">17</a>And as he saiy the thouytis of hem, he seide to hem, Euery rewme departid ayens it silf, schal be desolat, and an hous schal falle on an hous.</span> <span class="verse"><a name="18">18</a>And if Sathanas be departid ayens hym silf, hou schal his rewme stonde? For ye seien, that Y caste out feendis in Belsabub.</span> <span class="verse"><a name="19">19</a>And if Y in Belsabub caste out fendis, in whom casten out youre sones? Therfor thei schulen be youre domesmen.</span> <span class="verse"><a name="20">20</a>But if Y caste out fendis in the fyngir of God, thanne the rewme of God is comun among you.</span> <span class="verse"><a name="21">21</a>Whanne a strong armed man kepith his hous, alle thingis that he weldith ben in pees.</span> <span class="verse"><a name="22">22</a>But if a stronger than he come vpon hym, and ouercome hym, he schal take awei al his armere, in which he tristide, and schal dele abrood his robries.</span> <span class="verse"><a name="23">23</a>He that is not with me, is ayens me; and he that gederith not togidir with me, scaterith abrood.</span> <span class="verse"><a name="24">24</a>Whanne an vnclene spirit goith out of a man, he wandrith bi drie placis, and sekith reste; and he fyndynge not, seith, Y schal turne ayen in to myn hous, fro whannes Y cam out.</span> <span class="verse"><a name="25">25</a>And whanne he cometh, he fyndith it clansid with besyms, and fayre arayed.</span> <span class="verse"><a name="26">26</a>Thanne he goith, and takith with hym seuene othere spirits worse than hym silf, and thei entren, and dwellen there. And the laste thingis of that man ben maad worse than the formere.</span> <span class="verse"><a name="27">27</a>And it was don, whanne he hadde seid these thingis, a womman of the cumpanye reride hir vois, and seide to hym, Blessid be the wombe that bare thee, and blessid be the tetis that thou hast soken.</span> <span class="verse"><a name="28">28</a>And he seide, But yhe blessid be thei, that heren the word of God, and kepen it.</span> <span class="verse"><a name="29">29</a>And whanne the puple runnen togidere, he bigan to seie, This generacioun is a weiward generacioun; it sekith a token, and a tokene schal not be youun to it, but the tokene of Jonas, the profete.</span> <span class="verse"><a name="30">30</a>For as Jonas was a tokene to men of Nynyue, so mannus sone schal be to this generacioun.</span> <span class="verse"><a name="31">31</a>The queen of the south schal rise in doom with men of this generacioun, and schal condempne hem; for sche cam fro the endis of the erthe, for to here the wisdom of Salomon, and lo! here is a gretter than Salomon.</span> <span class="verse"><a name="32">32</a>Men of Nynyue schulen rise in doom with this generacioun, and schulen condempne it; for thei diden penaunce in the prechyng of Jonas, and lo! here is a gretter than Jonas.</span> <span class="verse"><a name="33">33</a>No man tendith a lanterne, and puttith in hidils, nether vndur a buyschel, but on a candilstike, that thei that goen in, se liyt.</span> <span class="verse"><a name="34">34</a>The lanterne of thi bodi is thin iye; if thin iye be symple, al thi bodi schal be liyti; but if it be weyward, al thi bodi schal be derkful.</span> <span class="verse"><a name="35">35</a>Therfor se thou, lest the liyt that is in thee, be derknessis.</span> <span class="verse"><a name="36">36</a>Therfor if al thi bodi be briyt, and haue no part of derknessis, it schal be al briyt, and as a lanterne of briytnesse it schal yyue liyt to thee.</span> <span class="verse"><a name="37">37</a>And whanne he spak, a Farisee preiede him, that he schulde ete with hym. And he entride, and sat to the meete.</span> <span class="verse"><a name="38">38</a>And the Farisee bigan to seie, gessynge with ynne hym silf, whi he was not waschen bifor mete.</span> <span class="verse"><a name="39">39</a>And the Lord seide to hym, Now ye Farisees clensen that that is with outenforth of the cuppe and the plater; but that thing that is with ynne of you, is ful of raueyn and wickidnesse.</span> <span class="verse"><a name="40">40</a>Foolis, whether he that made that that is withoutenforth, made not also that that is with ynne?</span> <span class="verse"><a name="41">41</a>Netheles that that is ouer plus, yyue ye almes, and lo! alle thingis ben cleene to you.</span> <span class="verse"><a name="42">42</a>But wo to you, Farisees, that tithen mynte, and rue, and ech eerbe, and leeuen doom and the charite of God. For it bihofte to do these thingis, and not leeue tho.</span> <span class="verse"><a name="43">43</a>Wo to you, Farisees, that louen the firste chaieris in synagogis, and salutaciouns in chepyng.</span> <span class="verse"><a name="44">44</a>Wo to you, that ben as sepulcris, that ben not seyn, and men walkynge aboue witen not.</span> <span class="verse"><a name="45">45</a>But oon of the wise men of the lawe answeride, and seide to hym, Maystir, thou seiynge these thingis, also to vs doist dispit.</span> <span class="verse"><a name="46">46</a>And he seide, Also wo to you, wise men of lawe, for ye chargen men with birthuns which thei moun not bere, and ye you silf with youre o fyngur touchen not the heuynessis.</span> <span class="verse"><a name="47">47</a>Wo to you, that bilden toumbis of profetis; and youre fadris slowen hem.</span> <span class="verse"><a name="48">48</a>Treuli ye witnessen, that ye consenten to the werkis of youre fadris; for thei slowen hem, but ye bilden her sepulcris.</span> <span class="verse"><a name="49">49</a>Therfor the wisdom of God seide, Y schal sende to hem profetis and apostlis, and of hem thei schulen sle and pursue,</span> <span class="verse"><a name="50">50</a>that the blood of alle prophetis, that was sched fro the making of the world, be souyt of this generacioun;</span> <span class="verse"><a name="51">51</a>fro the blood of the iust Abel to the blood of Zacharie, that was slayn bitwixe the auter and the hous. So Y seie to you, it schal be souyt of this generacioun.</span> <span class="verse"><a name="52">52</a>Wo to you, wise men of the lawe, for ye han takun awei the keye of kunnyng; and ye yow silf entriden not, and ye han forbeden hem that entriden.</span> <span class="verse"><a name="53">53</a>And whanne he seide these thingis to hem, the Farisees and wise men of lawe bigunnen greuousli to ayenstonde, and stoppe his mouth of many thingis,</span> <span class="verse"><a name="54">54</a>aspiynge hym, and sekynge to take sum thing of his mouth, to accuse hym.</span> </p></div</div></div></body></html>