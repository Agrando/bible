<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/luke">Luke</a> &gt <strong>Chapter 20</strong></div><p><span class="verse"><a name="1">1</a>And it was don in oon of the daies, whanne he tauyte the puple in the temple, and prechide the gospel, the princis of preestis and scribis camen togidere with the elder men;</span> <span class="verse"><a name="2">2</a>and thei seiden to hym, Seie to vs, in what power thou doist these thingis, or who is he that yaf to thee this power?</span> <span class="verse"><a name="3">3</a>And Jhesus answeride, and seide to hem, And Y schal axe you o word; answere ye to me.</span> <span class="verse"><a name="4">4</a>Was the baptym of Joon of heuene, or of men?</span> <span class="verse"><a name="5">5</a>And thei thouyten with ynne hem silf, seiynge, For if we seien, Of heuene, he schal seie, Whi thanne bileuen ye not to hym?</span> <span class="verse"><a name="6">6</a>and if we seien, Of men, al the puple schal stoone vs; for thei ben certeyn, that Joon is a prophete.</span> <span class="verse"><a name="7">7</a>And thei answeriden, that thei knewen not, of whennus it was.</span> <span class="verse"><a name="8">8</a>And Jhesus seide to hem, Nether Y seie to you, in what power Y do these thingis.</span> <span class="verse"><a name="9">9</a>And he bigan to seie to the puple this parable. A man plauntide a vynyerd, and hiride it to tilieris; and he was in pilgrimage longe tyme.</span> <span class="verse"><a name="10">10</a>And in the tyme of gaderynge of grapis, he sente a seruaunt to the tilieris, that thei schulden yyue to hym of the fruyt of the vynyerd; whiche beten hym, and leten hym go voide.</span> <span class="verse"><a name="11">11</a>And he thouyte yit to sende another seruaunt; and thei beten this, and turmentiden hym sore, and leten hym go.</span> <span class="verse"><a name="12">12</a>And he thouyte yit to sende the thridde, and hym also thei woundiden, and castiden out.</span> <span class="verse"><a name="13">13</a>And the lord of the vyneyerd seide, What schal Y do? Y schal sende my dereworthe sone; perauenture, whanne thei seen hym, thei schulen drede.</span> <span class="verse"><a name="14">14</a>And whanne the tilieris sayn hym, thei thouyten with ynne hem silf, and seiden, This is the eire, sle we hym, that the eritage be oure.</span> <span class="verse"><a name="15">15</a>And thei castiden hym out of the vyneyerd, and killiden hym. What schal thanne the lord of the vyneyerd do to hem?</span> <span class="verse"><a name="16">16</a>He schal come, and distruye these tilieris, and yyue the vyneyerd to othere. And whanne this thing was herd, thei seiden to hym, God forbede.</span> <span class="verse"><a name="17">17</a>But he bihelde hem, and seide, What thanne is this that is writun, The stoon which men bildynge repreueden, this is maad in to the heed of the corner?</span> <span class="verse"><a name="18">18</a>Ech that schal falle on that stoon, schal be to-brisid, but on whom it schal falle, it schal al to-breke him.</span> <span class="verse"><a name="19">19</a>And the princis of prestis, and scribis, souyten to leye on hym hoondis in that our, and thei dredden the puple; for thei knewen that to hem he seide this liknesse.</span> <span class="verse"><a name="20">20</a>And thei aspieden, and senten aspieris, that feyneden hem iust, that thei schulden take hym in word, and bitaak hym to the `power of the prince, and to the power of the iustice.</span> <span class="verse"><a name="21">21</a>And thei axiden hym, and seiden, Maister, we witen, that riytli thou seist and techist; and thou takist not the persoone of man, but thou techist in treuthe the weie of God.</span> <span class="verse"><a name="22">22</a>Is it leueful to vs to yyue tribute to the emperoure, or nay?</span> <span class="verse"><a name="23">23</a>And he biheld the disseit of hem, and seide to hem, What tempten ye me?</span> <span class="verse"><a name="24">24</a>Shewe ye to me a peny; whos ymage and superscripcioun hath it? Thei answerden, and seiden to hym, The emperouris.</span> <span class="verse"><a name="25">25</a>And he seide to hem, Yelde ye therfor to the emperoure tho thingis that ben the emperours, and tho thingis that ben of God, to God.</span> <span class="verse"><a name="26">26</a>And thei myyten not repreue his word bifor the puple; and thei wondriden in his answere, and heelden pees.</span> <span class="verse"><a name="27">27</a>Summe of the Saduceis, that denyeden the ayenrisyng fro deeth to lijf, camen, and axiden hym,</span> <span class="verse"><a name="28">28</a>and seiden, Maister, Moises wroot to vs, if the brother of ony man haue a wijf, and be deed, and he was with outen eiris, that his brothir take his wijf, and reise seed to his brother.</span> <span class="verse"><a name="29">29</a>And so there weren seuene britheren. The firste took a wijf, and is deed with outen eiris;</span> <span class="verse"><a name="30">30</a>and the brothir suynge took hir, and he is deed with outen sone;</span> <span class="verse"><a name="31">31</a>and the thridde took hir; also and alle seuene, and leften not seed, but ben deed;</span> <span class="verse"><a name="32">32</a>and the laste of alle the womman is deed.</span> <span class="verse"><a name="33">33</a>Therfor in the `risyng ayen, whos wijf of hem schal sche be? for seuene hadden hir to wijf.</span> <span class="verse"><a name="34">34</a>And Jhesus seide to hem, Sones of this world wedden, and ben youun to weddyngis;</span> <span class="verse"><a name="35">35</a>but thei that schulen be had worthi of that world, and of the `risyng ayen fro deeth, nethir ben wedded,</span> <span class="verse"><a name="36">36</a>nethir wedden wyues, nethir schulen mowe die more; for thei ben euen with aungels, and ben the sones of God, sithen thei ben the sones of `risyng ayen fro deeth.</span> <span class="verse"><a name="37">37</a>And that deed men risen ayen, also Moises schewide bisidis the busch, as he seith, The Lord God of Abraham, and God of Ysaac, and God of Jacob.</span> <span class="verse"><a name="38">38</a>And God is not of deed men, but of lyuynge men; for alle men lyuen to hym.</span> <span class="verse"><a name="39">39</a>And summe of scribis answeringe, seiden, Maistir, thou hast wel seid.</span> <span class="verse"><a name="40">40</a>And thei dursten no more axe hym ony thing.</span> <span class="verse"><a name="41">41</a>But he seide to hem, How seien men, Crist to be the sone of Dauid,</span> <span class="verse"><a name="42">42</a>and Dauid hym silf seith in the book of Salmes, The Lord seide to my lord, Sitte thou on my riythalf,</span> <span class="verse"><a name="43">43</a>til that Y putte thin enemyes a stool of thi feet?</span> <span class="verse"><a name="44">44</a>Therfor Dauid clepith hym lord, and hou is he his sone?</span> <span class="verse"><a name="45">45</a>And in heryng of al the puple, he seide to hise disciplis,</span> <span class="verse"><a name="46">46</a>Be ye war of scribis, that wolen wandre in stolis, and louen salutaciouns in chepyng, and the firste chaieris in synagogis, and the firste sittynge placis in feestis;</span> <span class="verse"><a name="47">47</a>that deuouren the housis of widewis, and feynen long preiyng; these schulen take the more dampnacioun.</span> </p></div</div></div></body></html>