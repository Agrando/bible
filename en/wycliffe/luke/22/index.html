<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/luke">Luke</a> &gt <strong>Chapter 22</strong></div><p><span class="verse"><a name="1">1</a>And the halidai of therf looues, that is seid pask, neiyede.</span> <span class="verse"><a name="2">2</a>And the princis of preestis and the scribis souyten, hou thei schulden sle Jhesu, but thei dredden the puple.</span> <span class="verse"><a name="3">3</a>And Sathanas entride in to Judas, that was clepid Scarioth, oon of the twelue.</span> <span class="verse"><a name="4">4</a>And he wente, and spak with the princis of preestis, and with the magistratis, hou he schulde bitray hym to hem.</span> <span class="verse"><a name="5">5</a>And thei ioyeden, and maden couenaunt to yyue hym money.</span> <span class="verse"><a name="6">6</a>And he bihiyte, and he souyte oportunyte, to bitraye hym, with outen puple.</span> <span class="verse"><a name="7">7</a>But the daies of therf looues camen, in whiche it was neede, that the sacrifice of pask were slayn.</span> <span class="verse"><a name="8">8</a>And he sente Petre and Joon, and seide, Go ye, and make ye redi to vs the pask, that we ete.</span> <span class="verse"><a name="9">9</a>And thei seiden, Where wolt thou, that we make redi?</span> <span class="verse"><a name="10">10</a>And he seide to hem, Lo! whanne ye schulen entre in to the citee, a man berynge a vessel of watir schal meete you; sue ye hym in to the hous, in to which he entrith.</span> <span class="verse"><a name="11">11</a>And ye schulen seie to the hosebonde man of the hous, The maister seith to thee, Where is a chaumbre, where Y schal ete the pask with my disciplis?</span> <span class="verse"><a name="12">12</a>And he schal schewe to you a greet soupyng place strewid, and there make ye redi.</span> <span class="verse"><a name="13">13</a>And thei yeden, and founden as he seide to hem, and thei maden redi the pask.</span> <span class="verse"><a name="14">14</a>And whanne the our was come, he sat to the mete, and the twelue apostlis with hym.</span> <span class="verse"><a name="15">15</a>And he seide to hem, With desier Y haue desirid to ete with you this pask, bifor that Y suffre;</span> <span class="verse"><a name="16">16</a>for Y seie to you, that fro this tyme Y schal not ete it, til it be fulfillid in the rewme of God.</span> <span class="verse"><a name="17">17</a>And whanne he hadde take the cuppe, he dide gracis, and seide, Take ye, and departe ye among you;</span> <span class="verse"><a name="18">18</a>for Y seie to you, that Y schal not drynke of the kynde of this vyne, til the rewme of God come.</span> <span class="verse"><a name="19">19</a>And whanne he hadde take breed, he dide thankyngis, and brak, and yaf to hem, and seide, This is my bodi, that schal be youun for you; do ye this thing in mynde of me.</span> <span class="verse"><a name="20">20</a>He took also the cuppe, aftir that he hadde soupid, and seide, This cuppe is the newe testament in my blood, that schal be sched for you.</span> <span class="verse"><a name="21">21</a>Netheles lo! the hoond of hym that bitraieth me, is with me at the table.</span> <span class="verse"><a name="22">22</a>And mannus sone goith, `aftir that it is determyned; netheles wo to that man, bi whom he schal be bitraied.</span> <span class="verse"><a name="23">23</a>And thei bigunnen to seke among hem, who it was of hem, that was to do this thing.</span> <span class="verse"><a name="24">24</a>And strijf was maad among hem, which of hem schulde be seyn to be grettest.</span> <span class="verse"><a name="25">25</a>But he seide to hem, Kyngis of hethen men ben lordis of hem, and thei that han power on hem ben clepid good doeris, but ye not so;</span> <span class="verse"><a name="26">26</a>but he that is grettest among you, be maad as yongere, and he that is bifor goere, as a seruaunt.</span> <span class="verse"><a name="27">27</a>For who is gretter, he that sittith at the mete, or he that mynystrith? whether not he that sittith at the mete? And Y am in the myddil of you, as he that mynystrith.</span> <span class="verse"><a name="28">28</a>And ye ben, that han dwellid with me in my temptaciouns; and Y dispose to you,</span> <span class="verse"><a name="29">29</a>as my fadir hath disposid to me,</span> <span class="verse"><a name="30">30</a>a rewme, that ye ete and drynke on my boord in my rewme, and sitte on trones, and deme the twelue kynredis of Israel.</span> <span class="verse"><a name="31">31</a>And the Lord seide to Symount, Symount, lo, Satanas hath axid you, that he schulde ridile as whete; but Y haue preyede for thee,</span> <span class="verse"><a name="32">32</a>that thi feith faile not; and thou sum tyme conuertid, conferme thi britheren.</span> <span class="verse"><a name="33">33</a>Which seide to hym, Lord, Y am redi to go in to prisoun and in to deeth with thee.</span> <span class="verse"><a name="34">34</a>And he seide, Y seie to thee, Petir, the cok schal not crowe to dai, til thou thries forsake that thou knowist me.</span> <span class="verse"><a name="35">35</a>And he seide to hem, Whanne Y sente you with outen sachel, and scrippe, and schone, whether ony thing failide to you?</span> <span class="verse"><a name="36">36</a>And thei seiden, No thing. Therfor he seide to hem, But now he that hath a sachel, take also and a scrippe; and he that hath noon, selle his coote, and bigge a swerd.</span> <span class="verse"><a name="37">37</a>For Y seie to you, that yit it bihoueth that thing that is writun to be fulfillid in me, And he is arettid with wickid men; for tho thingis that ben of me han ende.</span> <span class="verse"><a name="38">38</a>And thei seiden, Lord, lo! twei swerdis here. And he seide to hem, It is ynowy.</span> <span class="verse"><a name="39">39</a>And he yede out, and wente aftir the custom in to the hille of Olyues; and the disciplis sueden hym.</span> <span class="verse"><a name="40">40</a>And whanne he cam to the place, he seide to hem, Preye ye, lest ye entren in to temptacioun.</span> <span class="verse"><a name="41">41</a>And he was taken awei fro hem, so myche as is a stonys cast; and he knelide,</span> <span class="verse"><a name="42">42</a>and preyede, and seide, Fadir, if thou wolt, do awei this cuppe fro me; netheles not my wille be don, but thin.</span> <span class="verse"><a name="43">43</a>And an aungel apperide to hym fro heuene, and coumfortide hym. And he was maad in agonye, and preyede the lenger;</span> <span class="verse"><a name="44">44</a>and his swot was maad as dropis of blood rennynge doun in to the erthe.</span> <span class="verse"><a name="45">45</a>And whanne he was rysun fro preier, and was comun to hise disciplis, he foond hem slepynge for heuynesse.</span> <span class="verse"><a name="46">46</a>And he seide to hem, What slepen ye? Rise ye, and preye ye, that ye entre not in to temptacioun.</span> <span class="verse"><a name="47">47</a>Yit while he spak, lo! a company, and he that was clepid Judas, oon of the twelue, wente bifor hem; and he cam to Jhesu, to kisse hym.</span> <span class="verse"><a name="48">48</a>And Jhesus seide to hym, Judas, `with a coss `thou bytrayest `mannys sone.</span> <span class="verse"><a name="49">49</a>And thei that weren aboute hym, and sayn that that was to come, seiden to hym, Lord, whether we smyten with swerd?</span> <span class="verse"><a name="50">50</a>And oon of hem smoot the seruaunt of the prince of preestis, and kittide of his riyt eere.</span> <span class="verse"><a name="51">51</a>But Jhesus answerde, and seide, Suffre ye til hidir. And whanne he hadde touchid his eere, he heelide hym.</span> <span class="verse"><a name="52">52</a>And Jhesus seide to hem, that camen to hym, the princis of preestis, and maiestratis of the temple, and eldre men, As to a theef ye han gon out with swerdis and staues?</span> <span class="verse"><a name="53">53</a>Whanne Y was ech dai with you in the temple, ye streiyten not out hondis in to me; but this is youre our, and the power of derknessis.</span> <span class="verse"><a name="54">54</a>And thei token him, and ledden to the hous of the prince of prestis; and Petir suede hym afer.</span> <span class="verse"><a name="55">55</a>And whanne a fier was kyndelid in the myddil of the greet hous, and thei saten aboute, Petir was in the myddil of hem.</span> <span class="verse"><a name="56">56</a>Whom whanne a damysel hadde seyn sittynge `at the liyt, and hadde biholdun hym, sche seide, And this was with hym.</span> <span class="verse"><a name="57">57</a>And he denyede hym, and seide, Womman, Y knowe hym not.</span> <span class="verse"><a name="58">58</a>And aftir a litil another man siy hym, and seide, And thou art of hem. But Petir seide, A! man, Y am not.</span> <span class="verse"><a name="59">59</a>And whanne a space was maad as of on our, another affermyd, and seide, Treuli this was with hym; for also he is of Galilee.</span> <span class="verse"><a name="60">60</a>And Petir seide, Man, Y noot what thou seist. And anoon yit while he spak, the cok crewe.</span> <span class="verse"><a name="61">61</a>And the Lord turnede ayen, and bihelde Petre; and Petre hadde mynde on the word of Jhesu, as he hadde seid, For bifor that the cok crowe, thries thou schalt denye me.</span> <span class="verse"><a name="62">62</a>And Petre yede out, and wepte bittirli.</span> <span class="verse"><a name="63">63</a>And the men that helden hym scorneden hym, and smyten hym.</span> <span class="verse"><a name="64">64</a>And thei blynfelden hym, and smyten his face, and axiden hym, and seiden, Arede, thou Crist, to vs, who is he that smoot thee?</span> <span class="verse"><a name="65">65</a>Also thei blasfemynge seiden ayens hym many other thingis.</span> <span class="verse"><a name="66">66</a>And as the day was come, the eldre men of the puple, and the princis of prestis, and the scribis camen togidir, and ledden hym in to her councel,</span> <span class="verse"><a name="67">67</a>and seiden, If thou art Crist, seie to vs.</span> <span class="verse"><a name="68">68</a>And he seide to hem, If Y seie to you, ye schulen not bileue to me; and if Y axe, ye schulen not answere to me, nethir ye schulen delyuere me.</span> <span class="verse"><a name="69">69</a>But aftir this tyme mannys sone schal be sittynge on the riyt half of the vertu of God.</span> <span class="verse"><a name="70">70</a>Therfor alle seiden, Thanne art thou the sone of God? And he seide, Ye seien that Y am.</span> <span class="verse"><a name="71">71</a>And thei seiden, What yit desiren we witnessyng? for we vs silf han herd of his mouth.</span> </p></div</div></div></body></html>