<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/luke">Luke</a> &gt <strong>Chapter 3</strong></div><p><span class="verse"><a name="1">1</a>In the fiftenthe yeer of the empire of Tiberie, the emperoure, whanne Pilat of Pounce gouernede Judee, and Eroude was prince of Galilee, and Filip, his brothir, was prince of Iturye, and of the cuntre of Tracon, and Lisanye was prince of Abilyn,</span> <span class="verse"><a name="2">2</a>vndir the princis of prestis Annas and Caifas, the word of the Lord was maad on Joon, the sone of Zacarie, in desert.</span> <span class="verse"><a name="3">3</a>And he cam in to al the cuntre of Jordan, and prechide baptym of penaunce in to remyssioun of synnes.</span> <span class="verse"><a name="4">4</a>As it is wrytun in the book of the wordis of Isaye, the prophete, The voice of a crier in desert, Make ye redi the weie of the Lord, make ye hise pathis riyt.</span> <span class="verse"><a name="5">5</a>Ech valey schal be fulfillid, and euery hil and litil hil schal be maad lowe; and schrewid thingis schulen ben in to dressid thingis, and scharp thingis in to pleyn weies;</span> <span class="verse"><a name="6">6</a>and euery fleisch schal se the heelthe of God.</span> <span class="verse"><a name="7">7</a>Therfor he seid to the puple, which wente out to be baptisid of hym, Kyndlyngis of eddris, who schewide to you to fle fro the wraththe to comynge?</span> <span class="verse"><a name="8">8</a>Therfor do ye worthi fruytis of penaunce, and bigynne ye not to seie, We han a fadir Abraham; for Y seie to you, that God is myyti to reise of these stoonys the sones of Abraham.</span> <span class="verse"><a name="9">9</a>And now an axe is sett to the roote of the tree; and therfor euery tre that makith no good fruyt, schal be kit doun, and schal be cast in to the fier.</span> <span class="verse"><a name="10">10</a>And the puple axide hym, and seiden, What thanne schulen we do?</span> <span class="verse"><a name="11">11</a>He answeride, and seide to hem, He that hath twei cootis, yyue to hym that hath noon; and he that hath metis, do in lijk maner.</span> <span class="verse"><a name="12">12</a>And pupplicans camen to be baptisid; and thei seiden to hym, Maister, what schulen we do?</span> <span class="verse"><a name="13">13</a>And he seide to hem, Do ye no thing more, than that that is ordeyned to you.</span> <span class="verse"><a name="14">14</a>And knyytis axiden hym, and seiden, What schulen also we do? And he seide to hem, Smyte ye wrongfuli no man, nethir make ye fals chalenge, and be ye apayed with youre sowdis.</span> <span class="verse"><a name="15">15</a>Whanne al the puple gesside, and alle men thouyten in her hertis of Joon, lest perauenture he were Crist,</span> <span class="verse"><a name="16">16</a>Joon answeride, and seide to alle men, Y baptize you in watir; but a stronger than Y schal come aftir me, of whom Y am not worthi to vnbynde the lace of his schoon; he schal baptize you in the Hooli Goost and fier.</span> <span class="verse"><a name="17">17</a>Whos `wynewyng tool in his hond, and he schal purge his floor of corn, and schal gadere the whete in to his berne; but the chaffis he schal brenne with fier vnquenchable.</span> <span class="verse"><a name="18">18</a>And many othere thingis also he spak, and prechide to the puple. But Eroude tetrark, whanne he was blamed of Joon for Erodias,</span> <span class="verse"><a name="19">19</a>the wijf of his brother, and for alle the yuelis that Eroude dide,</span> <span class="verse"><a name="20">20</a>encreside this ouer alle, and schitte Joon in prisoun.</span> <span class="verse"><a name="21">21</a>And it was don, whanne al the puple was baptised, and whanne Jhesu was baptised, and preiede, heuene was openyd.</span> <span class="verse"><a name="22">22</a>And the Hooli Goost cam doun in bodili licnesse, as a dowue on hym; and a vois was maad fro heuene, Thou art my derworth sone, in thee it hath plesid to me.</span> <span class="verse"><a name="23">23</a>And Jhesu hym silf was bigynninge as of thritti yeer, that he was gessid the sone of Joseph, which was of Heli,</span> <span class="verse"><a name="24">24</a>which was of Mathath, which was of Leuy, which was of Melchi, that was of Jamne,</span> <span class="verse"><a name="25">25</a>that was of Joseph, that was of Matatie, that was of Amos, that was of Naum, that was of Hely, that was of Nagge,</span> <span class="verse"><a name="26">26</a>that was of Mathath, that was of Matatie, that was of Semei, that was of Joseph, that was of Juda, that was of Johanna,</span> <span class="verse"><a name="27">27</a>that was of Resa, that was of Zorobabel, that was of Salatiel,</span> <span class="verse"><a name="28">28</a>that was of Neri, that was of Melchi, that was of Addi, that was of Cosan, that was of Elmadan, that was of Her,</span> <span class="verse"><a name="29">29</a>that was of Jhesu, that was of Eleasar, that was of Jorum, that was of Matath,</span> <span class="verse"><a name="30">30</a>that was of Leuy, that was of Symeon, that was of Juda, that was of Joseph, that was of Jona, that was of Eliachym,</span> <span class="verse"><a name="31">31</a>that was of Melca, that was of Menna, that of Mathatha, that was of Nathan,</span> <span class="verse"><a name="32">32</a>that was of Dauid, that was of Jesse, that was of Obeth, that was of Boz, that was of Salmon, that was of Nason,</span> <span class="verse"><a name="33">33</a>that was of Amynadab, that was of Aram, that was of Esrom, that was of Fares,</span> <span class="verse"><a name="34">34</a>that was of Judas, that was of Jacob, that was of Isaac, that was of Abraham, that was of Tare, that was of Nachor,</span> <span class="verse"><a name="35">35</a>that was of Seruth, that was of Ragau, that was of Faleth, that was of Heber,</span> <span class="verse"><a name="36">36</a>that was of Sale, that was of Chaynan, that was of Arfaxath, that was of Sem, that was of Noe, that was of Lameth,</span> <span class="verse"><a name="37">37</a>that was of Matussale, that was of Enok, that was of Jareth, that was of Malaliel, that was of Cainan, that was of Enos,</span> <span class="verse"><a name="38">38</a>that was of Seth, that was of Adam, that was of God.</span> </p></div</div></div></body></html>