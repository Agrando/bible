<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/jonah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/jonah">Jonah</a> &gt <strong>Chapter 2</strong></div><p><span class="verse"><a name="1">1</a>And the Lord made redi a greet fisch, that he shulde swolowe Jonas; and Jonas was in the wombe of the fisch thre daies and thre niytis.</span> <span class="verse"><a name="2">2</a>And Jonas preiede to the Lord his God fro the fischis wombe,</span> <span class="verse"><a name="3">3</a>and seide, Y criede to God of my tribulacioun, and he herde me; fro the wombe of helle Y criede, and thou herdist my vois.</span> <span class="verse"><a name="4">4</a>Thou castidist me doun in to depnesse, in the herte of the see, and the flood cumpasside me; alle thi swolowis and thi wawis passiden on me.</span> <span class="verse"><a name="5">5</a>And Y seide, Y am cast awei fro siyt of thin iyen; netheles eftsoone Y schal see thin hooli temple.</span> <span class="verse"><a name="6">6</a>Watris cumpassiden me `til to my soule, depnesse enuyrownede me, the see hilide myn heed.</span> <span class="verse"><a name="7">7</a>Y wente doun to the vtmeste places of hillis, the barris of erthe closiden me togidere, in to withouten ende; and thou, my Lord God, schalt reise vp my lijf fro corrupcioun.</span> <span class="verse"><a name="8">8</a>Whanne my soule was angwisched in me, Y bithouyte on the Lord, that my preier come to thee, to thin hooli temple.</span> <span class="verse"><a name="9">9</a>Thei that kepen vanytees, forsaken his merci idili.</span> <span class="verse"><a name="10">10</a>But Y in vois of heriyng schal offre to thee; what euer thingis Y vowide, Y schal yelde to the Lord, for myn helthe.</span> <span class="verse"><a name="11">11</a>And the Lord seide to the fisch, and it castide out Jonas `in to the drie lond.</span> </p></div</div></div></body></html>