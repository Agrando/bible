<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>For of the mynystrie that is maad to hooli men, it is to me of plente to write to you.</span> <span class="verse"><a name="2">2</a>For Y knowe youre wille, for the which Y haue glorie of you anentis Macedonyes, for also Acaie is redi fro a yeer passid, and youre loue hath stirid ful manye.</span> <span class="verse"><a name="3">3</a>And we han sent britheren, that this thing that we glorien of you, be not auoidid in this parti, that as Y seide, ye be redi.</span> <span class="verse"><a name="4">4</a>Lest whanne Macedonyes comen with me, and fynden you vnredi, we be schamed, that we seien you not, in this substaunce.</span> <span class="verse"><a name="5">5</a>Therfor Y gesside necessarie to preie britheren, that thei come bifore to you, and make redi this bihiyt blessyng to be redi, so as blessing, and not as aueryce.</span> <span class="verse"><a name="6">6</a>For Y seie this thing, he that sowith scarseli, schal also repe scarseli; and he that sowith in blessyngis, schal `repe also of blessyngis.</span> <span class="verse"><a name="7">7</a>Ech man as he castide in his herte, not of heuynesse, or of nede; for God loueth a glad yyuere.</span> <span class="verse"><a name="8">8</a>And God is miyti to make al grace abounde in you, that ye in alle thingis euere more han al sufficience, and abounde in to al good werk;</span> <span class="verse"><a name="9">9</a>as it is writun, He delide abrood, he yaf to pore men, his riytwisnesse dwellith withouten ende.</span> <span class="verse"><a name="10">10</a>And he that mynystrith seed to the sowere, schal yyue also breed to ete, and he schal multiplie youre seed, and make myche the encreessingis of fruytis of youre riytwisnesse;</span> <span class="verse"><a name="11">11</a>that in alle thingis ye maad riche waxen plenteuouse in to al symplenesse, which worchith bi vs doing of thankingis to God.</span> <span class="verse"><a name="12">12</a>For the mynystrie of this office not oneli fillith tho thingis that failen to holi men, but also multiplieth many thankyngis to God,</span> <span class="verse"><a name="13">13</a>bi the preuyng of this mynystrie, which glorifien God in the obedience of youre knouleching in the gospel of Crist, and in symplenesse of comynycacioun in to hem and in to alle,</span> <span class="verse"><a name="14">14</a>and in the biseching of hem for you, that desiren you for the excellent grace of God in you.</span> <span class="verse"><a name="15">15</a>Y do thankyngis to God of the yifte of hym, that may not be teld.</span> </p></div</div></div></body></html>