<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Poul, apostle of Jhesu Crist, bi the wille of God, and Tymothe, brothir, to the chirche of God that is at Corinthi, with alle seyntis that ben in al Acaie, grace to you,</span> <span class="verse"><a name="2">2</a>and pees of God oure fadir and of the Lord Jhesu Crist.</span> <span class="verse"><a name="3">3</a>Blessid be God and the fadir of oure Lord Jhesu Crist, fadir of mercies, and God of al coumfort,</span> <span class="verse"><a name="4">4</a>which coumfortith vs in al oure tribulacioun, that also we moun coumforte hem, that ben in al diseese, bi the monestyng bi which also we ben monestid of God.</span> <span class="verse"><a name="5">5</a>For as the passiouns of Crist ben plenteuouse in vs, so also bi Crist oure coumfort is plenteuouse.</span> <span class="verse"><a name="6">6</a>And whether we ben in tribulacioun, for youre tribulacioun and heelthe, ethir we ben coumfortid, for youre coumfort, ethir we ben monestid, for youre monestyng and heelthe. Which worchith in you the suffring of the same passiouns, whiche `we also suffren,</span> <span class="verse"><a name="7">7</a>that oure hope be sad for you; witynge for as ye ben felowis of passiouns, so ye schulen ben also of coumfort.</span> <span class="verse"><a name="8">8</a>For, britheren, we wolen that ye wite of oure tribulacioun, that was don in Asie; for ouer maner we weren greued ouer myyt, so that it anoiede vs, yhe, to lyue.</span> <span class="verse"><a name="9">9</a>But we in vs silf hadden answere of deth, that we truste not in vs, but in God that reisith deed men.</span> <span class="verse"><a name="10">10</a>Which delyuerede vs, and delyuerith fro so grete perelis, in to whom we hopen, also yit he schal delyuere,</span> <span class="verse"><a name="11">11</a>while also ye helpen in preier for vs; that of the persones of many faces of that yyuyng that is in vs, thankyngis ben don for vs bi many men to God.</span> <span class="verse"><a name="12">12</a>For oure glorie is this, the witnessyng of oure conscience, that in symplenesse and clennesse of God, and not in fleischli wisdom, but in the grace of God, we lyueden in this world, but more plenteuousli to you.</span> <span class="verse"><a name="13">13</a>And we writen not othere thingis to you, than tho that ye han red and knowe, and Y hope that in to the ende ye schulen knowe,</span> <span class="verse"><a name="14">14</a>as also ye han knowe vs a parti; for we ben youre glorie, as also ye ben oure in the dai of oure Lord Jhesu Crist.</span> <span class="verse"><a name="15">15</a>And in this tristyng Y wolde first come to you, that ye schulden haue the secounde grace,</span> <span class="verse"><a name="16">16</a>and passe bi you in to Macedonye, and eft fro Macedonye come to you, and of you be led in to Judee.</span> <span class="verse"><a name="17">17</a>But whanne Y wolde this thing, whether Y vside vnstidfastnesse, ether tho thingis that Y thenke, Y thenke aftir the fleisch, that at me be, it is and it is not?</span> <span class="verse"><a name="18">18</a>But God is trewe, for oure word that was at you is and is not, is not ther ynne, but is is in it.</span> <span class="verse"><a name="19">19</a>For whi Jhesus Crist, the sone of God, which is prechid among you bi vs, bi me, and Syluan, and Tymothe, ther was not in hym is and is not, but is was in hym.</span> <span class="verse"><a name="20">20</a>For whi hou many euer ben biheestis of God, in thilke is, `that is, ben fillid. And therfor and bi hym we seien amen to God, to oure glorie.</span> <span class="verse"><a name="21">21</a>Sotheli it is God that confermeth vs with you in Crist, and the which God anoyntide vs,</span> <span class="verse"><a name="22">22</a>and which markide vs, and yaf ernes of the spirit in oure hertis.</span> <span class="verse"><a name="23">23</a>For Y clepide God to witnesse ayens my soule, that Y sparynge you cam not ouer to Corynthe; not that we ben lordis of youre feith, but we ben helperis of youre ioye; for thorouy bileue ye stonden.</span> </p></div</div></div></body></html>