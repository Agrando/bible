<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/john">John</a> &gt <strong>Chapter 19</strong></div><p><span class="verse"><a name="1">1</a>Therfor Pilat took thanne Jhesu, and scourgide.</span> <span class="verse"><a name="2">2</a>And kniytis writhen a coroun of thornes, and setten on his heed, and diden aboute hym a cloth of purpur,</span> <span class="verse"><a name="3">3</a>and camen to him, and seiden, Heil, kyng of Jewis. And thei yauen to him buffatis.</span> <span class="verse"><a name="4">4</a>Eftsoone Pilat wente out, and seide to hem, Lo! Y brynge hym out to you, that ye knowe, that Y fynde no cause in him.</span> <span class="verse"><a name="5">5</a>And so Jhesus wente out, berynge a coroun of thornes, and a cloth of purpur. And he seith to hem, Lo! the man.</span> <span class="verse"><a name="6">6</a>But whanne the bischopis and mynystris hadden seyn hym, thei crieden, and seiden, Crucifie, crucifie hym. Pilat seith to hem, Take ye hym, and crucifie ye, for Y fynde no cause in hym.</span> <span class="verse"><a name="7">7</a>The Jewis answeriden to hym. We han a lawe, and bi the lawe he owith to die, for he made hym Goddis sone.</span> <span class="verse"><a name="8">8</a>Therfor whanne Pilat hadde herd this word, he dredde the more.</span> <span class="verse"><a name="9">9</a>And he wente in to the moot halle eftsoone, and seide to Jhesu, Of whennus art thou? But Jhesus yaf noon answere to him.</span> <span class="verse"><a name="10">10</a>Pilat seith to him, Spekist thou not to me? Woost thou not, that Y haue power to crucifie thee, and Y haue power to delyuere thee?</span> <span class="verse"><a name="11">11</a>Jhesus answeride, Thou schuldist not `haue ony power ayens me, but it were youun to thee from aboue; therfor he that bitook me to thee, hath the more synne.</span> <span class="verse"><a name="12">12</a>Fro that tyme Pilat souyte to delyuere hym; but the Jewis crieden, and seiden, If thou delyuerist this man, thou art not the emperouris freend; for ech man that makith hym silf king, ayen seith the emperoure.</span> <span class="verse"><a name="13">13</a>And Pilat, whanne he hadde herd these wordis, ledde Jhesu forth, and sat for domesman in a place, that is seid Licostratos, but in Ebrew Golgatha.</span> <span class="verse"><a name="14">14</a>And it was pask eue, as it were the sixte our. And he seith to the Jewis, Lo! youre king.</span> <span class="verse"><a name="15">15</a>But thei crieden, and seiden, Take awei, take awei; crucifie him. Pilat seith to hem, Schal I crucifie youre king? The bischops answeriden, We han no king but the emperour.</span> <span class="verse"><a name="16">16</a>And thanne Pilat bitook him to hem, that he schulde be crucified. And thei token Jhesu, and ledden him out.</span> <span class="verse"><a name="17">17</a>And he bar to hym silf a cros, and wente out in to that place, that is seid of Caluarie, in Ebreu Golgatha;</span> <span class="verse"><a name="18">18</a>where thei crucifieden him, and othere tweyne with him, oon on this side and oon on that side, and Jhesus in the myddil.</span> <span class="verse"><a name="19">19</a>And Pilat wroot a title, and sette on the cros; and it was writun, Jhesu of Nazareth, king of Jewis.</span> <span class="verse"><a name="20">20</a>Therfor manye of the Jewis redden this title, for the place where Jhesus was crucified, was niy the citee, and it was writun in Ebreu, Greek, and Latyn.</span> <span class="verse"><a name="21">21</a>Therfor the bischops of the Jewis seiden to Pilat, Nyle thou write kyng of Jewis, but for he seide, Y am king of Jewis.</span> <span class="verse"><a name="22">22</a>Pilat answeride, That that Y haue writun, Y haue writun.</span> <span class="verse"><a name="23">23</a>Therfor the knyytis whanne thei hadden crucified hym, token hise clothis, and maden foure partis, to ech knyyt a part, and a coot. And the coot was without seem, and wouun al aboute.</span> <span class="verse"><a name="24">24</a>Therfor thei seiden togidere, Kitte we not it, but caste we lot, whos it is; that the scripture be fulfillid, seiynge, Thei partiden my clothis to hem, and on my cloth thei casten lot. And the kniytis diden these thingis.</span> <span class="verse"><a name="25">25</a>But bisidis the cros of Jhesu stoden his modir, and the sistir of his modir, Marie Cleofe, and Marie Maudeleyne.</span> <span class="verse"><a name="26">26</a>Therfor whanne Jhesu hadde seyn his modir, and the disciple stondynge, whom he louyde, he seith to hise modir, Womman, lo thi sone.</span> <span class="verse"><a name="27">27</a>Aftyrward he seith to the disciple, Lo! thi modir. And fro that our the disciple took hir in to his modir.</span> <span class="verse"><a name="28">28</a>Aftirward Jhesus witynge, that now alle thingis ben endid, that the scripture were fulfillid, he seith, Y thirste.</span> <span class="verse"><a name="29">29</a>And a vessel was set ful of vynegre. And thei `leiden in isope aboute the spounge ful of vynegre, and putten to his mouth.</span> <span class="verse"><a name="30">30</a>Therfor whanne Jhesus hadde `takun the vynegre, he seid, It is endid. And `whanne his heed was bowid doun, `he yaf vp the goost.</span> <span class="verse"><a name="31">31</a>Therfor for it was the pask eue, that the bodies schulden not abide on the cros in the sabat, for that was a greet sabat dai, the Jewis preiden Pilat, that the hipis of hem schulden be brokun, and thei takun awei.</span> <span class="verse"><a name="32">32</a>Therfor knyytis camen, and thei braken the thies of the firste, and of the tothere, that was crucified with hym.</span> <span class="verse"><a name="33">33</a>But whanne thei weren comun to Jhesu, as thei sayn him deed thanne, thei braken not hise thies;</span> <span class="verse"><a name="34">34</a>but oon of the knyytis openyde his side with a spere, and anoon blood and watir wenten out.</span> <span class="verse"><a name="35">35</a>And he that saiy, bare witnessyng, and his witnessing is trewe; and he woot that he seith trewe thingis, that ye bileue.</span> <span class="verse"><a name="36">36</a>And these thingis weren don, that the scripture schulde be fulfillid, Ye schulen not breke a boon of hym.</span> <span class="verse"><a name="37">37</a>And eftsoone another scripture seith, Thei schulen se in whom thei piyten thorow.</span> <span class="verse"><a name="38">38</a>But after these thingis Joseph of Armathi preyede Pilat, that he schulde take awei the bodi of Jhesu, for that he was a disciple of Jhesu, but priui for drede of the Jewis. And Pilat suffride. And so he cam, and took awei the bodi of Jhesu.</span> <span class="verse"><a name="39">39</a>And Nychodeme cam also, that hadde come to hym first bi nyyt, and brouyte a meddlynge of myrre and aloes, as it were an hundrid pound.</span> <span class="verse"><a name="40">40</a>And thei token the bodi of Jhesu, and boundun it in lynun clothis with swete smellynge oynementis, as it is custom to Jewis for to birie.</span> <span class="verse"><a name="41">41</a>And in the place where he was crucified, was a yerd, and in the yerd a newe graue, in which yit no man was leid.</span> <span class="verse"><a name="42">42</a>Therfor there thei putten Jhesu, for the vigilie of Jewis feeste, for the sepulcre was niy.</span> </p></div</div></div></body></html>