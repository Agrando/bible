<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/john">John</a> &gt <strong>Chapter 11</strong></div><p><span class="verse"><a name="1">1</a>And ther was a sijk man, Lazarus of Bethanye, of the castel of Marie and Martha, hise sistris.</span> <span class="verse"><a name="2">2</a>And it was Marye, which anoyntide the Lord with oynement, and wipte hise feet with hir heeris, whos brother Lazarus was sijk.</span> <span class="verse"><a name="3">3</a>Therfor hise sistris senten to hym, and seide, Lord, lo! he whom thou louest, is sijk.</span> <span class="verse"><a name="4">4</a>And Jhesus herde, and seide to hem, This syknesse is not to the deth, but for the glorie of God, that mannus sone be glorified bi hym.</span> <span class="verse"><a name="5">5</a>And Jhesus louyde Martha, and hir sistir Marie, and Lazarus.</span> <span class="verse"><a name="6">6</a>Therfor whanne Jhesus herde, that he was sijk, thanne he dwellide in the same place twei daies.</span> <span class="verse"><a name="7">7</a>And after these thingis he seide to hise disciplis, Go we eft in to Judee.</span> <span class="verse"><a name="8">8</a>The disciplis seien to hym, Maister, now the Jewis souyten for to stoone thee, and eft goist thou thidir?</span> <span class="verse"><a name="9">9</a>Jhesus answerde, Whether ther ben not twelue ouris of the dai? If ony man wandre in the dai, he hirtith not, for he seeth the liyt of this world.</span> <span class="verse"><a name="10">10</a>But if he wandre in the niyt, he stomblith, for liyt is not in him.</span> <span class="verse"><a name="11">11</a>He seith these thingis, and aftir these thingis he seith to hem, Lazarus, oure freend, slepith, but Y go to reise hym fro sleep.</span> <span class="verse"><a name="12">12</a>Therfor hise disciplis seiden, Lord, if he slepith, he schal be saaf.</span> <span class="verse"><a name="13">13</a>But Jhesus hadde seid of his deth; but thei gessiden, that he seide of slepyng of sleep.</span> <span class="verse"><a name="14">14</a>Thanne therfor Jhesus seide to hem opynli, Lazarus is deed;</span> <span class="verse"><a name="15">15</a>and Y haue ioye for you, that ye bileue, for Y was not there; but go we to hym.</span> <span class="verse"><a name="16">16</a>Therfor Thomas, that is seid Didymus, seide to euen disciplis, Go we also, that we dien with hym.</span> <span class="verse"><a name="17">17</a>And so Jhesus cam, and foond hym hauynge thanne foure daies in the graue.</span> <span class="verse"><a name="18">18</a>And Bethany was bisidis Jerusalem, as it were fiftene furlongis.</span> <span class="verse"><a name="19">19</a>And many of the Jewis camen to Mary and Martha, to coumforte hem of her brothir.</span> <span class="verse"><a name="20">20</a>Therfor as Martha herde, that Jhesu cam, sche ran to hym; but Mary sat at home.</span> <span class="verse"><a name="21">21</a>Therfor Martha seide to Jhesu, Lord, if thou haddist be here, my brother hadde not be deed.</span> <span class="verse"><a name="22">22</a>But now Y woot, that what euere thingis thou schalt axe of God, God schal yyue to thee.</span> <span class="verse"><a name="23">23</a>Jhesus seith to hir, Thi brother schal rise ayen.</span> <span class="verse"><a name="24">24</a>Martha seith to hym, Y woot, that he schal rise ayen in the ayen risyng in the laste dai.</span> <span class="verse"><a name="25">25</a>Jhesus seith to hir, Y am ayen risyng and lijf; he that bileueth in me, yhe, thouy he be deed,</span> <span class="verse"><a name="26">26</a>he schal lyue; and ech that lyueth, and bileueth in me, schal not die with outen ende. Bileuest thou this thing?</span> <span class="verse"><a name="27">27</a>Sche seith to hym, Yhe, Lord, Y haue bileued, that thou art Crist, the sone of the lyuynge God, that hast come in to this world.</span> <span class="verse"><a name="28">28</a>And whanne sche hadde seid this thing, sche wente, and clepide Marie, hir sistir, in silence, and seide, The maister cometh, and clepith thee.</span> <span class="verse"><a name="29">29</a>Sche, as sche herd, aroos anoon, and cam to hym.</span> <span class="verse"><a name="30">30</a>And Jhesus cam not yit `in to the castel, but he was yit in that place, where Martha hadde comun ayens hym.</span> <span class="verse"><a name="31">31</a>Therfor the Jewis that weren with hir in the hous, and coumfortiden hir, whanne thei sayn Marie, that sche roos swithe, and wente out, thei sueden hir, and seiden, For sche goith to the graue, to wepe there.</span> <span class="verse"><a name="32">32</a>But whanne Marie was comun where Jhesus was, sche seynge hym felde doun to his feet, and seide to hym, Lord, if thou haddist be here, my brother hadde not be deed.</span> <span class="verse"><a name="33">33</a>And therfor whanne Jhesu saiy hir wepyng, and the Jewis wepynge that weren with hir, he `made noise in spirit, and troblide hym silf,</span> <span class="verse"><a name="34">34</a>and seide, Where han ye leid hym? Thei seien to hym, Lord, come, and se.</span> <span class="verse"><a name="35">35</a>And Jhesus wepte. Therfor the Jewis seiden,</span> <span class="verse"><a name="36">36</a>Lo! hou he louede hym.</span> <span class="verse"><a name="37">37</a>And summe of hem seiden, Whethir this man that openyde the iyen of the borun blynde man, myyte not make that this schulde not die?</span> <span class="verse"><a name="38">38</a>Therfor Jhesus eft makynge noise in hym silf, cam to the graue. And there was a denne, and a stoon was leid theronne.</span> <span class="verse"><a name="39">39</a>And Jhesus seith, Take ye awey the stoon. Martha, the sistir of hym that was deed, seith to hym, Lord, he stynkith now, for he hath leye foure daies.</span> <span class="verse"><a name="40">40</a>Jhesus seith to hir, Haue Y not seid to thee, that if thou bileuest, thou schalt se the glorie of God?</span> <span class="verse"><a name="41">41</a>Therfor thei token awei the stoon. And Jhesus lifte vp hise iyen, and seide, Fadir, Y do thankyngis to thee, for thou hast herd me; and Y wiste,</span> <span class="verse"><a name="42">42</a>that thou euermore herist me, but for the puple that stondith aboute, Y seide, that thei bileue, that thou hast sent me.</span> <span class="verse"><a name="43">43</a>Whanne he hadde seid these thingis, he criede with a greet vois, Lazarus, come thou forth.</span> <span class="verse"><a name="44">44</a>And anoon he that was deed, cam out, boundun the hondis and feet with boondis, and his face boundun with a sudarie. And Jhesus seith to hem, Vnbynde ye hym, and suffre ye hym to go forth.</span> <span class="verse"><a name="45">45</a>Therfor many of the Jewis that camen to Marie and Martha, and seyn what thingis Jhesus dide, bileueden in hym.</span> <span class="verse"><a name="46">46</a>But summe of hem wente to the Farisees, and seiden to hem, what thingis Jhesus `hadde don.</span> <span class="verse"><a name="47">47</a>Therfor the bischopis and the Farisees gadriden a counsel ayens Jhesu, and seiden, What do we? for this man doith many myraclis.</span> <span class="verse"><a name="48">48</a>If we leeue hym thus, alle men schulen bileue in hym; and Romayns schulen come, and schulen take our place and oure folk.</span> <span class="verse"><a name="49">49</a>But oon of hem, Cayfas bi name, whanne he was bischop of that yeer, seide to hem,</span> <span class="verse"><a name="50">50</a>Ye witen nothing, ne thenken, that it spedith to you, that o man die for the puple, and that al the folc perische not.</span> <span class="verse"><a name="51">51</a>But he seide not this thing of hym silf, but whanne he was bischop of that yeer, he prophesiede, that Jhesu was to die for the folc,</span> <span class="verse"><a name="52">52</a>and not oneli for the folc, but that he schulde gadere in to oon the sones of God that weren scaterid.</span> <span class="verse"><a name="53">53</a>Therfor fro that day thei souyten for to sle hym.</span> <span class="verse"><a name="54">54</a>Therfor Jhesus walkide not thanne opynli among the Jewis; but he wente in to a cuntre bisidis desert, in to a citee, that is seid Effren, and there he dwellide with hise disciplis.</span> <span class="verse"><a name="55">55</a>And the pask of the Jewis was niy, and many of the cuntrey wenten vp to Jerusalem bifor the pask, to halewe hem silf.</span> <span class="verse"><a name="56">56</a>Therfor thei souyten Jhesu, and spaken togidere, stondynge in the temple, What gessen ye, for he cometh not to the feeste day? For the bischopis and Farisees hadden youun a maundement, that if ony man knowe where he is, that he schewe, that thei take hym.</span> </p></div</div></div></body></html>