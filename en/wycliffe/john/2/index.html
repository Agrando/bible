<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/john">John</a> &gt <strong>Chapter 2</strong></div><p><span class="verse"><a name="1">1</a>And the thridde dai weddyngis weren maad in the Cane of Galilee; and the modir of Jhesu was there.</span> <span class="verse"><a name="2">2</a>And Jhesus was clepid, and hise disciplis, to the weddyngis.</span> <span class="verse"><a name="3">3</a>And whanne wijn failide, the modir of Jhesu seide to hym, Thei han not wijn.</span> <span class="verse"><a name="4">4</a>And Jhesus seith to hir, What to me and to thee, womman? myn our cam not yit.</span> <span class="verse"><a name="5">5</a>His modir seith to the mynystris, What euere thing he seie to you, do ye.</span> <span class="verse"><a name="6">6</a>And there weren set `sixe stonun cannes, aftir the clensyng of the Jewis, holdynge ech tweyne ether thre metretis.</span> <span class="verse"><a name="7">7</a>And Jhesus seith to hem, Fille ye the pottis with watir. And thei filliden hem, vp to the mouth.</span> <span class="verse"><a name="8">8</a>And Jhesus seide to hem, Drawe ye now, and bere ye to the architriclyn. And thei baren.</span> <span class="verse"><a name="9">9</a>And whanne the architriclyn hadde tastid the watir maad wiyn, and wiste not wherof it was, but the mynystris wisten that drowen the watir, the architriclyn clepith the spouse,</span> <span class="verse"><a name="10">10</a>and seith to hym, Ech man settith first good wiyn, and whanne men ben fulfillid, thanne that that is worse; but thou hast kept the good wiyn `in to this tyme.</span> <span class="verse"><a name="11">11</a>Jhesus dide this the bigynnyng of signes in the Cane of Galilee, and schewide his glorie; and hise disciplis bileueden in hym.</span> <span class="verse"><a name="12">12</a>Aftir these thingis he cam doun to Cafarnaum, and his modir, and hise britheren, and hise disciplis; and thei dwelliden `there not many daies.</span> <span class="verse"><a name="13">13</a>And the pask of Jewis was nyy, and Jhesus wente vp to Jerusalem.</span> <span class="verse"><a name="14">14</a>And he foond in the temple men sillynge oxun, and scheep, and culueris, and chaungeris sittynge.</span> <span class="verse"><a name="15">15</a>And whanne he hadde maad as it were a scourge of smale cordis, he droof out alle of the temple, and oxun, and scheep; and he schedde the money of chaungeris, and turnede vpsedoun the boordis.</span> <span class="verse"><a name="16">16</a>And he seide to hem that selden culueris, Take awei fro hennus these thingis, and nyle ye make the hous of my fadir an hous of marchaundise.</span> <span class="verse"><a name="17">17</a>And hise disciplis hadden mynde, for it was writun, The feruent loue of thin hous hath etun me.</span> <span class="verse"><a name="18">18</a>Therfor the Jewis answeriden, and seiden to hym, What token schewist thou to vs, that thou doist these thingis?</span> <span class="verse"><a name="19">19</a>Jhesus answerde, and seide to hem, Vndo ye this temple, and in thre daies Y schal reise it.</span> <span class="verse"><a name="20">20</a>Therfor the Jewis seiden to hym, In fourti and sixe yeer this temple was bildid, and schalt thou in thre daies reise it?</span> <span class="verse"><a name="21">21</a>But he seide of the temple of his bodi.</span> <span class="verse"><a name="22">22</a>Therfor whanne he was risun fro deeth, hise disciplis hadden mynde, that he seide these thingis of his bodi; and thei bileueden to the scripture, and to the word that Jhesus seide.</span> <span class="verse"><a name="23">23</a>And whanne Jhesus was at Jerusalem in pask, in the feeste dai, many bileueden in his name, seynge his signes that he dide.</span> <span class="verse"><a name="24">24</a>But Jhesus trowide not hym silf to hem, for he knewe alle men;</span> <span class="verse"><a name="25">25</a>and for it was not nede to hym, that ony man schulde bere witnessyng, for he wiste, what was in man.</span> </p></div</div></div></body></html>