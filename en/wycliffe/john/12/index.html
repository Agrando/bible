<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/john">John</a> &gt <strong>Chapter 12</strong></div><p><span class="verse"><a name="1">1</a>Therfor Jhesus bifor sixe daies of pask cam to Bethanye, where Lazarus hadde be deed, whom Jhesus reiside.</span> <span class="verse"><a name="2">2</a>And thei maden to hym a soopere there, and Martha mynystride to hym; and Lazarus was oon of men that saten at the mete with hym.</span> <span class="verse"><a name="3">3</a>Therfor Marie took a pound of oynement of trewe narde precious, and anoyntide the feet of Jhesu, and wipte hise feet with hir heeris; and the hous was fulfillid of the sauour of the oynement.</span> <span class="verse"><a name="4">4</a>Therfor Judas Scarioth, oon of hise disciplis, that was to bitraye hym,</span> <span class="verse"><a name="5">5</a>seide, Whi is not this oynement seeld for thre hundrid pens, and is youun to nedi men?</span> <span class="verse"><a name="6">6</a>But he seide this thing, not for it perteynede to hym of nedi men, but for he was a theef, and he hadde the pursis, and bar tho thingis that weren sent.</span> <span class="verse"><a name="7">7</a>Therfor Jhesus seide, Suffre ye hir, that in to the day of my biriyng sche kepe that;</span> <span class="verse"><a name="8">8</a>for ye schulen euermore haue pore men with you, but ye schulen not euermore haue me.</span> <span class="verse"><a name="9">9</a>Therfore myche puple of Jewis knew, that Jhesus was there; and thei camen, not oonli for Jhesu, but to se Lazarus, whom he hadde reisid fro deth.</span> <span class="verse"><a name="10">10</a>But the princis of prestis thouyten to sle Lazarus,</span> <span class="verse"><a name="11">11</a>for manye of the Jewis wenten awei for him, and bileueden in Jhesu.</span> <span class="verse"><a name="12">12</a>But on the morew a myche puple, that cam togidere to the feeste dai, whanne thei hadden herd, that Jhesus cam to Jerusalem,</span> <span class="verse"><a name="13">13</a>token braunchis of palmes, and camen forth ayens hym, and crieden, Osanna, blessid is the kyng of Israel, that cometh in the name of the Lord.</span> <span class="verse"><a name="14">14</a>And Jhesus foond a yonge asse, and sat on hym,</span> <span class="verse"><a name="15">15</a>as it is writun, The douytir of Syon, nyle thou drede; lo! thi kyng cometh, sittynge on `an asse fole.</span> <span class="verse"><a name="16">16</a>Hise disciplis knewen not first these thingis, but whanne Jhesus was glorified, thanne thei hadden mynde, for these thingis weren writun of hym, and these thingis thei diden to hym.</span> <span class="verse"><a name="17">17</a>Therfor the puple bar witnessyng, that was with hym, whanne he clepide Lazarus fro the graue, and reiside hym fro deth.</span> <span class="verse"><a name="18">18</a>And therfor the puple cam, and mette with hym, for thei herden that he hadde don this signe.</span> <span class="verse"><a name="19">19</a>Therfor the Farisees seiden to hem silf, Ye seen, that we profiten no thing; lo! al the world wente aftir hym.</span> <span class="verse"><a name="20">20</a>And there weren summe hethene men, of hem that hadden come vp to worschipe in the feeste dai.</span> <span class="verse"><a name="21">21</a>And these camen to Filip, that was of Bethsaida of Galilee, and preieden hym, and seiden, Sire, we wolen se Jhesu.</span> <span class="verse"><a name="22">22</a>Filip cometh, and seith to Andrew; eft Andrew and Filip seiden to Jhesu.</span> <span class="verse"><a name="23">23</a>And Jhesus answerde `to hem, and seide, The our cometh, that mannus sone be clarified.</span> <span class="verse"><a name="24">24</a>Treuli, treuli, Y seie to you, but a corn of whete falle in to the erthe, and be deed, it dwellith aloone;</span> <span class="verse"><a name="25">25</a>but if it be deed, it bryngith myche fruyt. He that loueth his lijf, schal leese it; and he that hatith his lijf in this world, kepith it in to euerlastynge lijf.</span> <span class="verse"><a name="26">26</a>If ony man serue me, sue he me; and where Y am, there my mynystre schal be. If ony man serue me, my fadir schal worschipe hym.</span> <span class="verse"><a name="27">27</a>Now my soule is troublid, and what schal Y seie? Fadir, saue me fro this our; but therfor Y cam in to this our;</span> <span class="verse"><a name="28">28</a>fadir, clarifie thi name. And a vois cam fro heuene, and seide, And Y haue clarified, and eft Y schal clarifie.</span> <span class="verse"><a name="29">29</a>Therfor the puple that stood, and herde, seide, that `thundur was maad; othere men seide, an aungel spak to hym.</span> <span class="verse"><a name="30">30</a>Jhesus answerde, and seide, This vois cam not for me, but for you.</span> <span class="verse"><a name="31">31</a>Now is the doom of the world, now the prince of this world schal be cast out.</span> <span class="verse"><a name="32">32</a>And if Y schal be enhaunsid fro the erthe, Y schal drawe alle thingis to my silf.</span> <span class="verse"><a name="33">33</a>And he seide this thing, signifiynge bi what deth he `was to die.</span> <span class="verse"><a name="34">34</a>And the puple answeride to hym, We han herd of the lawe, that Crist dwellith with outen ende; and hou seist thou, It bihoueth mannys sone to be arerid?</span> <span class="verse"><a name="35">35</a>Who is this mannus sone? And thanne Jhesus seith to hem, Yit a litil liyt is in you; walke ye, the while ye han liyt, that derknessis catche you not; he that wandrith in derknessis, woot nere whidur he goith.</span> <span class="verse"><a name="36">36</a>While ye han liyt, bileue ye in liyt, that ye be the children of liyt. Jhesus spak these thingis, and wente, and hidde hym fro hem.</span> <span class="verse"><a name="37">37</a>And whanne he hadde don so many myraclis bifor hem, thei bileueden not `in to hym;</span> <span class="verse"><a name="38">38</a>that the word of Ysaie, the prophete, schulde be fulfillid, which he seide, Lord, who bileuede to oure heryng, and to whom is the arm of the Lord schewid?</span> <span class="verse"><a name="39">39</a>Therfor thei myyten not bileue, for eft Ysaye seide,</span> <span class="verse"><a name="40">40</a>He hath blyndid her iyen, and he hath maad hard the herte of hem, that thei se not with iyen, and vndurstonde with herte; and that thei be conuertid, and Y heele hem.</span> <span class="verse"><a name="41">41</a>Ysaye seide these thingis, whanne he say the glorie of hym, and spak of hym.</span> <span class="verse"><a name="42">42</a>Netheles `of the pryncis manye bileueden in hym, but for the Farisees thei knowlechiden not, that thei schulden not be put out of the synagoge;</span> <span class="verse"><a name="43">43</a>for thei loueden the glorie of men, more than the glorie of God.</span> <span class="verse"><a name="44">44</a>And Jhesus criede, and seide, He that bileueth in me, bileueth not in me, but in hym that sente me.</span> <span class="verse"><a name="45">45</a>He that seeth me, seeth hym that sente me.</span> <span class="verse"><a name="46">46</a>Y liyt cam in to the world, that ech that bileueth in me, dwelle not in derknessis.</span> <span class="verse"><a name="47">47</a>And if ony man herith my words, and kepith hem, Y deme hym not; for Y cam not, that Y deme the world, but that Y make the world saaf.</span> <span class="verse"><a name="48">48</a>He that dispisith me, and takith not my wordis, hath hym that schal iuge hym; thilke word that Y haue spokun, schal deme hym in the last dai.</span> <span class="verse"><a name="49">49</a>For Y haue not spokun of my silf, but thilke fadir that sente me, yaf to me a maundement, what Y schal seie, and what Y schal speke.</span> <span class="verse"><a name="50">50</a>And Y woot, that his maundement is euerlastynge lijf; therfor tho thingis that Y speke, as the fadir seide to me, so Y speke.</span> </p></div</div></div></body></html>