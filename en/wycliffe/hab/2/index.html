<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>On my kepyng Y schal stonde, and schal pitche a grees on wardyng; and Y schal biholde, that Y se what thing schal be seid to me, and what Y schal answere to hym that repreuith me.</span> <span class="verse"><a name="2">2</a>And the Lord answeride to me, and seide, Write thou the reuelacioun, and make it pleyn on  tablis, that he renne, that schal rede it.</span> <span class="verse"><a name="3">3</a>For yit the visioun is fer, and it schal appere in to ende, and schal not lie; if it schal make dwellyng, abide thou it, for it comynge schal come, and schal not tarie.</span> <span class="verse"><a name="4">4</a>Lo! the soule of hym, that is vnbileueful, schal not be riytful in hym silf; forsothe the iust man schal lyue in his feith.</span> <span class="verse"><a name="5">5</a>And as wyn disseyueth a man drynkynge, so schal the proude man be, and he schal not be maad feir; for as helle he alargide his soule, and he is as deth, and he is not fillid; and he schal gadere to hym alle folkis, and he shal kepe togidere to hym alle puplis.</span> <span class="verse"><a name="6">6</a>Whether not alle these puplis schulen take a parable on hym, and the speking of derk sentencis of hym? And it schal be seid, Wo to hym that multiplieth thingis not his owne; hou longe, and he aggreggith ayens hym silf thicke clei?</span> <span class="verse"><a name="7">7</a>Whether not sudeynli thei schulen rise to gidere, that schulen bite thee? And thei schulen be reisid to-teerynge thee, and thou schalt be in to raueyn to hem; and thin aspieris in yuel schulen wake.</span> <span class="verse"><a name="8">8</a>For thou robbidist many folkis, alle schulen robbe thee, whiche schulen be left of puplis, for blood of man, and for wickidnesse of lond of the citee, and of alle men dwellynge in it.</span> <span class="verse"><a name="9">9</a>Wo to hym that gaderith yuel coueitise to his hous, that his nest be in hiy, and gessith hym for to be delyuered of the hond of yuel.</span> <span class="verse"><a name="10">10</a>Thou thouytist confusioun to thin hous; thou hast slayn many puplis, and thi soule synnede.</span> <span class="verse"><a name="11">11</a>For a stoon of the wal schal crie, and a tree that is bitwixe ioynturis of bildyngis schal answere.</span> <span class="verse"><a name="12">12</a>Wo to hym that bildith a citee in bloodis, and makith redi a citee in wickidnesse.</span> <span class="verse"><a name="13">13</a>Whether not these thingis ben of the Lord of oostis? For puplis schulen trauele in myche fier, and folkis in veyn, and thei schulen faile.</span> <span class="verse"><a name="14">14</a>For the erthe schal be fillid, that it knowe the glorie of the  Lord, as watris hilynge the see.</span> <span class="verse"><a name="15">15</a>Wo to hym that yyueth drynk to his frend, and sendith his galle, and makith drunkun, that he biholde his nakidnesse.</span> <span class="verse"><a name="16">16</a>He is fillid with yuel fame for glorie; and thou drynke, and be aslept; the cuppe of the riythalf of the Lord schal cumpasse thee, and `castynge vp of yuel fame on thi glorie.</span> <span class="verse"><a name="17">17</a>For the wickidnesse of Liban schal kyuere thee, and distruccioun of beestis schal make hem aferd, of bloodis of man, and of wickidnesse of lond, and of the citee, and of alle men dwellynge ther ynne.</span> <span class="verse"><a name="18">18</a>What profitith the `grauun ymage, for his makere grauyde it, a wellid thing togidere and fals ymage? for the makere therof hopide in makyng, that he made doumbe symylacris.</span> <span class="verse"><a name="19">19</a>Wo to hym that seith to a tre, Wake thou; Rise thou, to a stoon beynge stille; whether he schal mow teche? Lo! this is kyuerid with gold and siluer, and no spirit is in his entrails.</span> <span class="verse"><a name="20">20</a>Forsothe the Lord is in his hooli temple, al erthe be stille fro his face.</span> </p></div</div></div></body></html>