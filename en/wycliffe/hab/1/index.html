<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>The birthun that Abacuk, the profete, sai.</span> <span class="verse"><a name="2">2</a>Hou longe, Lord, schal Y crye, and thou schalt not here? Y suffrynge violence schal crie an hiy to thee, and thou schalt not saue?</span> <span class="verse"><a name="3">3</a>Whi schewidist thou to me wickidnesse and trauel, for to se prey and vnriytwisnesse ayens me? Whi biholdist thou dispiseris, and art stille, the while an vnpitouse man defoulith a riytfulere than hym silf? And thou schalt make men as fischis of the see, and as crepynge thingis not hauynge a ledere; and doom is maad, and ayenseiyng is more miyti.</span> <span class="verse"><a name="4">4</a>For this thing lawe is `to-brokun, and doom cometh not til to the ende; for the vnpitouse man hath miyt ayens the iust, therfor weiward doom schal go out.</span> <span class="verse"><a name="5">5</a>Biholde ye in hethene men, and se ye, and wondre ye, and greetli drede ye; for a werk is doon in youre daies, which no man schal bileue, whanne it schal be teld.</span> <span class="verse"><a name="6">6</a>For lo! Y schal reise Caldeis, a bittir folk and swift, goynge on the breede of erthe, that he welde tabernaclis not hise.</span> <span class="verse"><a name="7">7</a>It is orible, and dredeful; the dom and birthun therof schal go out of it silf.</span> <span class="verse"><a name="8">8</a>His horsis ben liytere than pardis, and swifter than euentyd woluys, and hise horse men schulen  be scaterid abrood; for whi `horse men schulen come fro fer, thei schulen fle as an egle hastynge to ete.</span> <span class="verse"><a name="9">9</a>Alle men schulen come to preye, the faces of hem is as a brennynge wynd; and he schal gadere as grauel caitifte,</span> <span class="verse"><a name="10">10</a>and he schal haue victorie of kyngis, and tirauntis schulen be of his scornyng. He schal leiye on al strengthe, and schal bere togidere heep of erthe, and schal take it.</span> <span class="verse"><a name="11">11</a>Thanne the spirit schal be chaungid, and he schal passe forth, and falle doun; this is the strengthe of hym, of his god.</span> <span class="verse"><a name="12">12</a>Whether `thou, Lord, art not my God, myn hooli, and we schulen not die? Lord, in to doom thou hast set hym, and thou groundidist hym strong, that thou schuldist chastise.</span> <span class="verse"><a name="13">13</a>Thin iyen ben clene, se thou not yuel, and thou schalt not mowe biholde to wickidnesse. Whi biholdist thou not on men doynge wickidli, and thou art stille, while the vnpitouse man deuourith a more iust man than hymsilf?</span> <span class="verse"><a name="14">14</a>And thou schalt make men as fischis of the see, and as a crepynge thing not hauynge prince.</span> <span class="verse"><a name="15">15</a>He schal lifte vp al in the hook; he drawide it in his greet net, and gaderide in to his net; on this thing he schal be glad, and make ioie with outforth.</span> <span class="verse"><a name="16">16</a>Therfore he schal offere to his greet net, and schal make sacrifice to his net; for in hem his part is maad fat, and his mete is chosun.</span> <span class="verse"><a name="17">17</a>Therfor for this thing he spredith abrood his greet net, and euere more he ceesith not for to sle folkis.</span> </p></div</div></div></body></html>