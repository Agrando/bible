<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>Therfor Y biseche first of alle thingis, that bisechingis, preieris, axyngis, doyngis of thankyngis, ben maad for alle men,</span> <span class="verse"><a name="2">2</a>for kingis and alle that ben set in hiynesse, that we leden a quyet and a pesible lijf, in al pite and chastite.</span> <span class="verse"><a name="3">3</a>For this thing is good and acceptid bifor God,</span> <span class="verse"><a name="4">4</a>oure sauyour, that wole that alle men ben maad saaf, and that thei come to the knowyng of treuthe.</span> <span class="verse"><a name="5">5</a>For o God and a mediatour is of God and of men, a man Crist Jhesus,</span> <span class="verse"><a name="6">6</a>that yaf him silf redempcioun for alle men. Whos witnessing is confermyd in his tymes;</span> <span class="verse"><a name="7">7</a>in which Y am set a prechour and an apostle. For Y seye treuthe, and Y lie not, that am a techere of hethene men in feith and in treuthe.</span> <span class="verse"><a name="8">8</a>Therfor Y wole, that men preye in al place, liftinge vp clene hondis with outen wraththe and strijf.</span> <span class="verse"><a name="9">9</a>Also wymmen in couenable abite, with schamefastnesse and sobrenesse araiynge hem silf, not in writhun heeris, ethir in gold, ethir peerlis, ethir preciouse cloth; but that that bicometh wymmen,</span> <span class="verse"><a name="10">10</a>biheetinge pite bi good werkis.</span> <span class="verse"><a name="11">11</a>A womman lerne in silence, with al subieccioun.</span> <span class="verse"><a name="12">12</a>But Y suffre not a womman to teche, nether to haue lordschip on the hosebonde, but to be in silence.</span> <span class="verse"><a name="13">13</a>For Adam was first formed, aftirward Eue;</span> <span class="verse"><a name="14">14</a>and Adam was not disseyued, but the womman was disseyued, in breking of the lawe.</span> <span class="verse"><a name="15">15</a>But sche schal be sauyd bi generacioun of children, if sche dwellith perfitli in feith, and loue, and hoolynesse, with sobrenesse.</span> </p></div</div></div></body></html>