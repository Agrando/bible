<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/neh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/neh">Nehemiah</a> &gt <strong>Chapter 12</strong></div><p><span class="verse"><a name="1">1</a>Sotheli these weren prestis and dekenes, that stieden with Zorobabel, the sone of Salatiel, and with Josue; Saraie, Jeremye,</span> <span class="verse"><a name="2">2</a>Esdras, Amarie, Melluch, Accus,</span> <span class="verse"><a name="3">3</a>Sechenye, Reum, Merymucth,</span> <span class="verse"><a name="4">4</a>Addo, Jethon, Myomyn,</span> <span class="verse"><a name="5">5</a>Abia, Meldaa, Belga, Semeie, and Joarib,</span> <span class="verse"><a name="6">6</a>Adaie, Sellum, Amoe, Elceia, and Jadie;</span> <span class="verse"><a name="7">7</a>these weren the princes of prestis `and her britheren, in the daies of Josue.</span> <span class="verse"><a name="8">8</a>Certis dekenes; Jesua, Bennuy, Cedynyel, Serabie, Juda, Mathanye, `weren ouer the ympnes, `thei and her britheren;</span> <span class="verse"><a name="9">9</a>and Bezechie, and Ezanny, and the britheren of hem, ech man in his office.</span> <span class="verse"><a name="10">10</a>Sotheli Josue gendride Joachym, and Joachym gendride Eliasib, and Eliasib gendride Joiada,</span> <span class="verse"><a name="11">11</a>and Joiada gendride Jonathan, and Jonathan gendride Jeddaia.</span> <span class="verse"><a name="12">12</a>Forsothe in the daies of Joachym weren prestis, and princis of meynees of prestis, Saraie, Amarie, Jeremye, Ananye, Esdre,</span> <span class="verse"><a name="13">13</a>Mosollam, Amarie, Johannam,</span> <span class="verse"><a name="14">14</a>Mylico, Jonathan, Sebenye,</span> <span class="verse"><a name="15">15</a>Joseph, Aram, Edua,</span> <span class="verse"><a name="16">16</a>Maraioth, Elchie, Addaie, Zacharie, Genthon,</span> <span class="verse"><a name="17">17</a>Mosollam, Abie, Zecherie, Myamyn, and Moadie,</span> <span class="verse"><a name="18">18</a>Phelti, Belge, Sannya, Semeie,</span> <span class="verse"><a name="19">19</a>Jonathan, Joarib, Mathanye, Jodaie, Azi,</span> <span class="verse"><a name="20">20</a>Sellaye, Mochebor, Helchie,</span> <span class="verse"><a name="21">21</a>Asebie, Idaie, Nathanael.</span> <span class="verse"><a name="22">22</a>Dekenes in the daies of Eliasib, and of Joiada, and of Jonam, and of Jedda, weren writun princes of meynees, `and prestis in the rewme of Darius of Persis.</span> <span class="verse"><a name="23">23</a>The sones of Leuy, princes of meynees, weren writun in the book of wordis of daies, and `til to the daies of Jonathan, sone of Eliasib.</span> <span class="verse"><a name="24">24</a>`And the princes of dekenes weren Asebie, Serebie, and Jesue, the sone of Cedynyel; and the britheren of hem bi her whiles, that thei schulden herie and knowleche bi the comaundement of kyng Dauid, the man of God, and thei schulden kepe euenli bi ordre.</span> <span class="verse"><a name="25">25</a>Mathanye, and Bethbecie, and Obedie, Mosollam, Thelmon, Accub, weren keperis of the yatis, and of the porchis bifor the yatis.</span> <span class="verse"><a name="26">26</a>These weren in the daies of Joachym, sone of Josue, sone of Josedech, and in the daies of Neemye, duyk, and of Esdras, the prest and writere.</span> <span class="verse"><a name="27">27</a>Forsothe in the halewyng of the wal of Jerusalem thei souyten dekenes of alle her places, to bryng hem in to Jerusalem, and to make the halewyng in gladnesse, in the doyng of thankyngis, and in song, and in cymbalis, and in sautrees, and in harpis.</span> <span class="verse"><a name="28">28</a>Sotheli the sones of syngeris weren gaderid bothe fro the feeldi places aboute Jerusalem, and fro the townes of Nethophati,</span> <span class="verse"><a name="29">29</a>and fro the hows of Galgal, and fro the cuntreis of Gebez, and of Amanech; for syngeris hadden bildid townes to hem silf in the cumpas of Jerusalem.</span> <span class="verse"><a name="30">30</a>And prestis and dekenes weren clensid, and thei clensiden the puple, and the yatis, and the wal.</span> <span class="verse"><a name="31">31</a>Forsothe Y made the princes of Juda to stie on the wal, and Y ordeynede twei greete queris of men heriynge; and thei yeden to the riyt side on the wal, to the yate of the dunghil.</span> <span class="verse"><a name="32">32</a>And Osaie yede aftir hem, and the half part of prynces of Juda,</span> <span class="verse"><a name="33">33</a>and Azarie, Esdras, and Mosollam, Juda, and Beniamyn, and Semeye, and Jeremye `yeden aftir hem.</span> <span class="verse"><a name="34">34</a>And of the sones of prestis syngynge in trumpis; Zacharie, the sone of Jonathan, the sone of Semeie, the sone of Mathanye, the sone of Machaie, the sone of Zeccur, the sone of Asaph.</span> <span class="verse"><a name="35">35</a>And hise britheren; Semeie, and Azarel, Malalai, Galalai, Maai, Nathanael, and Juda, and Amany, in the instrumentis of song of Dauid, the man of God; and Esdras, the wrytere, bifor hem, in the yate of the welle.</span> <span class="verse"><a name="36">36</a>And thei stieden ayens hem in the greis of the citee of Dauid, in the stiyng of the wal, on the hows of Dauid, and `til to the yate of watris at the eest.</span> <span class="verse"><a name="37">37</a>And the secounde queer of men tellynge thankyngis yede euene ayens, and Y aftir hym; and the half part of the puple was on the wal, and on the tour of ouenys, and `til to the broddeste wal;</span> <span class="verse"><a name="38">38</a>and on the yate of Effraym, and on the elde yate, and on the yate of fischis, and on the toure of Ananeel, and on the tour of Emath, and thei camen `til to the yate of the floc;</span> <span class="verse"><a name="39">39</a>and thei stoden in the yate of kepyng. And twei queeris of men heriynge stoden in the hows of God, and Y and the half part of magistratis with me.</span> <span class="verse"><a name="40">40</a>And the prestis, Eliachym, Maasie, Myamyn, Mychea, Helioneai, Zacharie, Ananye, in trumpis;</span> <span class="verse"><a name="41">41</a>and Maasie, and Senea, and Eleazar, and Azi, and Johannan, and Melchia, and Elam, and Ezer; and the syngeris sungen clereli, and Jezraie, the souereyn.</span> <span class="verse"><a name="42">42</a>And thei offriden in that dai grete sacrifices, and weren glad; `for God `hadde maad hem glad with grete gladnesse. But also her wyues and lawful childre weren ioiful, and the gladnesse of Jerusalem was herd fer.</span> <span class="verse"><a name="43">43</a>Also thei noumbriden in that dai men ouer the keping places of tresour, to moiste sacrifices, and to the firste fruytis, and to tithis, that the princes of the citee schulden brynge in bi hem, `in the fairenesse of doyng of thankyngis, prestis and dekenes; for Juda was glad in prestis and dekenes present.</span> <span class="verse"><a name="44">44</a>And thei kepten the kepyng of her God, the kepyng of clensyng; and syngeris, and porteris, bi the comaundement of Dauid and of Salomon, his sone;</span> <span class="verse"><a name="45">45</a>for in the daies of Dauid and of Asaph fro the bigynnyng princes of syngeris weren ordeyned, heriyng in song, and knoulechynge to God.</span> <span class="verse"><a name="46">46</a>And al Israel, in the daies of Zorobabel, and in the daies of Neemye, yauen partis to syngeris and to porteris bi alle `the daies; and thei halewiden dekenes, and the dekenes halewiden the sones of Aaron.</span> </p></div</div></div></body></html>