<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/neh/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/neh">Nehemiah</a> &gt <strong>Chapter 7</strong></div><p><span class="verse"><a name="1">1</a>Forsothe aftir that the wal of Jerusalem was bildid, and Y hadde set yatis, and Y hadde noumbrid porters, and syngeris,</span> <span class="verse"><a name="2">2</a>and dekenys, Y comaundide to Aneny, my brother, and to Ananye, the prince of the hows of Jerusalem; for he semyde a sothefast man, and dredynge God more than othere men diden;</span> <span class="verse"><a name="3">3</a>`and Y seide `to hem, The yatis of Jerusalem ben not openyd `til to the heete of the sunne; and, whanne Y was yit present, the yatis weren closid, and lockid. And Y settide keperis of the dwelleris of Jerusalem, alle men bi her whilis, and ech man ayens his hows.</span> <span class="verse"><a name="4">4</a>Sotheli the citee was ful brood and greet, and litil puple was in myddis therof, and housis weren not bildid.</span> <span class="verse"><a name="5">5</a>Forsothe God yaf in myn herte, and Y gaderide togidere the principal men, and magistratis, and the comyn puple, for to noumbre hem; and Y foond the book of the noumbre of hem, that hadden stied first. And it was foundun writun ther ynne,</span> <span class="verse"><a name="6">6</a>These ben the sones of the prouynce, `that stieden fro the caitifte of men passynge ouer, whiche Nabugodonosor, the kyng of Babiloyne, hadde `translatid, ether led ouer;</span> <span class="verse"><a name="7">7</a>and thei that weren comun with Zorobabel turneden ayen in to Jerusalem and in to Judee, ech man in to his citee; Josue, Neemye, Azarie, Raanye, Naanum, Mardochee, Bethsar, Mespharath, Beggaay, Naum, Baana. The noumbre of men of the puple of Israel;</span> <span class="verse"><a name="8">8</a>the sones of Pharos, two thousynde an hundrid and two and seuenti; the sones of Saphaie,</span> <span class="verse"><a name="9">9</a>thre hundrid and two and seuenti;</span> <span class="verse"><a name="10">10</a>the sones of Area, sixe hundrid and two and fifti; the sones of Phaeth Moab,</span> <span class="verse"><a name="11">11</a>of the sones of Josue and of Joab, two thousynde eiyte hundrid and eiytene;</span> <span class="verse"><a name="12">12</a>the sones of Helam, a thousynde eiyte hundrid and foure and fifti;</span> <span class="verse"><a name="13">13</a>the sones of Ezecua, eiyte hundrid and fyue and fourti;</span> <span class="verse"><a name="14">14</a>the sones of Zachai, seuene hundrid and sixti;</span> <span class="verse"><a name="15">15</a>the sones of Bennuy, sixe hundrid and eiyte and fourti;</span> <span class="verse"><a name="16">16</a>the sones of Hebahi, sixe hundrid and eiyte and twenti;</span> <span class="verse"><a name="17">17</a>the sones of Degad, two thousynde thre hundrid and two and twenti;</span> <span class="verse"><a name="18">18</a>the sones of Azonicam, sixe hundrid and seuene and sixti;</span> <span class="verse"><a name="19">19</a>the sones of Bagoamy, two thousynde and seuene and sixti;</span> <span class="verse"><a name="20">20</a>the sones of Adyn, sixe hundrid and fiue and fifti;</span> <span class="verse"><a name="21">21</a>the sones of Azer, sone of Ezechie, eiyte and twenti;</span> <span class="verse"><a name="22">22</a>the sones of Asem, thre hundrid and eiyte and twenti; the sones of Bethsai,</span> <span class="verse"><a name="23">23</a>thre hundrid and foure and twenti;</span> <span class="verse"><a name="24">24</a>the sones of Areph, an hundrid and seuene and twenti;</span> <span class="verse"><a name="25">25</a>the sones of Zabaon, fyue and twenti;</span> <span class="verse"><a name="26">26</a>the men of Bethleem and of Necupha, an hundrid foure score and eiyte;</span> <span class="verse"><a name="27">27</a>the men of Anatoth, an hundrid and eiyte and twenti;</span> <span class="verse"><a name="28">28</a>the men of Bethamoth, two and fourti;</span> <span class="verse"><a name="29">29</a>the men of Cariathiarym, of Cephura, and Beroth, seuene hundrid and thre and fourti;</span> <span class="verse"><a name="30">30</a>the men of Rama and of Gabaa, sixe hundrid and oon and twenti; the men of Machimas,</span> <span class="verse"><a name="31">31</a>two hundrid and two and twenti;</span> <span class="verse"><a name="32">32</a>the men of Bethel and of Hay, an hundrid and thre and twenti; the men of the tother Nebo,</span> <span class="verse"><a name="33">33</a>two and fifti;</span> <span class="verse"><a name="34">34</a>the men of the tother Helam, a thousynde two hundrid and foure and fifti;</span> <span class="verse"><a name="35">35</a>the sones of Arem, thre hundrid and twenti;</span> <span class="verse"><a name="36">36</a>the sones of Jerico, thre hundrid and fyue and fourti;</span> <span class="verse"><a name="37">37</a>the sones of Joiadid and Anon, seuene hundrid and oon and twenti;</span> <span class="verse"><a name="38">38</a>the sones of Senaa, thre thousynde nyne hundrid and thritti; preestis,</span> <span class="verse"><a name="39">39</a>the sones of Idaie, in the hous of Josua, nyne hundrid and foure and seuenti; the sones of Emmer,</span> <span class="verse"><a name="40">40</a>a thousynde and two and fifti;</span> <span class="verse"><a name="41">41</a>the sones of Phassur, a thousynd two hundrid and `seuene and fourti;</span> <span class="verse"><a name="42">42</a>the sones of Arem, a thousynde and eiytene;</span> <span class="verse"><a name="43">43</a>dekenes, the sones of Josue and of Gadymel,</span> <span class="verse"><a name="44">44</a>sones of Odyna, foure and seuenti;</span> <span class="verse"><a name="45">45</a>syngeris, the sones of Asaph, an hundrid and seuene and fourti;</span> <span class="verse"><a name="46">46</a>porteris, the sones of Sellum, sones of Ater, sones of Thelmon, sones of Accub, sones of Accita, sones of Sobai, an hundrid and eiyte and thretti;</span> <span class="verse"><a name="47">47</a>Nathynneis, sones of Soa, sones of Aspha, sones of Thebaoth, sones of Cheros,</span> <span class="verse"><a name="48">48</a>sones of Sicca, sones of Phado, sones of Lebana, sones of Agaba, sones of Selmon,</span> <span class="verse"><a name="49">49</a>sones of Anan, sones of Geddel,</span> <span class="verse"><a name="50">50</a>sones of Gaer, sones of Raaie, sones of Rasym,</span> <span class="verse"><a name="51">51</a>sones of Necuda, sones of Jezem, sones of Asa, sones of Phascha, sones of Besai,</span> <span class="verse"><a name="52">52</a>sones of Mynum, sones of Nephusym,</span> <span class="verse"><a name="53">53</a>sones of Bechue, sones of Acupha, sones of Assur,</span> <span class="verse"><a name="54">54</a>sones of Belloth, sones of Meida,</span> <span class="verse"><a name="55">55</a>sones of Arsa, sones of Berchos, sones of Sisara,</span> <span class="verse"><a name="56">56</a>sones of Thema, sones of Nesia,</span> <span class="verse"><a name="57">57</a>sones of Atipha, sones of the seruauntis of Salomon, sones of Sothai, sones of Sophoreth,</span> <span class="verse"><a name="58">58</a>sones of Pherida, sones of Jacala, sones of Dalcon, sones of Geddel, sones of Saphatie,</span> <span class="verse"><a name="59">59</a>sones of Atthal, the sones of Phetereth, `that was borun of Abaim, sone of Amon;</span> <span class="verse"><a name="60">60</a>alle Natynneis, and the sones of the seruauntis of Salomon, weren thre hundrid and two and twenti.</span> <span class="verse"><a name="61">61</a>Forsothe these it ben that stieden, Dethemel, Mela, Thelarsa, Cherub, Addo, and Emmer, and myyten not schewe the hows of her fadris, and her seed, whether thei weren of Israel; the sones of Dalaie,</span> <span class="verse"><a name="62">62</a>the sones of Tobie, the sones of Nethoda, sixe hundrid and two and fourti;</span> <span class="verse"><a name="63">63</a>and of prestis, the sones of Abia, the sones of Achos, the sones of Berzellai, that took a wijf of the douytris of Berzellai of Galaad, and was clepid bi the name of hem;</span> <span class="verse"><a name="64">64</a>these souyten the scripture of her genelogie, and founden not, and weren cast out of presthod.</span> <span class="verse"><a name="65">65</a>And Athersata seide to hem, that thei schulden not eete of the hooli thingis of hooli men, til a wijs prest `and lerud roos.</span> <span class="verse"><a name="66">66</a>Al the multitude as o man, two and fourti thousynde sixe hundrid and sixti,</span> <span class="verse"><a name="67">67</a>outakun the seruauntis and handmaidis of hem, that weren seuene thousynde thre hundrid and seuene and thretti; and among the syngeris and syngeressis, sixe hundrid and fyue and fourti.</span> <span class="verse"><a name="68">68</a>The horsis of hem, sixe hundrid and sixe and thritti; the mulis of hem, two hundrid and fyue and fourti;</span> <span class="verse"><a name="69">69</a>the camels of hem, foure hundrid and fyue and thritti; the assis of hem, sixe thousynde eiyte hundrid and thritti.</span> <span class="verse"><a name="70">70</a>Forsothe summe of the princes of meynees yauen costis in to the werk of God; Athersata yaf in to the tresour, a thousynde dragmes of gold, fifti viols, fyue hundrid and thritti cootis of prestis.</span> <span class="verse"><a name="71">71</a>And of the prynces of meynees thei yauen in to the tresour of the werk, twenti thousynde dragmes of gold, and two thousynde and two hundrid besauntis of siluer.</span> <span class="verse"><a name="72">72</a>And that that the residue puple yaf, twenti thousynde dragmes of gold, and two thousynde besauntis of siluer, and seuene and sixti cootis of prestis. Sotheli prestis, and dekenes, and porteris, and syngeris, and the residue puple, and Natynneis, and al Israel dwelliden in her citees.</span> </p></div</div></div></body></html>