<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rev">Revelation</a> &gt <strong>Chapter 22</strong></div><p><span class="verse"><a name="1">1</a>And he schewide to me a flood of quic watir, schinynge as cristal, comynge forth of the seete of God, and of the lomb,</span> <span class="verse"><a name="2">2</a>in the myddil of the street of it. And on ech side of the flood, the tree of lijf, bryngynge forth twelue fruytis, yeldinge his fruit bi ech monethe; and the leeues of the tree ben to heelthe of folkis.</span> <span class="verse"><a name="3">3</a>And ech cursid thing schal no more be; but the seetis of God and of the lomb schulen be in it. And the seruauntis of hym schulen serue to hym.</span> <span class="verse"><a name="4">4</a>And thei schulen see his face, and his name in her forheedis.</span> <span class="verse"><a name="5">5</a>And niyt schal no more be, and thei schulen not haue nede to the  liyt of lanterne, nethir to liyt of sunne; for the Lord God schal lyytne hem, and thei schulen regne in to worldis of worldis.</span> <span class="verse"><a name="6">6</a>And he seide to me, These wordis ben moost feithful and trewe. And the Lord God of spiritis of prophetis sente his aungel, to schewe his seruauntis, what thingis it bihoueth to be don soone.</span> <span class="verse"><a name="7">7</a>`And lo! Y come swiftli. Blessid is he, that kepith the wordis of prophesie of this book.</span> <span class="verse"><a name="8">8</a>And Y am Joon, that herde and say these thingis. And aftirward that Y hadde `herd and seyn, Y felde doun, to worschipe bifor the feet of the aungel, that schewide to me these thingis.</span> <span class="verse"><a name="9">9</a>And he seide to me, Se thou, that thou do not; for Y am seruaunt `with thee, and of thi britheren, prophetis, and of hem that kepen the wordis of prophesie of this book; worschipe thou God.</span> <span class="verse"><a name="10">10</a>And he seide to me, `Signe, ether seele, thou not the wordis of prophesie of this book; for the tyme is niy.</span> <span class="verse"><a name="11">11</a>He that noyeth, noye he yit; and he that is in filthis, wexe foul yit; and a iust man, be iustified yit, and the hooli, be halewid yit.</span> <span class="verse"><a name="12">12</a>Lo! Y come soone, and my mede with me, to yelde to ech man aftir hise werkis.</span> <span class="verse"><a name="13">13</a>Y am alpha and oo, the firste and the laste, bigynnyng and ende.</span> <span class="verse"><a name="14">14</a>Blessid be thei, that waischen her stoolis, that the power of hem be in the tree of lijf, and entre bi the yatis in to the citee.</span> <span class="verse"><a name="15">15</a>For with outen forth houndis, and witchis, and unchast men, and manquelleris, and seruynge to idols, and ech that loueth and makith leesyng.</span> <span class="verse"><a name="16">16</a>I Jhesus sente myn aungel, to witnesse to you these thingis in chirchis. Y am the roote and kyn of Dauid, and the schynynge morewe sterre.</span> <span class="verse"><a name="17">17</a>And the spirit and  the spousesse seien, Come thou. And he that herith, seie, Come thou; and he that thirstith, come; and he that wole, take he freli the watir of lijf.</span> <span class="verse"><a name="18">18</a>And I witnesse to ech man herynge the wordis of prophesie of this book, if ony man schal putte to these thingis, God schal putte on hym the veniauncis writun in this book.</span> <span class="verse"><a name="19">19</a>And if ony man do awei of the wordis of the book of this prophesie, God schal take awei the part of hym fro the book of lijf, and fro the hooli citee, and fro these thingis that ben writun in this book.</span> <span class="verse"><a name="20">20</a>He seith, that berith witnessyng of these thingis, Yhe, amen. I come soone. Amen. Come thou, Lord Jhesu.</span> <span class="verse"><a name="21">21</a>The grace of oure Lord Jhesu Crist be with you alle. Amen.</span> </p></div</div></div></body></html>