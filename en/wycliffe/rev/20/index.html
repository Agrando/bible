<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rev">Revelation</a> &gt <strong>Chapter 20</strong></div><p><span class="verse"><a name="1">1</a>And Y say an aungel comynge doun fro heuene, hauynge the keie of depnesse, and a greet chayne in his hoond.</span> <span class="verse"><a name="2">2</a>And he cauyte the dragoun, the elde serpent, that is the deuel and Sathanas; and he boonde hym bi a thousynde yeeris.</span> <span class="verse"><a name="3">3</a>And he sente hym `in to depnesse, and closide on hym, that he disseyue no more the folkis, til a thousynde yeeris be fillid. Aftir these thingis it bihoueth hym to be vnboundun a litil tyme.</span> <span class="verse"><a name="4">4</a>And Y say seetis, and thei saten on hem, and doom was youun to hem. And the soulis of men biheedid for the witnessyng of Jhesu,  and for the word of God, and hem that worschipiden not the beeste, nether the ymage of it, nethir token the carect of it in her forheedis, nethir in her hoondis. And thei lyueden, and regneden with Crist a thousynde yeeris.</span> <span class="verse"><a name="5">5</a>Othere of deed men lyueden not, til a thousynde yeeris ben endid. This is the first ayen risynge.</span> <span class="verse"><a name="6">6</a>Blessid and hooli is he, that hath part in the firste ayenrysyng. In these men the secunde deth hath not power; but thei schulen be prestis of God, and of Crist, and thei schulen regne with hym a thousynde yeeris.</span> <span class="verse"><a name="7">7</a>And whanne a thousynde yeeris schulen be endid, Sathanas schal be vnboundun of his prisoun; and he schal go out, and schal disseyue folkis, that ben on foure corners of the erthe, Gog and Magog. And he schal gadere hem in to batel, whos noumbre is as the grauel of the see.</span> <span class="verse"><a name="8">8</a>And thei stieden vp on the broodnesse of erthe, and enuyrounede the castels of seyntis, and the louyd citee.</span> <span class="verse"><a name="9">9</a>And fier cam doun `of God fro heuene, and deuourede hem. And the deuel, that disseyuede hem, was sent in to the pool of fier and of brymston,</span> <span class="verse"><a name="10">10</a>where bothe the beeste and fals prophetis schulen be turmentid dai and niyt, in to worldis of worldis.</span> <span class="verse"><a name="11">11</a>Amen. And Y say a greet white trone, and oon sittynge on it, fro whos siyt erthe fled and heuene; and the place is not foundun `of hem.</span> <span class="verse"><a name="12">12</a>And Y sai deed men, grete and smale, stondynge in the siyt of the trone; and bookis weren opened, and deed men weren demed of these thingis that weren writun in the bookis, aftir the werkis of hem.</span> <span class="verse"><a name="13">13</a>And the see yaf his deed men, that weren in it; and deth and helle  yauen her deed men, that weren in hem. And it was demed of ech, aftir the werkis of hem.</span> <span class="verse"><a name="14">14</a>And helle and deth weren sent in to a poole of fier. `This is the secunde deth.</span> <span class="verse"><a name="15">15</a>And he that was not foundun writun in the book of lijf, was sent in to the pool of fier.</span> </p></div</div></div></body></html>