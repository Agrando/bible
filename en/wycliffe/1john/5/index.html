<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1john">1 John</a> &gt <strong>Chapter 5</strong></div><p><span class="verse"><a name="1">1</a>Ech man that bileueth that Jhesus is Crist, is borun of God; and ech man that loueth hym that gendride, loueth hym that is borun of hym.</span> <span class="verse"><a name="2">2</a>In this thing we knowen, that we louen the children of God, whanne we louen God, and don his maundementis.</span> <span class="verse"><a name="3">3</a>For this is the charite of God, that we kepe hise maundementis; and his maundementis ben not heuy.</span> <span class="verse"><a name="4">4</a>For al thing that is borun of God, ouercometh the world; and this is the victorie that ouercometh the world, oure feith.</span> <span class="verse"><a name="5">5</a>And who is he that ouercometh the world, but he that bileueth that Jhesus is the sone of God?</span> <span class="verse"><a name="6">6</a>This is Jhesus Crist, that cam bi watir and blood; not in water oonli, but in watir and blood. And the spirit is he that witnessith, that Crist is treuthe.</span> <span class="verse"><a name="7">7</a>For thre ben, that yyuen witnessing in heuene, the Fadir, the Sone, and the Hooli Goost; and these thre ben oon.</span> <span class="verse"><a name="8">8</a>`And thre ben, that yyuen witnessing in erthe, the spirit, water, and blood; and these thre ben oon.</span> <span class="verse"><a name="9">9</a>If we resseyuen the witnessing of men, the witnessing of God is more; for this is the witnessing of God, that is more, for he witnesside of his sone.</span> <span class="verse"><a name="10">10</a>He that bileueth in the sone of God, hath the witnessing of God in hym. He that bileueth not to the sone, makith hym a liere; for he bileueth not in the witnessing, that God witnesside of his sone.</span> <span class="verse"><a name="11">11</a>And this is the witnessyng, for God yaf to you euerlastinge lijf, and this lijf is in his sone.</span> <span class="verse"><a name="12">12</a>He that hath the sone of God, hath also lijf; he that hath not the sone of God, hath not lijf.</span> <span class="verse"><a name="13">13</a>I write to you these thingis, that ye wite, that ye han euerlastynge lijf, which bileuen in the name of Goddis sone.</span> <span class="verse"><a name="14">14</a>And this is the trist which we han to God, that what euer thing we axen aftir his wille, he schal here vs.</span> <span class="verse"><a name="15">15</a>And we witen, that he herith vs, what euer thing we axen; we witen, that we han the axyngis, which we axen of hym.</span> <span class="verse"><a name="16">16</a>He that woot that his brother synneth a synne not to deth, axe he, and lijf schal be youun to hym that synneth not to deth. Ther is a synne to deth; `not for it Y seie, that ony man preie.</span> <span class="verse"><a name="17">17</a>Ech wickidnesse is synne, and ther is synne to deth.</span> <span class="verse"><a name="18">18</a>We witen, that ech man that is borun of God, synneth not; but the generacioun of God kepith hym, and the wickid touchith hym not.</span> <span class="verse"><a name="19">19</a>We witen, that we ben of God, and al the world is set in yuel.</span> <span class="verse"><a name="20">20</a>And we witen, that the sone of God cam in fleisch, and yaf to vs wit, that we know veri God, and be in the veri sone of hym.</span> <span class="verse"><a name="21">21</a>This is veri God, and euerlastynge lijf. My litle sones, kepe ye you fro maumetis.</span> </p></div</div></div></body></html>