<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1john">1 John</a> &gt <strong>Chapter 1</strong></div><p><span class="verse"><a name="1">1</a>That thing that was fro the bigynnyng, which we herden, which we sayn with oure iyen, which we bihelden, and oure hondis touchiden, of the word of lijf; and the lijf is schewid.</span> <span class="verse"><a name="2">2</a>And we sayn, and we witnessen, and tellen to you the euerlastynge lijf, that was anentis the fadir, and apperide to vs.</span> <span class="verse"><a name="3">3</a>Therfor `we tellen to you that thing, that we seyn, and herden, that also ye haue felowschipe with vs, and oure felowschip be with the fadir, and with his sone Jhesu Crist.</span> <span class="verse"><a name="4">4</a>And we writen this thing to you, that ye haue ioye, and that youre ioye be ful.</span> <span class="verse"><a name="5">5</a>And this is the tellyng, that we herden of hym, and tellen to you, that God is liyt, and ther ben no derknessis in him.</span> <span class="verse"><a name="6">6</a>If we seien, that we han felawschip with hym, and we wandren in derknessis, we lien, and don not treuthe.</span> <span class="verse"><a name="7">7</a>But if we walken in liyt, as also he is in liyt, we han felawschip togidere; and the blood of Jhesu Crist, his sone, clensith vs fro al synne.</span> <span class="verse"><a name="8">8</a>If we seien, that we han no synne, we disseyuen vs silf, and treuthe is not in vs.</span> <span class="verse"><a name="9">9</a>If we knowlechen oure synnes, he is feithful and iust, that he foryyue to vs oure synnes, and clense vs from al wickidnesse.</span> <span class="verse"><a name="10">10</a>And if we seien, we han not synned, we maken hym a liere, and his word is not in vs.</span> </p></div</div></div></body></html>