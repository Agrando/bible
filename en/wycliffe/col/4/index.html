<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/col">Colossians</a> &gt <strong>Chapter 4</strong></div><p><span class="verse"><a name="1">1</a>Lordis, yyue ye to seruauntis that that is iust and euene, witinge that also ye han a Lord in heuene.</span> <span class="verse"><a name="2">2</a>Be ye bisi in preier, and wake in it, in doynge of thankyngis;</span> <span class="verse"><a name="3">3</a>and preie ech for othere, and for vs, that God opene to vs the dore of word, to speke the misterie of Crist;</span> <span class="verse"><a name="4">4</a>for which also Y am boundun, that Y schewe it, so as it bihoueth me to speke.</span> <span class="verse"><a name="5">5</a>Walke ye in wisdom to hem that ben with outen forth, ayenbiynge tyme.</span> <span class="verse"><a name="6">6</a>Youre word be sauered in salt eueremore in grace; that ye wite, hou it bihoueth you to answere to ech man.</span> <span class="verse"><a name="7">7</a>Titicus, most dere brother, and feithful mynyster, and my felowe in the Lord, schal make alle thingis knowun to you, that ben aboute me.</span> <span class="verse"><a name="8">8</a>Whom Y sente to you to this same thing, that he knowe what thingis ben aboute you, and coumforte youre hertis, with Onesyme,</span> <span class="verse"><a name="9">9</a>most dere and feithful brother, which is of you; whiche schulen make alle thingis that ben doon here, knowun to you.</span> <span class="verse"><a name="10">10</a>Aristark, prisoner with me, gretith you wel, and Mark, the cosyn of Barnabas, of whom ye han take maundementis; if he come to you, resseyue ye hym;</span> <span class="verse"><a name="11">11</a>and Jhesus, that is seid Just; whiche ben of circumcisioun; thei aloone ben myn helperis in the kingdom of God, that weren to me in solace.</span> <span class="verse"><a name="12">12</a>Epafras, that is of you, the seruaunt of Jhesu Crist, gretith you wel; euere bisi for you in preyeris, that ye stonde perfit and ful in al the wille of God.</span> <span class="verse"><a name="13">13</a>And Y bere witnessyng to hym, that he hath myche trauel for you, and for hem that ben at Loadice, and that ben at Ierapolim.</span> <span class="verse"><a name="14">14</a>Luk, the leche most dere, and Demas, greten you wel.</span> <span class="verse"><a name="15">15</a>Grete ye wel the britheren that ben at Loadice, and the womman Nynfam, and the chirche that is in hir hous.</span> <span class="verse"><a name="16">16</a>And whanne this pistle is red among you, do ye, that it be red in the chirche of Loadicensis; and rede ye that pistle that is of Loadicensis.</span> <span class="verse"><a name="17">17</a>And seie ye to Archippus, Se the mynysterie, that thou hast takun in the Lord, that thou fille it.</span> <span class="verse"><a name="18">18</a>My salutacioun, bi the hoond of Poul. Be ye myndeful of my boondis. The grace of the Lord Jhesu Crist be with you. Amen.</span> </p></div</div></div></body></html>