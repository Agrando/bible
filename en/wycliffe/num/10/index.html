<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 10</strong></div><p><span class="verse"><a name="1">1</a>And the Lord spak to Moises, and seide,</span> <span class="verse"><a name="2">2</a>Make to thee twei siluerne trumpis betun out with hameris, bi whiche thou maist clepe togidere the multitude, whanne the tentis schulen be moued.</span> <span class="verse"><a name="3">3</a>And whanne thou schalt sowne with trumpis, al the cumpeny schal be gaderid to thee at the dore of the tabernacle of the boond of pees.</span> <span class="verse"><a name="4">4</a>If thou schalt sowne onys, the princes and the heedis of the multitude of Israel schulen come to thee;</span> <span class="verse"><a name="5">5</a>but if a lengere and departid trumpyng schal sowne, thei that ben at the eest coost schulen moue tentis first.</span> <span class="verse"><a name="6">6</a>Forsothe in the secounde sown and lijk noise of the trumpe thei that dwellen at the south schulen reise tentis; and bi this maner othere men schulen do, whanne the trumpis schulen sowne in to goyng forth.</span> <span class="verse"><a name="7">7</a>Forsothe whanne the puple schal be gederid to gidere, symple cry of trumpis schal be, and tho schulen not sowne departyngli.</span> <span class="verse"><a name="8">8</a>The sones of Aaron preest schulen sowne with trumpis, and this schal be a lawful thing euerlastynge in youre generaciouns.</span> <span class="verse"><a name="9">9</a>If ye schulen go out of youre lond to batel ayens enemyes that fiyten ayens you, ye schulen crye with trumpis sownynge, and the bithenkyng of you schal be bifor youre Lord God, that ye be delyuered fro the hondis of youre enemyes.</span> <span class="verse"><a name="10">10</a>If ony tyme ye schulen haue a feeste, and halidaies, and calendis, ye schulen synge in trumpis on brent sacrifices and pesible sacrifices, that tho be to you in to remembryng of youre God; Y am youre Lord God.</span> <span class="verse"><a name="11">11</a>In the secounde yeer, in the secounde monethe, in the twentithe dai of the monethe, the cloude was reisid fro the tabernacle of boond of pees.</span> <span class="verse"><a name="12">12</a>And the sones of Israel yeden forth bi her cumpenyes fro deseert  of Synay; and the cloude restide in the wildirnesse of Faran.</span> <span class="verse"><a name="13">13</a>And the sones of Juda bi her cumpenyes, of whiche the prince was Naason, the sone of Amynadab, moueden first tentis,</span> <span class="verse"><a name="14">14</a>bi the Lordis comaundement maad in the hond of Moises.</span> <span class="verse"><a name="15">15</a>In the lynage of the sones of Ysacar the prince was Nathanael, the sone of Suar.</span> <span class="verse"><a name="16">16</a>In the lynage of Sabulon the prince was Heliab, the sone of Helon.</span> <span class="verse"><a name="17">17</a>And the tabernacle was takun doun, which the sones of Gerson and of Merary baren, and `yeden out.</span> <span class="verse"><a name="18">18</a>And the sones of Ruben yeden forth bi her cumpenyes and ordre, of whiche the prince was Helisur, the sone of Sedeur.</span> <span class="verse"><a name="19">19</a>Forsothe in the lynage of the sones of Symeon the prince was Salamyel, the sone of Surisaddai.</span> <span class="verse"><a name="20">20</a>Sotheli in the lynage of Gad the prince was Helisaphath, the sone of Duel.</span> <span class="verse"><a name="21">21</a>And the sones of Caath yeden forth, and baren the seyntuarie; so longe the tabernacle was borun, til thei camen to the place of reisyng therof.</span> <span class="verse"><a name="22">22</a>Also the sones of Effraym, bi her cumpanyes, moueden tentis, in whos oost the prince was Elisama, the sone of Amyud.</span> <span class="verse"><a name="23">23</a>Forsothe in the lynage of the sones of Manasses the prince was Gamaliel, the sone of Phadussur.</span> <span class="verse"><a name="24">24</a>And in the lynage of Beniamyn the duk was Abidan, the sone of Gedeon.</span> <span class="verse"><a name="25">25</a>The sones of Dan, bi her cumpenyes, yeden forth the laste of alle tentis, in whos oost the prince was Aizer, the sone of Amysaddai.</span> <span class="verse"><a name="26">26</a>Sotheli in the lynage of the sones of Aser the prince was Phegiel, the sone of Ochran.</span> <span class="verse"><a name="27">27</a>And in the lynage of the sones of Neptalym the prince was Haira, the sone of Henan.</span> <span class="verse"><a name="28">28</a>These ben the castels and the goinges forth of the sones of Israel, bi her cumpenyes, whanne thei yeden out.</span> <span class="verse"><a name="29">29</a>And Moises seide to Heliab, the sone of Raguel, of Madian, his alie `ethir fadir of his wijf, We goon forth to the place which the Lord schal yyue to vs; come  thou with vs, that we do wel to thee, for the Lord bihiyte goode thingis to Israel.</span> <span class="verse"><a name="30">30</a>To whom he answeride, Y schal not go with thee, but Y schal turne ayen in to my lond, in which Y was borun.</span> <span class="verse"><a name="31">31</a>And Moises seide, Nyle thou forsake vs, for thou knowist in whiche places we owen to sette tentis, and thou schalt be oure ledere;</span> <span class="verse"><a name="32">32</a>and whanne thou schalt come with vs, what euer thing schal be the beste of the richessis whiche the Lord schal yyue to vs, we schulen yyue to thee.</span> <span class="verse"><a name="33">33</a>And therfor thei yeden forth fro the hil of the Lord the weie of thre daies; and the arke of boond of pees of the Lord yede bifor hem, bi thre daies, and purueyde the place of tentis.</span> <span class="verse"><a name="34">34</a>And the cloude of the Lord was on hem bi day, whanne thei yeden.</span> <span class="verse"><a name="35">35</a>And whanne the arke was reisid, Moises seide, Ryse thou, Lord, and thin enemyes be scaterid, and thei that haten thee, fle fro thi face;</span> <span class="verse"><a name="36">36</a>forsothe whanne the arke was put doun, he seide, Lord, turne ayen to the multitude of the oost of Israel.</span> </p></div</div></div></body></html>