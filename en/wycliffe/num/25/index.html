<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 25</strong></div><p><span class="verse"><a name="1">1</a>Forsothe in that tyme Israel dwellide in Sechym; and the puple dide fornycacioun with the douytris of Moab;</span> <span class="verse"><a name="2">2</a>whiche douytris clepiden hem to her sacrifices, and thei eten, and worschipiden the  goddis of tho douytris;</span> <span class="verse"><a name="3">3</a>and Israel made sacrifice to Belphegor. And the Lord was wrooth,</span> <span class="verse"><a name="4">4</a>and seide to Moises, Take thou alle the princes of the puple, and hange hem ayens the sunne in iebatis, that my wodnesse, `that is stronge veniaunce, be turned awai fro Israel.</span> <span class="verse"><a name="5">5</a>And Moises seide to the iugis of Israel, Ech man sle his neiyboris, that maden sacrifice to Belphagor.</span> <span class="verse"><a name="6">6</a>And, lo! oon of the sones of Israel entride bifor his britheren to `an hoore of Madian, in the siyt of Moises, and al the cumpeny of the sones of Israel, whiche wepten bifor the yatis of the tabernacle.</span> <span class="verse"><a name="7">7</a>And whanne Phynees, the sone of Eleazar, sone of Aaron, preest, hadde seyn this, he roos fro the myddis of the multitude; and whanne he hadde take a swerd,</span> <span class="verse"><a name="8">8</a>he entride aftir the man of Israel in to the `hoore hows, and stikide thorou both togidere, that is, the man and the womman, in the places of gendryng. And the veniaunce ceesside fro the sones of Israel,</span> <span class="verse"><a name="9">9</a>and foure and twenti thousand of men weren slayn.</span> <span class="verse"><a name="10">10</a>And the Lord seide to Moises,</span> <span class="verse"><a name="11">11</a>Fynees, the sone of Eleazar, sone of Aaron, preest, turnede away myn yre fro the sones of Israel; for he was stirid ayens hem bi my feruent loue, that Y my silf schulde not do awai the sones of Israel in my greet hete, `ether strong veniaunce.</span> <span class="verse"><a name="12">12</a>Therfor speke thou to hym, Lo! Y yyue to hym the pees of my couenaunt,</span> <span class="verse"><a name="13">13</a>and it schal be an euerlastynge couenaunt of preesthod, as wel to hym silf as to his seed; for he louyde feruentli for his God, and he clenside the greet trespas of the sones of Israel.</span> <span class="verse"><a name="14">14</a>Forsothe the name of the man of Israel, that was slayn with the womman of Madian, was Zambri, the sone of Salu, duyk of the kynrede and lynage of Symeon.</span> <span class="verse"><a name="15">15</a>Forsothe  the womman of Madian that was slayn togidere, was clepid Cobri, the douyter of Sur, the nobleste prince of Madianytis.</span> <span class="verse"><a name="16">16</a>And the Lord spak to Moises and seide,</span> <span class="verse"><a name="17">17</a>`Madianytis feele you enemyes, and smyte ye hem;</span> <span class="verse"><a name="18">18</a>for also thei diden enemyliche ayens you, and disseyueden thorow tresouns, bi the idol of Phegor, and bi `the douyter of Corbri, duyk of Madian, her sister, which douyter was sleyn in the dai of veniaunce, for the sacrilege of Phegor.</span> </p></div</div></div></body></html>