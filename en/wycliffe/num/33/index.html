<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 33</strong></div><p><span class="verse"><a name="1">1</a>These ben the dwellyngis of the sones of Israel, that yeden out of the lond of Egipt, bi her cumpenyes, in the hond of Moises and of Aaron;</span> <span class="verse"><a name="2">2</a>whiche dwellyngis Moises discriuede bi the places of tentis, that weren chaungid bi comaundement of the Lord.</span> <span class="verse"><a name="3">3</a>Therfor the sones of Israel yeden forth in `an hiy hond fro Ramesses, in the firste monethe, in the fiftenthe dai of the firste monethe, in the  tother dai of pask, while alle Egipcians sien,</span> <span class="verse"><a name="4">4</a>and birieden the firste gendrid children, whiche the Lord hadde slayn; for the Lord hadde take veniaunce also on the goddis `of hem.</span> <span class="verse"><a name="5">5</a>`The sones of Israel settiden tentis in Socoth,</span> <span class="verse"><a name="6">6</a>and fro Sochoth thei camen into Etham, which is in the laste coostis of `the wildirnesse; fro thennus thei yeden out,</span> <span class="verse"><a name="7">7</a>and camen ayens Phiayroth, whiche biholdith Beelsephon, and settiden tentis bifor Magdalun.</span> <span class="verse"><a name="8">8</a>And thei yeden forth fro Phiairoth, and passiden bi the myddil see in to the wildirnesse, and thei yeden thre daies bi the deseert of Ethan, and settiden tentis in Mara.</span> <span class="verse"><a name="9">9</a>And thei yeden forth fro Mara, and camen in to Helym, where weren twelue wellis of watir, and seuenti palm trees; and there thei settiden tentis.</span> <span class="verse"><a name="10">10</a>But also thei yeden out fro thennus, and settiden tentis on the Reed See. And thei yeden forth fro the Reed See,</span> <span class="verse"><a name="11">11</a>and settiden tentis in the deseert of Syn,</span> <span class="verse"><a name="12">12</a>fro whennus thei yeden out, and camen in to Depheca.</span> <span class="verse"><a name="13">13</a>And thei yeden forth fro Depheca, and settiden tentis in Haluys.</span> <span class="verse"><a name="14">14</a>And thei yeden forth fro Haluys, and settiden tentis in Raphidyn, where watir failide to `the puple to drinke.</span> <span class="verse"><a name="15">15</a>And thei yeden forth fro Raphidyn, and settiden tentis in the deseert of Synai.</span> <span class="verse"><a name="16">16</a>But also thei yeden out of the wildirnesse of Synay, and camen to the Sepulcris of Coueitise.</span> <span class="verse"><a name="17">17</a>And thei yeden forth fro the Sepulcris of Coueytise, and settiden tentis in Asseroth.</span> <span class="verse"><a name="18">18</a>And fro Asseroth thei camen in to Rethma.</span> <span class="verse"><a name="19">19</a>And thei yeden forth fro Rethma, and settiden tentis in Remon Phares;</span> <span class="verse"><a name="20">20</a>fro whennus thei yeden forth, and camen in to Lemphna.</span> <span class="verse"><a name="21">21</a>And fro Lemphna thei settiden tentis in Ressa.</span> <span class="verse"><a name="22">22</a>And thei yeden out fro Ressa, and camen into Celatha; fro whennus thei yeden  forth, and settiden tentis in the hil of Sepher.</span> <span class="verse"><a name="23">23</a>Thei yeden out fro the hil of Sepher, and camen in to Arada;</span> <span class="verse"><a name="24">24</a>fro thennus thei yeden forth, and settiden tentis in Maceloth.</span> <span class="verse"><a name="25">25</a>And thei yeden forth fro Maceloth, and camen in to Caath.</span> <span class="verse"><a name="26">26</a>Fro Caath thei settiden tentis in Thare;</span> <span class="verse"><a name="27">27</a>fro whennus thei yeden out, and settiden tentis in Methcha.</span> <span class="verse"><a name="28">28</a>And fro Methcha thei settiden tentis in Esmona.</span> <span class="verse"><a name="29">29</a>And thei yeden forth fro Asmona, and camen in to Moseroth;</span> <span class="verse"><a name="30">30</a>and fro Moseroth thei settiden tentis in Benalachan.</span> <span class="verse"><a name="31">31</a>And thei yeden forth fro Benalachan, and camen in to the hil of Galgad;</span> <span class="verse"><a name="32">32</a>fro whennus thei yeden forth, and settiden tentis in Jethebacha.</span> <span class="verse"><a name="33">33</a>And fro Jethebacha thei camen in to Ebrona.</span> <span class="verse"><a name="34">34</a>And thei yeden out fro Ebrona, and settiden tentis in Asiongaber;</span> <span class="verse"><a name="35">35</a>fro thennus thei yeden forth, and camen in to deseert of Syn; this is Cades.</span> <span class="verse"><a name="36">36</a>And thei yeden fro Cades, and thei settiden tentis in the hil of Hor, in the laste coostis of the lond of Edom.</span> <span class="verse"><a name="37">37</a>And Aaron, the preest, stiede in to the hil of Hor, for the Lord comaundide, and there he was deed, in the fourti yeer of the goyng out of the sones of Israel fro Egipt, in the fyuethe monethe, in the firste dai of the monethe;</span> <span class="verse"><a name="38">38</a>whanne he was of an hundrid and thre and twenti yeer.</span> <span class="verse"><a name="39">39</a>And Chanaan, kyng of Arad, that dwellide at the south, in the lond of Canaan, herde that the sones of Israel camen.</span> <span class="verse"><a name="40">40</a>And thei yeden forth fro the hil of Hor, and settiden tentis in Salmona;</span> <span class="verse"><a name="41">41</a>fro thennus thei yeden forth, and camen in to Phynon.</span> <span class="verse"><a name="42">42</a>And thei yeden forth fro Phynon, and settiden tentis in Oboth.</span> <span class="verse"><a name="43">43</a>And fro Oboth thei camen in to Neabarym, `that is, into the wildirnesse of Abarym, which is in the endis of Moabitis.</span> <span class="verse"><a name="44">44</a>And thei yeden forth fro Neabarym, and thei settiden tentis in Dibon of Gad;</span> <span class="verse"><a name="45">45</a>fro  whennus thei yeden forth, and settiden tentis in Helmon of Deblathaym.</span> <span class="verse"><a name="46">46</a>And thei yeden out fro Helmon of Deblathaym, and camen to the hillis of Abarym, ayens Nabo.</span> <span class="verse"><a name="47">47</a>And thei yeden forth fro the hillis of Abarym, and passiden to the feeldi places of Moab, ouer Jordan, ayens Jericho.</span> <span class="verse"><a name="48">48</a>And there thei settiden tentis, fro Bethsymon `til to Belsathym, in the pleynere places of Moabitis,</span> <span class="verse"><a name="49">49</a>where the Lord spak to Moises,</span> <span class="verse"><a name="50">50</a>Comaunde thou to the sones of Israel, and seie thou to hem, Whanne ye han passid Jordan, and han entrid in to the lond of Canaan,</span> <span class="verse"><a name="51">51</a>distrie ye alle the dwelleris of that cuntrey; breke ye the titlis, `that is, auteris, and dryue ye to poudre the ymagis, and distrie ye alle heiy thingis,</span> <span class="verse"><a name="52">52</a>and clense ye the lond, and alle men dwellynge thereynne. For Y yaf to</span> <span class="verse"><a name="53">53</a>you that lond into possessioun whiche ye schulen departe to you bi lot; to mo men ye schulen yyue largere lond, and to fewere men streytere lond, as lot fallith to alle men, so eritage schal be youun; possessioun schal be departid bi lynagis and meynees.</span> <span class="verse"><a name="54">54</a>But if ye nylen sle the dwelleris of the lond, thei, that abiden, schulen be to you as nailes in the iyen, and speris in the sidis, `that is, deedli aduersaries; and thei schulen be aduersaries to you in the lond of youre abitacioun;</span> <span class="verse"><a name="55">55</a>and what euer thing Y thouyte to do `to hem, Y schal do to you.</span> </p></div</div></div></body></html>