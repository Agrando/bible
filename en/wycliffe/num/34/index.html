<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 34</strong></div><p><span class="verse"><a name="1">1</a>And the Lord spak to Moises,</span> <span class="verse"><a name="2">2</a>and seide, Comaunde thou to the sones of Israel, and thou schalt seie to hem, Whanne ye han entrid in to the lond of Canaan, and it bifelde in to possessioun `to you bi lot, it schal be endid bi these endis.</span> <span class="verse"><a name="3">3</a>The south part schal bigynne at the wildirnesse of Syn, which is bisidis  Edom, and it schal haue termes ayens the eest,</span> <span class="verse"><a name="4">4</a>the saltiste see, whiche termes schulen cumpasse the south coost bi the `stiynge of Scorpioun, `that is, of an hil clepid Scorpioun, so that tho passe in to Senna, and come to the south, `til to Cades Barne; fro whennus the coostis schulen go out to the town, Abdar bi name, and schulen strecche forth `til to Asemona;</span> <span class="verse"><a name="5">5</a>and the terme schal go bi cumpas fro Assemona `til to the stronde of Egipt, and it schal be endid bi the brynke of the grete see.</span> <span class="verse"><a name="6">6</a>Forsothe the west coost schal bigynne at the greet see, and schal be closid bi that ende.</span> <span class="verse"><a name="7">7</a>Sotheli at the north coost, the termes schulen bigynne at the greet see, and schulen come `til to the hiyeste hil,</span> <span class="verse"><a name="8">8</a>fro which tho schulen come in to Emath, `til to the termes of Sedada;</span> <span class="verse"><a name="9">9</a>and the coostis schulen go `til to Ephrona, and the town of Enan. These schulen be the termes in the north part.</span> <span class="verse"><a name="10">10</a>Fro thennus thei schulen mete coostis ayens the eest coost, fro the town Henan `til to Sephama;</span> <span class="verse"><a name="11">11</a>and fro Sephama termes schulen go doun in to Reblatha, ayens the welle `of Daphnyn; fro thennus tho schulen come ayens the eest to the se of Cenereth;</span> <span class="verse"><a name="12">12</a>and tho schulen strecche forth `til to Jordan, and at the laste tho schulen be closid with the salteste see. Ye schulen haue this lond bi hise coostis `in cumpas.</span> <span class="verse"><a name="13">13</a>And Moises comaundide to the sones of Israel, and seide, This schal be the lond which ye schulen welde bi lot, and which the Lord comaundide to be youun to nyne lynagis and to the half lynage;</span> <span class="verse"><a name="14">14</a>for the lynage of the sones of Ruben, bi her meynees, and the lynage of the sones of Gad, bi kynrede and noumbre, and half the lynage of Manasses,</span> <span class="verse"><a name="15">15</a>that is, twey lynagis and an half, han take her part ouer Jordan, ayens  Jerico, at the eest coost.</span> <span class="verse"><a name="16">16</a>And the Lord seide to Moises,</span> <span class="verse"><a name="17">17</a>These ben the `names of men that schulen departe the lond to you, Eleazar, preest, and Josue, the sone of Nun, and of each lynage, o prynce;</span> <span class="verse"><a name="18">18</a>of whiche these ben the names, of the lynage of Juda,</span> <span class="verse"><a name="19">19</a>Caleph, the sone of Jephone;</span> <span class="verse"><a name="20">20</a>of the lynage of Symeon, Samuhel, the sone of Amyud;</span> <span class="verse"><a name="21">21</a>of the lynage of Beniamyn, Heliad, sone of Casselon;</span> <span class="verse"><a name="22">22</a>of the lynage of the sones of Dan, Bochi, sone of Jogli; of the sones of Joseph,</span> <span class="verse"><a name="23">23</a>of the lynage of Manasses, Hamyel, sone of Ephoth;</span> <span class="verse"><a name="24">24</a>of the lynage of Effraym, Camuhel, sone of Septhan;</span> <span class="verse"><a name="25">25</a>of the lynage of Zabulon, Elisaphan, sone of Pharnat;</span> <span class="verse"><a name="26">26</a>of the lynage of Isacar, duyk Phaltiel, the sone of Ozan; of the lynage of Azer,</span> <span class="verse"><a name="27">27</a>Abyud, the sone of Salomy;</span> <span class="verse"><a name="28">28</a>of the lynage of Neptalym, Fedahel, the sone of Amyud.</span> <span class="verse"><a name="29">29</a>These men it ben, to whiche the Lord comaundide, that thei schulden departe to the sones of Israel the lond of Chanaan.</span> </p></div</div></div></body></html>