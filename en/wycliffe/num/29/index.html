<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 29</strong></div><p><span class="verse"><a name="1">1</a>Forsothe the firste dai of the seuenthe monethe schal be hooli, and worschipful to you; ye schulen not do ony seruyle werk ther ynne, for it is the day of sownyng, and of trumpis.</span> <span class="verse"><a name="2">2</a>And ye schulen offre brent sacrifice, in to swettest odour to the Lord, o calf of the droue, o ram, and seuene lambren of o yeer, with out wem;</span> <span class="verse"><a name="3">3</a>and in the sacrificis of tho `ye schulen offre thre tenthe partis of flour spreynt togidere with oile, bi ech calfe, twey tenthe partis bi a ram,</span> <span class="verse"><a name="4">4</a>o tenthe part bi a lomb, whiche togidere ben seuen lambren.</span> <span class="verse"><a name="5">5</a>And `ye schulen offre a `buc of geet, which is offrid for synne, in to the clensyng of the puple,</span> <span class="verse"><a name="6">6</a>with out the brent sacrifice of kalendis, with hise sacrifices, and without euerlastynge brent sacrifice, with customable fletynge offryngis; and bi the same cerymonyes ye schulen offre encense in to swettiste odour to the Lord.</span> <span class="verse"><a name="7">7</a>Also the tenthe dai of this seuenthe monethe schal be hooli and worschipful to you, and ye schulen turmente youre soulis; ye schulen not do ony seruyle werk ther ynne.</span> <span class="verse"><a name="8">8</a>And ye schulen offre brent sacrifice to the Lord, in to swettiste odour; o calf of the droue, o ram, seuene lambren of o yeer with out wem.</span> <span class="verse"><a name="9">9</a>And in the sacrifices of tho `ye schulen offre thre tenthe partis of flour spreynt togidere with oyle, bi ech calf, twey tenthe partis bi a ram,</span> <span class="verse"><a name="10">10</a>the tenthe part of a dyme bi each lomb, that ben togidere seuene lambren.</span> <span class="verse"><a name="11">11</a>And ye schulen offre a  `buc of geet for synne, with out these thingis that ben wont to be offrid for synne in to clensyng, and `ye schulen offre euerlastinge brent sacrifice in sacrifice, and fletinge offryngis of tho.</span> <span class="verse"><a name="12">12</a>Forsothe in the fiftenthe dai of this seuenthe monethe, that schal be hooli and worschipful to you, ye schulen not do ony seruyle werk, but ye schulen halewe solempnyte to the Lord in seuene daies; and ye schulen offre brent sacrifice,</span> <span class="verse"><a name="13">13</a>in to swetiste odour to the Lord, threttene calues of the droue, twey rammes, fouretene lambren of o yeer, with out wem.</span> <span class="verse"><a name="14">14</a>And in the moiste sacrifices of tho `ye schulen offre thre tenthe partis of flour spreynt to gidere with oile bi ech calf, that ben togidere threttene calues, and ye schulen offre twei tenthe partis to twei rammes togidere, that is, o tenthe part to o ram, and `ye schulen offre the tenthe part of `a</span> <span class="verse"><a name="15">15</a>dyme to ech lomb, whiche ben to gidere fourteene lambren.</span> <span class="verse"><a name="16">16</a>And ye schulen offre a `buc of geet for synne, with out euerlastynge brent sacrifice, and `with out the sacrifice and moiste offryng therof.</span> <span class="verse"><a name="17">17</a>In the tother dai ye schulen offre twelue calues of the droue, twei rammes, fouretene lambren of o yeer without wem.</span> <span class="verse"><a name="18">18</a>And ye schulen halewe riytfuli sacrifices, and moiste offryngis of alle, bi calues, and rammes, and lambren.</span> <span class="verse"><a name="19">19</a>And `ye schulen offre a `buc of geet for synne, with out euerlastynge brent sacrifice, and `with out the sacrifice and moist offryng therof.</span> <span class="verse"><a name="20">20</a>In the thridde dai ye schulen offre euleuen calues, twei rammes, fourtene lambren of o yeer, without wem.</span> <span class="verse"><a name="21">21</a>And ye schulen halewe riytfuli the sacrifices, and moiste offryngis of alle, bi the caluys, and rammes, and lambren.</span> <span class="verse"><a name="22">22</a>And ye schulen offre a `buk of geet for synne, with  out euerlastynge brent sacrifice, and with out the sacrifice and moiste offryng therof.</span> <span class="verse"><a name="23">23</a>In the fourthe day ye schulen offre ten calues, twey rammes, fourtene lambren of o yeer with oute wem.</span> <span class="verse"><a name="24">24</a>And ye schulen halewe riytfuli the sacrifices, and moiste offryngis of alle, bi the calues, and rammes, and lambren.</span> <span class="verse"><a name="25">25</a>And ye schulen offre a `buk of geet for synne, with out euerlastynge brent sacrifice, and `with out the sacrifice and moiste offryng therof.</span> <span class="verse"><a name="26">26</a>In the fyuethe dai ye schulen offre nyne calues, twei rammes, fourtene lambren of o yeer, with oute wem.</span> <span class="verse"><a name="27">27</a>And ye schulen halewe riytfuli the sacrifices, and moiste offryngis `of alle, bi the calues, and rammes, and lambren.</span> <span class="verse"><a name="28">28</a>And `ye schulen offre a `buc of geet for synne, with out euerlastynge brent sacrifice, and `with out the sacrifice and moiste offryng therof.</span> <span class="verse"><a name="29">29</a>In the sixte dai ye schulen offre eiyt calues, and twei rammes, fourtene lambren of o yeer with out wem.</span> <span class="verse"><a name="30">30</a>And ye schulen halewe riytfuli the sacrifices, and moiste offryngis `of alle, bi the calues, and rammes, and lambren.</span> <span class="verse"><a name="31">31</a>And ye schulen offre a `buk of geet for synne, with out euerlastynge brent sacrifice, and `with out the sacrifice and moiste offryng therof.</span> <span class="verse"><a name="32">32</a>In the seuenthe dai ye schulen offre seuene calues, twei rammes, fourtene lambren `of o yeer with out wem.</span> <span class="verse"><a name="33">33</a>And ye schulen halewe riytfuli the sacrifices, and moiste offryngis `of alle, bi the calues, and rammes, and lambren.</span> <span class="verse"><a name="34">34</a>And `ye schulen offre a `buc of geet for synne, with out euerlastynge brent sacrifice, and `with out the sacrifice and moiste offryng therof.</span> <span class="verse"><a name="35">35</a>In the eiythe dai, which is moost solempne `ether hooli; ye schulen not do ony seruyle werk,</span> <span class="verse"><a name="36">36</a>and ye schulen  offre brent sacrifice in to swettest odour to the Lord, o calf, o ram, seuene lambren of o yeer with out wem.</span> <span class="verse"><a name="37">37</a>And ye schulen halewe riytfuli the sacrifices and moiste offryngis `of alle, bi the calues, and rammes, and lambren.</span> <span class="verse"><a name="38">38</a>`And ye schulen offre a `buc of geet for synne, with out euerlastynge brent sacrifice, and `with out the sacrifice, and moiste offryng therof.</span> <span class="verse"><a name="39">39</a>Ye schulen offre these thingis to the Lord, in youre solempnytees, with out avowis, and wilful offryngis, in brent sacrifice, in sacrifice, in moist offryng, and in peesible sacrifices.</span> </p></div</div></div></body></html>