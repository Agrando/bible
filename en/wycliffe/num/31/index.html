<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 31</strong></div><p><span class="verse"><a name="1">1</a>And the Lord spak to Moyses, and seide,</span> <span class="verse"><a name="2">2</a>Venge thou firste the sones of Israel of Madianytis, and so thou schalt be gaderid to thi puple.</span> <span class="verse"><a name="3">3</a>And anoon Moises seide, Arme ye men of you to batel, that moun take of Madianytis the veniaunce of the Lord.</span> <span class="verse"><a name="4">4</a>Of ech lynage be chosun a thousynde men of Israel, that schulen be sent to batel.</span> <span class="verse"><a name="5">5</a>And of ech lynage thei yauen a thousynde, that is twelue thousynde of men, redi to batel;</span> <span class="verse"><a name="6">6</a>whiche Moises sente with Fynees, the sone of Eleazar, preest. And he bitook to hem hooli vesselis, and trumpis to make sown.</span> <span class="verse"><a name="7">7</a>And whanne thei hadden fouyt ayens Madianytis, and hadden ouercome, thei killiden alle the malis,</span> <span class="verse"><a name="8">8</a>and `the kyngis of hem, Euy, and Reem, and Sur, and Hur, and Rebe, fyue princes of `the folc of hem. Also thei killiden bi swerd Balaam, the sone of Beor.</span> <span class="verse"><a name="9">9</a>And thei token the wymmen of hem, and the litle children, and alle beestis, and al purtenaunce of howshold; what euer thei myyten haue, thei spuyleden;</span> <span class="verse"><a name="10">10</a>flawme brente as wel citees, as litle townes and castels.</span> <span class="verse"><a name="11">11</a>And they token pray, and alle thingis whiche thei hadden take, as wel of men as of beestis, and thei brouyten to Moyses,</span> <span class="verse"><a name="12">12</a>and to Eleazar, preest, and to al the multitude of the sones of Israel. Forsothe thei baren othere `thingis perteynynge to vss, to the castels in the feldi places of Moab bisidis Jordan, ayens Jericho.</span> <span class="verse"><a name="13">13</a>Moises and Eleazar, preest, and alle the princes of the synagoge, yeden out in to the comyng of hem, with out the castels, `that is, of the tabernacle.</span> <span class="verse"><a name="14">14</a>And Moises was wrooth to the princes of the oost, to tribunes, and centuriouns, that camen fro batel;  and he seide, Whi reserueden ye wymmen?</span> <span class="verse empty"><a name="15">15</a></span> <span class="verse"><a name="16">16</a>whether it be not these that disseyueden the sones of Israel, at the suggestioun of Balaam, and maden you to do trespas ayens the Lord, on the synne of Phegor, wherfor also the puple was slayn?</span> <span class="verse"><a name="17">17</a>And therfor sle ye alle men, what euer thing is of male kynde, and litle children; and strangle ye the wymmen that knew men fleischli;</span> <span class="verse"><a name="18">18</a>forsothe reserue ye to you damesels, and alle wymmen virgyns,</span> <span class="verse"><a name="19">19</a>and dwelle ye with out the castels in seuene daies. He that sleeth a man, ether touchith a slayn man, schal be clensid in the thridde and the seuenthe dai;</span> <span class="verse"><a name="20">20</a>and of al the pray, whether it is clooth, ether vessel, and ony thing maad redi in to thingis perteynynge to vss, of the skynnys and heeris of geet, and `of tre, it schal be clensid.</span> <span class="verse"><a name="21">21</a>And Eleazar, preest, spak thus to the men of the oost that fouyten, This is the comaundement of the lawe, which the Lord comaundide to Moises,</span> <span class="verse"><a name="22">22</a>The gold, and siluer, and bras, and yrun, and tiyn, and leed, and al thing that may passe by flawme, schal be purgid bi fier;</span> <span class="verse"><a name="23">23</a>sotheli what euer thing may not suffre fier, schal be halewid bi the watir of clensyng.</span> <span class="verse"><a name="24">24</a>And ye schulen waische youre clothis in the seuenthe dai, and ye schulen be clensid; and aftirward ye schulen entre in to the castels `of the tabernacle.</span> <span class="verse"><a name="25">25</a>And the Lord seide to Moises, Take ye the summe of tho thingis that ben takun, fro man `til to beeste,</span> <span class="verse"><a name="26">26</a>thou, and Eleazar, preest, and alle the princes of the comyn puple.</span> <span class="verse"><a name="27">27</a>And thou schalt departe euenli the prey bytwixe hem that fouyten and yeden out to batel, and bitwixe al the multitude.</span> <span class="verse"><a name="28">28</a>And thou schalt departe a part to the Lord, of hem that fouyten, and weren in batel, `o soule of fiue hundrid,  as wel of men, as of oxun, and of assis, and of scheep.</span> <span class="verse"><a name="29">29</a>And thou schalt yyue `that part to Eleazar, preest, for tho ben the firste fruytis of the Lord.</span> <span class="verse"><a name="30">30</a>Also of the myddil part of the sones of Israel, thou schalt take the fiftithe heed of men, and of oxun, and of assis, and of scheep, and of alle lyuynge beestis; and thou schalt yyue tho to the dekenes, that waken in the kepyngis of the tabernacle of the Lord.</span> <span class="verse"><a name="31">31</a>And Moyses and Eleazar diden, as the Lord comaundide.</span> <span class="verse"><a name="32">32</a>Forsothe the prey which the oost hadde take, was sixe hundrid fyue and seuenti thousynde of scheep,</span> <span class="verse"><a name="33">33</a>of oxun two and seuenti thousynde, of assis sixti thousynde and a thousynde;</span> <span class="verse empty"><a name="34">34</a></span> <span class="verse"><a name="35">35</a>the soules of persones of femal kynde, that knewen not fleischli men, two and thretti thousynde.</span> <span class="verse"><a name="36">36</a>And the myddil part was youun to hem that weren in the batel, of scheep thre hundrid seuene and thretti thousynde and fyue hundrid;</span> <span class="verse"><a name="37">37</a>of whiche sixe hundrid fyue and seuenti scheep weren noumbrid in to the part of the Lord;</span> <span class="verse"><a name="38">38</a>and of sixe and thretti thousynde oxun,</span> <span class="verse"><a name="39">39</a>two and seuenti oxun, and of thretti thousynde assis and fyue hundryd, oon and sixti assis;</span> <span class="verse"><a name="40">40</a>of sixtene thousynde persoones of men, twei and thretti persoones bifelden in to the `part of the Lord.</span> <span class="verse"><a name="41">41</a>And Moises bitook the noumbre of the firste fruytis of the Lord to Eleazar, preest, as it was comaundid to hym,</span> <span class="verse"><a name="42">42</a>of the myddil part of the sones of Israel, which he departide to hem that weren in batel.</span> <span class="verse"><a name="43">43</a>And of the myddil part that bifelde to the tother multitude, that is, of thre hundrid seuene and thretti thousynde scheep and fyue hundrid,</span> <span class="verse"><a name="44">44</a>and of sixe and thretti thousynde oxun,</span> <span class="verse"><a name="45">45</a>and of thretti thousynde assis and fyue hundrid, and of sixtene thousynde wymmen,</span> <span class="verse"><a name="46">46</a>Moyses took the fyftithe heed,</span> <span class="verse"><a name="47">47</a>and yaf  to the dekenes, that wakiden in the tabernacle of the Lord, as the Lord comaundide.</span> <span class="verse"><a name="48">48</a>And whanne the princes of the oost, and the tribunes and centuriouns hadden neiyed to Moises,</span> <span class="verse"><a name="49">49</a>thei seiden, We thi seruauntis han teld the noumbre of fiyters, whiche we hadden vndur oure hoond, and sotheli not oon failide;</span> <span class="verse"><a name="50">50</a>for which cause we offren `in the fre yiftis of the Lord, alle bi vs silf, that that we myyten fynde of gold in the pray, girdelis for `the myddil of wymmen, and bies of the armes, and ryngis, and ournementis of the arm nyy the hond, and bies of the neckis of wymmen, that thou preye the Lord for vs.</span> <span class="verse"><a name="51">51</a>And Moises and Eleazar, preest, token al the gold in dyuerse spices,</span> <span class="verse"><a name="52">52</a>`ether kyndis, bi the weiyte of the seyntuarye, sixtene thousynde seuene hundrid and fifti siclis, of the tribunes, and centuriouns.</span> <span class="verse"><a name="53">53</a>For that that ech man rauyschide in the prey, was his owne;</span> <span class="verse"><a name="54">54</a>and thei baren the gold taken in to the tabernacle of witnessyng, in to the mynde of the sones of Israel, bifor the Lord.</span> </p></div</div></div></body></html>