<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 1</strong></div><p><span class="verse"><a name="1">1</a>And the Lord spak to Moises in the deseert of Synay, in the tabernacle of the boond of pees, in the firste day of the secounde monethe, in the tother yeer of her goyng out of Egipt,</span> <span class="verse"><a name="2">2</a>and seide, Take ye `the summe of al the congregacioun of the sones of Israel, bi her kynredis, and howsis, and `the names of alle bi hem silf, what</span> <span class="verse"><a name="3">3</a>euer thing is of male kynde fro the twentithe yeere and aboue, of alle the stronge men of Israel; and thou and Aaron  schulen noumbre hem bi her cumpanies.</span> <span class="verse"><a name="4">4</a>And the princes of lynagis and of housis, in her kynredis, schulen be with you,</span> <span class="verse"><a name="5">5</a>of whiche princes these ben the names; of Ruben, Elisur, the sone of Sedeur;</span> <span class="verse"><a name="6">6</a>of Symeon, Salamyel, the sone of Suri Sadday;</span> <span class="verse"><a name="7">7</a>of Juda, Naason, the sone of Amynadab; of Ysacar,</span> <span class="verse"><a name="8">8</a>Nathanael, the sone of Suar;</span> <span class="verse"><a name="9">9</a>of Zabulon, Eliab, the sone of Elon; sotheli of the sones of Joseph,</span> <span class="verse"><a name="10">10</a>of Effraym, Elisama, the sone of Amyud; of Manasses, Gamaliel the sone of Phadussur;</span> <span class="verse"><a name="11">11</a>of Beniamyn, Abidan, the sone of Gedeon;</span> <span class="verse"><a name="12">12</a>of Dan, Aiezer, the sone of Amysadday;</span> <span class="verse"><a name="13">13</a>of Aser, Fegiel, the sone of Ochran;</span> <span class="verse"><a name="14">14</a>of Gad, Elisaphan, the sone of Duel;</span> <span class="verse"><a name="15">15</a>of Neptalym, Hayra, the sone of Henam.</span> <span class="verse"><a name="16">16</a>These weren the noblest princes of the multitude, bi her lynagis, and kynredis, and the heedis of the oost of Israel,</span> <span class="verse"><a name="17">17</a>whiche pryncis Moises and Aaron token, with al the multitude of the comyn puple.</span> <span class="verse"><a name="18">18</a>And thei gaderiden in the firste dai of the secounde monethe, and telden hem bi kynredis, and housis, and meynees, and heedis, and names of alle by hem silf, fro the twentithe yeer and aboue,</span> <span class="verse"><a name="19">19</a>as the Lord comaundide to Moises.</span> <span class="verse"><a name="20">20</a>And of Ruben the firste gendrid of Israel weren noumbrid, in the deseert of Synai, bi her generaciouns, and meynees, and housis, and bi the names of alle heedis, al thing that is of male kynde, fro `the twentithe yeer and aboue, of men goynge forth to batel,</span> <span class="verse"><a name="21">21</a>sixe and fourti thousynd and fyue hundrid.</span> <span class="verse"><a name="22">22</a>Of the sones of Symeon, bi her generaciouns, and meynees, and housis of her kyneredis, weren noumbrid, bi the names and heedis of alle, al that is of male kynde, fro `the twentithe yeer and aboue, of men goynge forth to batel,</span> <span class="verse"><a name="23">23</a>nyn and fifty thousand and thre hundrid.</span> <span class="verse"><a name="24">24</a>Of the sones of Gad, by generaciouns, and meynees, and housis of her kynredis, weren noumbrid, bi the names of alle, fro twenti yeer and aboue, alle men  that yeden forth to batels,</span> <span class="verse"><a name="25">25</a>fyue and fourti thousand sixe hundrid and fifti.</span> <span class="verse"><a name="26">26</a>Of the sones of Juda, bi generaciouns, and meynees, and housis of her kynredis, by the names of alle, fro `the twentithe yeer and aboue, alle men that miyten go to batels,</span> <span class="verse"><a name="27">27</a>weren noumbrid foure and seuenti thousand and sixe hundrid.</span> <span class="verse"><a name="28">28</a>Of the sones of Ysacar, bi generaciouns, and meynees, and housis of her kynredis, bi the names of alle, fro `the twentithe yeer and aboue, alle men that yeden forth to batels,</span> <span class="verse"><a name="29">29</a>weren noumbrid foure and fifti thousande and foure hundrid.</span> <span class="verse"><a name="30">30</a>Of the sones of Zabulon, bi generaciouns, and meynees, and housis of her kynredis, weren noumbrid, bi the names of alle, fro `the twentithe yeer and aboue, alle men that myyten go forth to batels,</span> <span class="verse"><a name="31">31</a>seuene and fifti thousynde and foure hundrid.</span> <span class="verse"><a name="32">32</a>Of the sones of Joseph, of the sones of Effraym, bi generaciouns, and meynees, and housis of her kynredis, weren noumbrid, bi the names of alle, fro `the twentithe yeer and aboue, alle men that myyten go forth to batels,</span> <span class="verse"><a name="33">33</a>fourti thousynde and fyue hundrid.</span> <span class="verse"><a name="34">34</a>Forsothe of the sones of Manasses, bi generaciouns, and meynees, and housis of her kynredis, weren noumbrid, bi the names of alle, fro the twentithe yeer and aboue, alle men that myyten go forth to batels,</span> <span class="verse"><a name="35">35</a>two and thretti thousynd and two hundrid.</span> <span class="verse"><a name="36">36</a>Of the sones of Beniamyn, bi generaciouns, and meynees, and housis of her kynredis, weren noumbrid, bi the names of alle, fro twenti yeer and aboue, alle men that miyten go forth to batels,</span> <span class="verse"><a name="37">37</a>fyue and thretti thousinde and foure hundrid.</span> <span class="verse"><a name="38">38</a>Of the sones of Dan, bi generaciouns, and meynees, and housis of her kynredis, weren noumbrid, bi the names of alle, fro `the twentithe yere and aboue, alle men that myyten go forth to batels,</span> <span class="verse"><a name="39">39</a>two and sixti thousynde and seuene hundrid.</span> <span class="verse"><a name="40">40</a>Of the sones of Aser, bi generaciouns, and meynees, and housis of  her kynredis, weren noumbrid, bi the names of alle, fro `the twentithe yeer and aboue, alle men that myyten go forth to batels,</span> <span class="verse"><a name="41">41</a>fourti thousynde and a thousynde and fyue hundrid.</span> <span class="verse"><a name="42">42</a>Of the sones of Neptalym, bi generaciouns, and meynees, and housis of her kynredis, weren noumbrid, bi the names of alle, fro `the twentithe yeer and aboue, alle men that myyten go forth to batels,</span> <span class="verse"><a name="43">43</a>thre and fifty thousynde and foure hundrid.</span> <span class="verse"><a name="44">44</a>These men it ben, whiche Moises and Aaron and the twelue princes of Israel noumbriden, alle bi the housis `of her kynredis.</span> <span class="verse"><a name="45">45</a>And alle men of the sones of Israel bi her housis, and meynees, fro `the twentithe yeer and aboue, that myyten go forth to batels, weren togidere</span> <span class="verse"><a name="46">46</a>sixe hundrid thousynde and thre thousynde of men, fyue hundred and fifti.</span> <span class="verse"><a name="47">47</a>Sotheli the dekenes in the lynage of her meynes weren not noumbrid with hem.</span> <span class="verse"><a name="48">48</a>And the Lord spak to Moises, and seide, `Nyle thou noumbre the lynage of Leuy,</span> <span class="verse"><a name="49">49</a>nether sette thou the summe of hem with the sones of Israel;</span> <span class="verse"><a name="50">50</a>but thou schalt ordeyne hem on the tabernacle of witnessing, and on alle the vessels therof, and what euer thing perteyneth to cerymonyes ether sacrifices. Thei schulen bere the tabernacle, and alle purtenaunces therof, and thei schulen be in seruyce, and schulen sette tentis bi the cumpas of the tabernacle.</span> <span class="verse"><a name="51">51</a>Whanne me schal go, the dekenes schulen do doun the tabernacle; whanne the tentis schulen be sette, thei schulen `reise the tabernacle. Who euer of straungeris neiyeth, he schal be slayn.</span> <span class="verse"><a name="52">52</a>Sotheli the sones of Israel schulen sette tentis, ech man bi cumpenyes, and gaderyngis, and his oost;</span> <span class="verse"><a name="53">53</a>forsothe the dekenes schulen sette tentis bi the cumpas of the tabernacle,  lest indignacioun be maad on the multitude of the sones of Israel; and thei schulen wake in the kepyngis of the `tabernacle of witnessyng.</span> <span class="verse"><a name="54">54</a>Therfor the sones of Israel diden bi alle thingis whiche the Lord comaundide to Moises.</span> </p></div</div></div></body></html>