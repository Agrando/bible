<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/num">Numbers</a> &gt <strong>Chapter 4</strong></div><p><span class="verse"><a name="1">1</a>And the Lord spak to Moises and to Aaron,</span> <span class="verse"><a name="2">2</a>and seide, Take thou the summe of the sones of Caath, fro the myddis of Leuytis,</span> <span class="verse"><a name="3">3</a>bi her housis and meynees, fro the threttithe yeer and aboue `til to the  fiftithe yeer, of alle that entren, that thei stonde and mynystre in the tabernacle of boond of pees.</span> <span class="verse"><a name="4">4</a>This is the religioun of the sones of Caath; Aaron and his sones schulen entren in to the tabernacle of boond of pees, and in to the hooli of hooli thingis,</span> <span class="verse"><a name="5">5</a>whanne the tentis schulen be moued; and thei schulen do doun the veil that hangith bifore the yatis, and thei schulen wlappe in it the arke of witnessyng;</span> <span class="verse"><a name="6">6</a>and thei schulen hile eft with a veil of `skynnys of iacynt, and thei schulen stretche forth aboue a mentil al of iacynt, and thei schulen putte in barris `on the schuldris of the bereris.</span> <span class="verse"><a name="7">7</a>Also thei schulen wlappe the boord of proposicioun in a mentil of iacynt, and thei schulen putte therwith cenceris, and morteris of gold, litil cuppis, and grete cuppis to fletyng sacrifices `to be sched; looues schulen euere be in the boord.</span> <span class="verse"><a name="8">8</a>And thei schulen strecche forth aboue a reed mentil, which thei schulen hile eft with an hilyng of `skynnes of iacynt, and thei schulen putte yn barris.</span> <span class="verse"><a name="9">9</a>Thei schulen take also a mentil of iacynt with which thei schulen hile the candilstike, with hise lanternes, and tongis, and snytels, and alle the `vessels of oile that ben nedeful to the lanternes to be ordeyned;</span> <span class="verse"><a name="10">10</a>and on alle thingis thei schulen putte an hilyng of `skynnys of iacynt, and thei schulen putte in barris.</span> <span class="verse"><a name="11">11</a>Also and thei schulen wlappe the goldun auter in a clooth of iacynt; and thei schulen stretche forth aboue an hilyng of `skynnys of iacynt, and thei schulen putte in barris.</span> <span class="verse"><a name="12">12</a>Thei schulen wlappe in a mentil of iacynt alle the vessels in whiche it is mynystrid in the seyntuarie, and thei schulen strecche forth aboue an hilyng of `skynnys of iacynt, and thei schulen  putte yn barris.</span> <span class="verse"><a name="13">13</a>But also thei schulen clense the auter fro aische, and thei schulen wlappe it in a clooth of purpur.</span> <span class="verse"><a name="14">14</a>And thei schulen putte with it alle vessels whiche thei vsen in the seruyce therof, that is, ressettis of firis, tongis, and fleischokis, hokis, and censeris, ether pannys of coolis; thei schulen hile alle the vessels of the auter togidere in a veil of `skynnes of iacynt, and thei schulen putte in barris.</span> <span class="verse"><a name="15">15</a>And whanne Aaron and hise sones han wlappid the seyntuarie, and alle vessels therof, in the mouyng of tentis, thanne the sones of Caath schulen entre, that thei bere the thingis wlappid, and touche not the vessels of the seyntuarie, lest thei dien.</span> <span class="verse"><a name="16">16</a>Thes ben the birthuns of the sones of Caath, in the tabernacle of boond of pees, on whiche Eleazar, the sone of Aaron, preest, schal be; to whois cure `the oile perteyneth to ordeyne lanternes, and the encense which is maad bi craft, and the sacrifice which is offrid euere, and the oile of anoyntyng, and what euere thing perteyneth to the ournyng of the tabernacle, and of alle vessels that ben in the seyntuarie.</span> <span class="verse"><a name="17">17</a>And the Lord spak to Moises and to Aaron, and seide,</span> <span class="verse"><a name="18">18</a>Nyle ye leese the puple of Caath fro the myddis of Leuytis;</span> <span class="verse"><a name="19">19</a>but do ye this thing to hem, that thei lyue, and die not, if thei touchen the hooli of hooli thingis. Aaron and hise sones schulen entre, and thei schulen dispose the werkis of alle men, and thei schulen departe `what who owith to bere.</span> <span class="verse"><a name="20">20</a>Othere men se not bi ony curiouste tho thingis that ben in the seyntuarie, bifore that tho ben wlappid; ellis thei schulen die.</span> <span class="verse"><a name="21">21</a>And the Lord spak to Moises,</span> <span class="verse"><a name="22">22</a>and seide, Take thou the summe also of the sones of Gerson, bi her housis, and meynees, and kynredis; noumbre thou</span> <span class="verse"><a name="23">23</a>fro thretti yeer and aboue `til to fifti yeer alle that entren and mynystren in the tabernacle of boond of pees.</span> <span class="verse"><a name="24">24</a>This is the office of the sones of Gersonytis, that thei bere the curteyns of the tabernacle, and the roof of the boond of pees, an other hilyng,</span> <span class="verse"><a name="25">25</a>and a veil of iacynt aboue alle thingis, and the tente which hangith in the entryng of the tabernacle of the boond of pees;</span> <span class="verse"><a name="26">26</a>and the curteyns of the greet street, and the veil in the entryng, `which veil is bifor the tabernacle.</span> <span class="verse"><a name="27">27</a>Whanne Aaron comaundith and hise sones, the sones of Gerson schulen bere alle thingis that perteynen to the auter, the coordis, and vessels of seruyce; and alle schulen wite, to what charge thei owen to be boundun.</span> <span class="verse"><a name="28">28</a>This is the office of the meynee of Gersonytis, in the tabernacle of boond of pees; and thei schulen be vndur the hond of Ythamar, the sone of Aaron, preest.</span> <span class="verse"><a name="29">29</a>Also thou schalt noumbre the sones of Merary, bi the meynees and housis of her fadris,</span> <span class="verse"><a name="30">30</a>fro thretti yeer and aboue `til to fifti yeer, alle that entren to the office of her seruice, and to the ournyng of the boond of pees of witnessyng.</span> <span class="verse"><a name="31">31</a>These ben `the chargis of hem; thei schulen bere the tablis of the tabernacle, and the barris therof, the pilers and her foundementis; also the pilers of the greet street bi cumpas,</span> <span class="verse"><a name="32">32</a>with her foundementis, and her stakis, and coordis; thei schulen take alle instrumentis and purtenaunce at noumbre, and so thei schulen bere.</span> <span class="verse"><a name="33">33</a>This is the office of `the meynee of Meraritis, and the seruyce in the tabernacle of boond of pees; and thei schulen be vndur the hond of Ythamar, the sone of Aaron, preest.</span> <span class="verse"><a name="34">34</a>Therfor Moises and Aaron and the princes of the synagoge noumbriden the sones of Caath, bi the kynredis and housis of her fadris,</span> <span class="verse"><a name="35">35</a>fro thretti yeer and aboue `til to  the fiftithe yeer, alle that entren to the seruyce of the tabernacle of boond of pees;</span> <span class="verse"><a name="36">36</a>and thei weren foundun two thousynde seuene hundrid and fifti.</span> <span class="verse"><a name="37">37</a>This is the noumbre of the puple of Caath, which entrith in to the tabernacle of boond of pees; Moises and Aaron noumbriden these, bi the word of the Lord, bi the hond of Moises.</span> <span class="verse"><a name="38">38</a>And the sones of Gerson weren noumbrid, bi the kyneredis and housis of her fadris,</span> <span class="verse"><a name="39">39</a>fro thretti yeer and aboue `til to `the fiftithe yeer, alle that entren that thei mynystre in the tabernacle of boond of pees;</span> <span class="verse"><a name="40">40</a>and thei weren foundun two thousynde sixe hundrid and thretti.</span> <span class="verse"><a name="41">41</a>This is the puple of Gersonytis, which Moises and Aaron noumbriden, bi the `word of the Lord.</span> <span class="verse"><a name="42">42</a>And the sones of Merary weren noumbrid, bi the kynredis and housis of her fadris,</span> <span class="verse"><a name="43">43</a>fro threttithe yeer and aboue `til to `the fiftithe yere, alle that entren to fille the customs, ether seruices, of the tabernacle of boond of pees;</span> <span class="verse"><a name="44">44</a>`and thei weren foundun thre thousynde and two hundrid.</span> <span class="verse"><a name="45">45</a>This is the noumbre of the sones of Merari, whiche Moyses and Aaron noumbriden, bi `the comaundement of the Lord, bi the hoond of Moises.</span> <span class="verse"><a name="46">46</a>Alle that weren noumbrid of Leuytis, and whiche Moyses and Aaron and the princes of Israel maden to be noumbrid, bi the kynredis and housis of her fadris,</span> <span class="verse"><a name="47">47</a>fro thretti yeer and aboue `til to `the fiftithe yeer, and entriden to the seruyce of the tabernacle, and to bere chargis,</span> <span class="verse"><a name="48">48</a>weren togidere eiyte thousynde fyue hundrid and foure scoor.</span> <span class="verse"><a name="49">49</a>By the `word of the Lord Moises noumbride hem, ech man bi his office and hise chargis, as the Lord comaundide to hym.</span> </p></div</div></div></body></html>