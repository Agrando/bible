<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/jdt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/jdt">Judith</a> &gt <strong>Chapter 16</strong></div><p><span class="verse"><a name="1">1</a>Thanne Judith song `this song to the Lord, and seide, Bigynne ye in tympans;</span> <span class="verse"><a name="2">2</a>synge ye to the Lord in cymbalis; synge ye swetli a newe salm to hym; fulli make ye ioye, and inwardli clepe ye his name.</span> <span class="verse"><a name="3">3</a>The Lord al to-brekith batels, the Lord is name to hym;</span> <span class="verse"><a name="4">4</a>that hath set hise castels in the myddis of his puple, for to deliuere vs fro the hond of alle oure enemyes.</span> <span class="verse"><a name="5">5</a>Assur cam fro the hillis, fro the north, in the multitude of his strengthe; whose multitude stoppide strondis, and the horsis of hem hiliden valeis.</span> <span class="verse"><a name="6">6</a>And he seide, that he schulde brenne my coostis, and sle my yonge men bi swerd, to yiue my yonge children in to prei, virgyns in to caitifte.</span> <span class="verse"><a name="7">7</a>But the Lord Almyyti anoiede hym, and bitook hym in to the hondis of a womman, and schente hym.</span> <span class="verse"><a name="8">8</a>For the myyti of hem felde not doun of yonge men, nether the sones of giauntis killiden hym, nether hiye giauntis puttiden hem silf to hym; but Judith, the douytir of Merari, ouercam hym bi the fairnesse of hir face.</span> <span class="verse"><a name="9">9</a>For sche vnclothide hir fro the cloth of widewehod, and clothide hir with the cloth of gladnesse, in the ful ioiyng of the sones of Israel.</span> <span class="verse"><a name="10">10</a>Sche anoyntide hir face with oynement, and boond togidere the tressis of hir heeris with a coronal, to disseyue hym.</span> <span class="verse"><a name="11">11</a>`Hir sandalies rauyschiden hise iyen, hir fairnesse made his soule caitif; with a swerd sche kittide of his necke.</span> <span class="verse"><a name="12">12</a>Men of Persis hadden hidousnesse of hir stidfastnesse, and Medeis of hyr hardynesse.</span> <span class="verse"><a name="13">13</a>Thanne the castels of Assiriens yelliden, whanne my meke men, wexinge drie for thirst, apperiden.</span> <span class="verse"><a name="14">14</a>The sones of damesels prickiden hem, and killiden hem as children fleynge; thei perischiden in batel fro the face of my God.</span> <span class="verse"><a name="15">15</a>`Synge we an ympne to the Lord, synge we a newe ympne to oure God.</span> <span class="verse"><a name="16">16</a>Lord, Lord God, thou art grete, and ful cleer in thi vertu, and whom no man may ouercome.</span> <span class="verse"><a name="17">17</a>Ech creature of thin serue thee, for thou seidist, and thingis weren maad; thou sentist thi spirit, and thingis weren maad of nouyt; and noon is that ayenstondith thi comaundement.</span> <span class="verse"><a name="18">18</a>Hillis schulen be moued fro foundementis with watris; stonys schulen flete a brood as wex bifor thi face.</span> <span class="verse"><a name="19">19</a>Sotheli thei that dreden thee, schulen be grete anentis thee bi alle thingis.</span> <span class="verse"><a name="20">20</a>Woo to the folk rysynge on my kyn; for the Lord Almyyti schal take veniaunce in hem, in the dai of doom he schal visite hem.</span> <span class="verse"><a name="21">21</a>For he schal yyue fier and wormes in the fleischis of hem, that thei be brent, and lyue, and feele til in to with outen ende.</span> <span class="verse"><a name="22">22</a>And it was doon aftir these thingis, al the puple aftir the victorie cam to Jerusalem to worschipe the Lord; and anoon as thei weren clensid, alle men offriden brent sacrifices, and a vowis, and her biheestis.</span> <span class="verse"><a name="23">23</a>Certis Judith yaf in to the cursyng of foryetyng alle the armuris of batel of Holofernes, whiche the puple yaf to hir, and the curteyn, which sche hadde take awei.</span> <span class="verse"><a name="24">24</a>Forsothe al the puple was myrie aftir the face of hooli men; and bi thre monethis the ioye of this victorie was halewid with Judith.</span> <span class="verse"><a name="25">25</a>Sotheli aftir tho daies ech man yede ayen in to his owne; and Judith was maad greet in Bethulia, and sche was more cleer thanne alle wymmen of the lond of Israel.</span> <span class="verse"><a name="26">26</a>For chastite was ioyned to hir vertu, so that sche knewe not man alle the daies of hir lijf, sithen Manasses, hir hosebonde, was deed.</span> <span class="verse"><a name="27">27</a>Sotheli in `feeste daies sche cam forth with greet glorie.</span> <span class="verse"><a name="28">28</a>Forsothe sche dwellide in the hows of hir hosebonde an hundrid yeer and fyue; and sche lefte hir handmaide fre. And sche was deed, and biried with hir hosebonde in Bethulia;</span> <span class="verse"><a name="29">29</a>and al the puple biweilide hir seuene daies.</span> <span class="verse"><a name="30">30</a>Forsothe in al the space of her lijf noon `was disturblide Israel, and many yeeris aftir hir deeth.</span> <span class="verse"><a name="31">31</a>Sotheli the day of the victorie of this feeste is takun of Ebreis in the noumbre of hooli daies, and it is worschipid of the Jewis fro that tyme til in to present day.</span> </p></div</div></div></body></html>