<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/jdt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/jdt">Judith</a> &gt <strong>Chapter 13</strong></div><p><span class="verse"><a name="1">1</a>Forsothe as euentid was maad, hise seruauntis hastiden to her ynnes; and Vagao closid togidere the doris of the closet, and yede forth.</span> <span class="verse"><a name="2">2</a>For alle men weren maad feynt of wiyn;</span> <span class="verse"><a name="3">3</a>and Judith aloone was in the closet.</span> <span class="verse"><a name="4">4</a>Certis Holofernes lai in the bed, aslepid with ful myche drunkenesse.</span> <span class="verse"><a name="5">5</a>And Judith seide to hir damesele, that sche schulde stonde with outforth bifor the dore of the closet, and aspie.</span> <span class="verse"><a name="6">6</a>And Judith stood bifor the bed, preiynge with teeris, and with stiryng of lippis `in silence,</span> <span class="verse"><a name="7">7</a>seiynge, Lord God of Israel, conferme me, and biholde in this our to the werkis of myn hondis, that, as thou bihiytist, thou reise Jerusalem thi citee; and that Y performe this thing, which thing Y bileuynge thouyte to mow be doon bi thee.</span> <span class="verse"><a name="8">8</a>And whanne sche hadde seid this, sche neiyede to the piler that was at the heed of his bed, and sche loside his swerd, that hangide boundun `ther ynne.</span> <span class="verse"><a name="9">9</a>And whanne sche hadde drawe out of the scheeth thilke swerd, sche took the heer of his heed; and seide, Lord God of Israel, conferme me in this our.</span> <span class="verse"><a name="10">10</a>And sche smoot twies on his necke, and kittide awei his heed; and sche took awei his curteyn fro the pileris, and walewide awei his bodi heedles.</span> <span class="verse"><a name="11">11</a>And aftir a litil sche yede out, and bitook the heed of Holofernes to hir handmaide, and comaundide, that sche schulde putte it in to hir scrippe.</span> <span class="verse"><a name="12">12</a>And the twei wymmen yeden out `bi her custom as to preier, and passiden the castels of Assiriens, and thei cumpassiden the valei, and camen to the yate of the citee.</span> <span class="verse"><a name="13">13</a>And Judith seide afer to the keperis of the wallis, `Opene ye the yatis, for God is with vs, that hath do greet vertu in Israel.</span> <span class="verse"><a name="14">14</a>And it was doon, whanne the men hadden herd `her vois, thei clepiden the prestis of the citee.</span> <span class="verse"><a name="15">15</a>And alle men fro the leest `til to the mooste runnen to hir; for thei hopiden not, that sche schulde come now.</span> <span class="verse"><a name="16">16</a>And thei teendiden liytis, and alle men cumpassiden aboute hir. Sotheli sche stiede in to an hiyere place, and comaundide silence to be maad. And whanne alle men weren stille,</span> <span class="verse"><a name="17">17</a>Judith seide, Herie ye `oure Lord God, that hath not forsake hem that hopen in hym,</span> <span class="verse"><a name="18">18</a>and bi me, his handmaide, he hath fillid his merci, which he bihiyte to the hows of Israel, and hath slayn in myn hond the enemye of his puple `in this niyt.</span> <span class="verse"><a name="19">19</a>And sche `brouyte forth of the scrippe the heed of Holofernes, and schewide it to hem, and seide, Lo! the heed of Holofernes, prince of the chiualrie of Assiriens; and, lo! his curteyn, in which he lay in his drunkenesse, where also oure Lord God killide hym bi the hond of a womman.</span> <span class="verse"><a name="20">20</a>Forsothe the Lord God lyueth, for his aungel kepte me, bothe goynge fro hennus, and dwellynge there, and turnynge ayen fro thennus hidur; and the Lord `suffride not his handmaide to be defoulid, but with out defoulyng of synne he ayen clepid me to you, and Y haue ioie in his victorie, and in `my scapyng, and in youre delyueraunce.</span> <span class="verse"><a name="21">21</a>Knouleche ye alle to hym, for he is good, for his mercy is in to `the world.</span> <span class="verse"><a name="22">22</a>Sotheli alle men worschipiden the Lord, and seiden to hir, The Lord hath blessid thee in his vertu, for bi thee he hath brouyt to nouyt oure enemyes.</span> <span class="verse"><a name="23">23</a>Certis Ozie, prince of the puple of Israel, seide to hir, Douytir, thou art blessid of the hiy Lord God, bifor alle wymmen on erthe.</span> <span class="verse"><a name="24">24</a>Blessid be the Lord, that made heuene and erthe, and that dresside thee in to the woundis of the heed of the prince of oure enemyes;</span> <span class="verse"><a name="25">25</a>for to dai he hath magnefied so thi name, that thi preisyng go not awei fro the mouth of men, that schulen be myndeful of the vertu of the Lord with outen ende; for whiche thou sparidist not thi lijf for the angwischis and tribulaciouns of thi kyn, but helpidist the fallinge bifor the siyt of oure God.</span> <span class="verse"><a name="26">26</a>And al the puple seide, `Be it! be it!</span> <span class="verse"><a name="27">27</a>Forsothe Achior was clepid, and cam; and Judith seide to hym, Thilke God of Israel, to whom thou yauest witnessyng, that he auengith hym of hise enemyes, hath kit of the heed of alle vnbileueful men in this niyt bi myn hond.</span> <span class="verse"><a name="28">28</a>And that thou preue that it is so, lo! the heed of Holofernes, which in the dispit of his pride dispiside God of Israel, and manaasside deth to thee, and seide, Whanne the puple of Israel is takun, Y schal comaunde thi sidis to be persid with a swerd.</span> <span class="verse"><a name="29">29</a>Sotheli Achior siy the heed of Holofernes, and was angwischid for drede, and felde doun on his face on the erthe, and his soule suffride eneyntisyng.</span> <span class="verse"><a name="30">30</a>Sotheli aftir that he hadde take ayen spirit, and was coumfortid, he felde doun at `hir feet, and worschipide hir,</span> <span class="verse"><a name="31">31</a>and seide, Blessid art thou of thi God in al the tabernacle of Jacob; for in ech folk, that schal here thi name, God of Israel schal be magnyfied in thee.</span> </p></div</div></div></body></html>