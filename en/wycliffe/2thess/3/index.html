<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>Britheren, fro hennus forward preye ye for vs, that the word of God renne, and be clarified, as it is anentis you;</span> <span class="verse"><a name="2">2</a>and that we be delyuered fro noyous and yuele men; for feith is not of alle men.</span> <span class="verse"><a name="3">3</a>But the Lord is trewe, that schal conferme you, and schal kepe fro yuel.</span> <span class="verse"><a name="4">4</a>And, britheren, we trusten of you in the Lord, for what euere thingis we comaunden to you, bothe ye don and schulen do.</span> <span class="verse"><a name="5">5</a>And the Lord dresse youre hertis, in the charite of God, and in the pacience of Crist.</span> <span class="verse"><a name="6">6</a>But, britheren, we denouncen to you in the name of oure Lord Jhesu Crist, that ye withdrawe you from ech brother that wandrith out of ordre, and not aftir the techyng, that thei resseyueden of vs.</span> <span class="verse"><a name="7">7</a>For `ye silf witen, hou it bihoueth to sue vs. For we weren not vnpesible among you,</span> <span class="verse"><a name="8">8</a>nethir with outen oure owne trauel we eeten breed of ony man, but in trauel and werynesse worchiden niyt and dai, that we greuyden noon of you.</span> <span class="verse"><a name="9">9</a>Not as we hadden not power, but that we schulden yyue vs silf ensaumple to you to sue vs.</span> <span class="verse"><a name="10">10</a>For also whanne we weren among you, we denounsiden this thing to you, that if ony man wole not worche, nethir ete he.</span> <span class="verse"><a name="11">11</a>For we han herd that summe among you goon in reste, and no thing worchen, but don curiousli.</span> <span class="verse"><a name="12">12</a>But we denouncen to hem that ben suche men, and bisechen in the Lord Jhesu Crist, that thei worchen with silence, and ete her owne breed.</span> <span class="verse"><a name="13">13</a>But nyle ye, britheren, faile wel doynge.</span> <span class="verse"><a name="14">14</a>That if ony man obeie not to oure word bi epistle, marke ye him, and comyne ye not with hym, that he be schamed;</span> <span class="verse"><a name="15">15</a>and nyle ye gesse hym as an enemye, but repreue ye hym as a brother. And God hym silf of pees yyue to you euerlastinge pees in al place.</span> <span class="verse"><a name="16">16</a>The Lord be with `you alle.</span> <span class="verse"><a name="17">17</a>My salutacioun bi the hoond of Poul; which signe in ech epistle Y write thus.</span> <span class="verse"><a name="18">18</a>The grace of oure Lord Jhesu Crist be with `alle you. Amen.</span> </p></div</div></div></body></html>