<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Forsothe it was don, whanne Samuel hadde wexide eld, he settide hise sones iugis on Israel.</span> <span class="verse"><a name="2">2</a>And the name of his firste gendrid sone was Johel, and the name of the secounde was Abia, iugis in Bersabee.</span> <span class="verse"><a name="3">3</a>And hise sones yeden not in `the weies of hym, but thei bowiden after aueryce, and thei token yiftis, and peruertiden doom.</span> <span class="verse"><a name="4">4</a>Therfor alle the grettere men in birthe of Israel weren gaderid, and camen to Samuel in to Ramatha.</span> <span class="verse"><a name="5">5</a>And thei seiden to hym, Lo! thou hast wexid eld, and thi sones goen not in thi weies; ordeyne thou a kyng to vs, `that he deme vs, as also alle naciouns han.</span> <span class="verse"><a name="6">6</a>And the word displeside in the iyen of Samuel, for thei hadden seid, Yyue thou to vs a kyng, that he deme vs. And Samuel preiede to the Lord.</span> <span class="verse"><a name="7">7</a>Forsothe the Lord seide to Samuel, Here thou the vois of the puple in alle thingis whiche thei speken to thee; for thei han not caste awey thee, but me, that Y regne not on hem.</span> <span class="verse"><a name="8">8</a>Bi alle her werkis whiche thei diden, fro the day in whiche Y ledde hem out of Egipt `til to this dai, as thei forsoken me, and seruyden alien goddis, so thei doon also to thee.</span> <span class="verse"><a name="9">9</a>Now therfor here thou her vois; netheles witnesse thou to hem; biforseie thou to hem the riyt of the kyng, that schal regne on hem.</span> <span class="verse"><a name="10">10</a>Therfor Samuel seide alle the wordis of the Lord to the puple, that hadde axid of him a king; and he seide,</span> <span class="verse"><a name="11">11</a>This schal be the `riyt of the kyng, that schal comaunde to you; he schal take youre sones, and schal sette in hise charis;</span> <span class="verse"><a name="12">12</a>and he schal make hem `to hym silf rideris, and biforegoeris of hise cartis; and he schal ordeyne to hym tribunes, `that is, souereyns of a thousynd, and centuriouns, `that is, souereyns of an hundrid, and eereris of hise feeldis, and reperis of cornes, and smythis of hise armeris, and charis.</span> <span class="verse"><a name="13">13</a>Also he schal make youre douytris makeris of `oynementis to hym silf, and fueris, and bakeris.</span> <span class="verse"><a name="14">14</a>And he schal take youre feeldis and vyneris and the beste places of olyues, and schal yyue to hise seruauntis.</span> <span class="verse"><a name="15">15</a>But also he schal take the tenthe part of youre cornes, and rentis of vyneris, that he yyue to his chaumberleyns and seruauntis.</span> <span class="verse"><a name="16">16</a>Sotheli he schal take awey youre seruauntis and handmaydes, and beste yong men, and assis, and schal sette in his werk.</span> <span class="verse"><a name="17">17</a>Also he schal take the tenthe part of youre flockis, and ye schulen be `seruauntis to hym.</span> <span class="verse"><a name="18">18</a>And ye schulen crye in that dai fro the face of youre kyng, whom ye han chose to you; and the Lord schal not here you in that dai; for ye axiden a kyng to you.</span> <span class="verse"><a name="19">19</a>Sotheli the puple nolde here the vois of Samuel, but thei seiden, Nay for a kyng schal be on vs;</span> <span class="verse"><a name="20">20</a>and we also schulen be as alle folkis, and oure kyng schal deme vs, and he schal go out bifor vs, and he schal fiyte oure batel for vs.</span> <span class="verse"><a name="21">21</a>And Samuel herde alle the wordis of the puple, and `spak tho in the eeris of the Lord.</span> <span class="verse"><a name="22">22</a>Forsothe the Lord seide to Samuel, Here thou `the vois of hem, and ordeyne thou a kyng on hem. And Samuel seide to the men of Israel, Ech man go in to his citee.</span> </p></div</div></div></body></html>