<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/phil/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/phil">Philippians</a> &gt <strong>Chapter 3</strong></div><p><span class="verse"><a name="1">1</a>Hennus forward, my britheren, haue ye ioye in the Lord. To write to you the same thingis, to me it is not slow, and to you it is necessarie.</span> <span class="verse"><a name="2">2</a>Se ye houndis, se ye yuele werk men, se ye dyuysioun.</span> <span class="verse"><a name="3">3</a>For we ben circumcisioun, which bi spirit seruen to God, and glorien in Crist Jhesu, and han not trist in the fleisch,</span> <span class="verse"><a name="4">4</a>thouy Y haue trust, yhe, in the fleisch. If ony othere man is seyn to triste in the fleisch,</span> <span class="verse"><a name="5">5</a>Y more, that was circumcidid in the eiytthe dai, of the kyn of Israel, of the lynage of Beniamyn, an Ebrew of Ebrewis, bi the lawe a Farisee,</span> <span class="verse"><a name="6">6</a>bi loue pursuynge the chirche of God, bi riytwisnesse that is in the lawe lyuynge with out playnt.</span> <span class="verse"><a name="7">7</a>But whiche thingis weren to me wynnyngis, Y haue demed these apeyryngis for Crist.</span> <span class="verse"><a name="8">8</a>Netheles Y gesse alle thingis to be peirement for the cleer science of Jhesu Crist my Lord. For whom Y made alle thingis peyrement, and Y deme as drit,</span> <span class="verse"><a name="9">9</a>that Y wynne Crist, and that Y be foundun in hym, not hauynge my riytwisnesse that is of the lawe, but that that is of the feith of Crist Jhesu, that is of God the riytwisnesse in feith,</span> <span class="verse"><a name="10">10</a>to knowe hym, and the vertu of his risyng ayen, and the felouschipe of his passioun, and be maad lijk to his deeth,</span> <span class="verse"><a name="11">11</a>if on ony maner Y come to the resurreccioun that is fro deth.</span> <span class="verse"><a name="12">12</a>Not that now Y haue takun, or now am parfit; but Y sue, if in ony maner Y comprehende, in which thing also Y am comprehendid of Crist Jhesu.</span> <span class="verse"><a name="13">13</a>Bretheren, Y deme me not that Y haue comprehendid; but o thing, Y foryete tho thingis that ben bihyndis, and stretche forth my silf to tho thingis that ben bifore,</span> <span class="verse"><a name="14">14</a>and pursue to the ordeyned mede of the hiy clepyng of God in Crist Jhesu.</span> <span class="verse"><a name="15">15</a>Therfor who euere we ben perfit, feele we this thing. And if ye vndurstonden in othere manere ony thing, this thing God schal schewe to you.</span> <span class="verse"><a name="16">16</a>Netheles to what thing we han comun, that we vndurstonden the same thing, and that we perfitli dwelle in the same reule.</span> <span class="verse"><a name="17">17</a>Britheren, be ye my foleweris, and weyte ye hem that walken so, as ye han oure fourme.</span> <span class="verse"><a name="18">18</a>For many walken, whiche Y haue seid ofte to you, but now Y wepinge seie, the enemyes of Cristis cros,</span> <span class="verse"><a name="19">19</a>who ende is deth, whos god is the wombe, and the glorie in confusioun of hem, that saueren ertheli thingis.</span> <span class="verse"><a name="20">20</a>But oure lyuyng is in heuenes; fro whennus also we abiden the sauyour oure Lord Jhesu Crist,</span> <span class="verse"><a name="21">21</a>which schal reforme the bodi of oure mekenesse, that is maad lijk to the bodi of his clerenesse, bi the worching bi which he mai `also make alle thingis suget to hym.</span> </p></div</div></div></body></html>