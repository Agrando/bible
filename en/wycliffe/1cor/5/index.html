<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 5</strong></div><p><span class="verse"><a name="1">1</a>In al maner fornycacioun is herd among you, and siche fornycacioun, which is not among hethene men, so that summan haue the wijf of his fadir.</span> <span class="verse"><a name="2">2</a>And ye ben bolnyd with pride, and not more hadden weilyng, that he that dide this werk, be takun awei fro the myddil of you.</span> <span class="verse"><a name="3">3</a>And Y absent in bodi, but present in spirit, now haue demyd as present hym that hath thus wrouyt, whanne</span> <span class="verse"><a name="4">4</a>ye ben gaderid togidere in the name of oure Lord Jhesu Crist, and my spirit, with the vertu of the Lord Jhesu,</span> <span class="verse"><a name="5">5</a>to take siche a man to Sathanas, in to the perischyng of fleisch, that the spirit be saaf in the dai of oure Lord Jhesu Crist.</span> <span class="verse"><a name="6">6</a>Youre gloriyng is not good. Witen ye not, that a litil sourdow apeyrith al the gobet?</span> <span class="verse"><a name="7">7</a>Clense ye out the old sourdow, that ye be new sprengyng togidere, as ye ben therf. For Crist offrid is oure pask.</span> <span class="verse"><a name="8">8</a>Therfor ete we, not in eld sourdowy, nether in sourdowy of malice and weywardnesse, but in therf thingis of clernesse and of treuthe.</span> <span class="verse"><a name="9">9</a>I wroot to you in a pistle, that ye be not medlid with letchours,</span> <span class="verse"><a name="10">10</a>not with letchours of this world, ne coueitous men, ne raueynours, ne with men seruynge to mawmetis, ellis ye schulden haue go out of this world.</span> <span class="verse"><a name="11">11</a>But now Y wroot to you, that ye be not meynd. But if he that is named a brother among you, and is a letchour, or coueitouse, or seruynge to ydols, or cursere, or ful of drunkenesse, or raueynour, to take no mete with siche.</span> <span class="verse"><a name="12">12</a>For what is it to me to deme of hem that ben with oute forth? Whether ye demen not of thingis that ben with ynne forth?</span> <span class="verse"><a name="13">13</a>For God schal deme hem that ben withouten forth. Do ye awei yuel fro you silf.</span> </p></div</div></div></body></html>