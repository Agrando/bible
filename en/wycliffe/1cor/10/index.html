<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Britheren, Y nyle, that ye vnknowe, that alle oure fadris weren vndur cloude, and alle passiden the see;</span> <span class="verse"><a name="2">2</a>and alle weren baptisid in Moises, in the cloude and in the see;</span> <span class="verse"><a name="3">3</a>and alle eeten the same spiritual mete,</span> <span class="verse"><a name="4">4</a>and alle drunken the same spiritual drynke; thei drunken of the spiritual stoon folewynge hem; and the stoon was Crist.</span> <span class="verse"><a name="5">5</a>But not in ful manye of hem it was wel pleasaunt to God; for whi thei weren cast doun in desert.</span> <span class="verse"><a name="6">6</a>But these thingis ben don in figure of vs, that we be not coueyteris of yuele thingis, as thei coueitiden.</span> <span class="verse"><a name="7">7</a>Nether be ye maad idolatreris, as summe of hem; as it is writun, The puple sat to ete and drynke, and thei risen vp to pleie.</span> <span class="verse"><a name="8">8</a>Nether do we fornycacioun, as summe of hem diden fornicacioun, and thre and twenti thousyndis weren deed in o dai.</span> <span class="verse"><a name="9">9</a>Nethir tempte we Crist, as summe of hem temptiden, and perischiden of serpentis.</span> <span class="verse"><a name="10">10</a>Nether grutche ye, as summe of hem grutchiden, and thei perischiden of a distrier.</span> <span class="verse"><a name="11">11</a>And alle these thingis felliden to hem in figure; but thei ben writun to oure amendyng, in to whiche the endis of the worldis ben comun.</span> <span class="verse"><a name="12">12</a>Therfor he that gessith hym, `that he stondith, se he, that he falle not.</span> <span class="verse"><a name="13">13</a>Temptacioun take `not you, but mannus temptacioun; for God is trewe, which schal not suffre you to be temptid aboue that that ye moun; but he schal make with temptacioun also purueyaunce, that ye moun suffre.</span> <span class="verse"><a name="14">14</a>Wherfor, ye most dereworthe to me, fle ye fro worschiping of maumetis.</span> <span class="verse"><a name="15">15</a>As to prudent men Y speke, deme ye you silf that thing that Y seie.</span> <span class="verse"><a name="16">16</a>Whether the cuppe of blessyng which we blessen, is not the comynyng of Cristis blood? and whether the breed which we breken, is not the takyng of the bodi of the Lord?</span> <span class="verse"><a name="17">17</a>For we manye ben o breed and o bodi, alle we that taken part of o breed and of o cuppe.</span> <span class="verse"><a name="18">18</a>Se ye Israel aftir the fleisch, whethir thei that eeten sacrifices, ben not partyneris of the auter?</span> <span class="verse"><a name="19">19</a>What therfor seie Y, that a thing that is offrid to idols is ony thing, or that the idol is ony thing?</span> <span class="verse"><a name="20">20</a>But tho thingis that hethene men offren, thei offren to deuelis, and not to God. But Y nyle, that ye ben maad felowis of feendis; for ye moun not drynke the cuppe of the Lord, and the cuppe of fendis;</span> <span class="verse"><a name="21">21</a>ye moun not be parteneris of the boord of the Lord, and of the bord of feendis.</span> <span class="verse"><a name="22">22</a>Whether we han enuye to the Lord? whether we ben strengere then he? Alle thingis ben leeueful to me, but not alle thingis ben spedeful.</span> <span class="verse"><a name="23">23</a>Alle thingis ben leeueful to me, but not alle thingis edifien.</span> <span class="verse"><a name="24">24</a>No man seke that thing that is his owne, but that thing that is of an othere.</span> <span class="verse"><a name="25">25</a>Al thing that is seld in the bocherie, ete ye, axynge no thing for conscience.</span> <span class="verse"><a name="26">26</a>The erthe and the plente of it is, the Lordis.</span> <span class="verse"><a name="27">27</a>If ony of hethene men clepith you to soper, and ye wole go, al thing that is set to you, ete ye, axynge no thing for conscience.</span> <span class="verse"><a name="28">28</a>But if ony man seith, This thing is offrid to idols, nyle ye ete, for hym that schewide, and for conscience; and Y seie not,</span> <span class="verse"><a name="29">29</a>thi conscience, but of an othere. But wherto is my fredom demed of an othere mannus conscience?</span> <span class="verse"><a name="30">30</a>Therfor if Y take part with grace, what am Y blasfemed, for that that Y do thankyngis?</span> <span class="verse"><a name="31">31</a>Therfor whether ye eten, or drynken, or don ony other thing, do ye alle thingis `in to the glorie of God.</span> <span class="verse"><a name="32">32</a>Be ye with outen sclaundre to Jewis, and to hethene men, and to the chirche of God;</span> <span class="verse"><a name="33">33</a>as Y bi alle thingis plese to alle men, not sekynge that that is profitable to me, but that that is profitable to manye men, that thei be maad saaf.</span> </p></div</div></div></body></html>