<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>And Y, britheren, myyte not speke to you as to spiritual men, but as to fleischli men;</span> <span class="verse"><a name="2">2</a>as to litle children in Crist, Y yaf to you mylk drynke, not mete; for ye myyten not yit, nether ye moun now, for yit ye ben fleischli.</span> <span class="verse"><a name="3">3</a>For while strijf is among you, whether ye ben not fleischli, and ye gon aftir man?</span> <span class="verse"><a name="4">4</a>For whanne summe seith, Y am of Poul, another, But Y am of Apollo, whethir ye ben not men? What therfor is Apollo, and what Poul?</span> <span class="verse"><a name="5">5</a>Thei ben mynystris of hym, to whom ye han bileuyd; and to ech man as God hath youun.</span> <span class="verse"><a name="6">6</a>Y plauntide, Apollo moystide, but God yaf encreessyng.</span> <span class="verse"><a name="7">7</a>Therfor nether he that plauntith is ony thing, nethir he that moistith, but God that yiueth encreessyng.</span> <span class="verse"><a name="8">8</a>And he that plauntith, and he that moistith, ben oon; and ech schal take his owne mede, aftir his trauel.</span> <span class="verse"><a name="9">9</a>For we ben the helperis of God; ye ben the erthetiliyng of God, ye ben the bildyng of God.</span> <span class="verse"><a name="10">10</a>Aftir the grace `of God that is youun to me, as a wise maistir carpenter Y settide the foundement; and another bildith aboue. But ech man se, hou he bildith aboue.</span> <span class="verse"><a name="11">11</a>For no man may sette another foundement, outtakun that that is sett, which is Crist Jhesus.</span> <span class="verse"><a name="12">12</a>For if ony bildith ouer this foundement, gold, siluer, preciouse stoonys, stickis, hey, or stobil, euery mannus werk schal be open;</span> <span class="verse"><a name="13">13</a>for the dai of the Lord schal declare, for it schal be schewid in fier; the fier schal preue the werk of ech man, what maner werk it is.</span> <span class="verse"><a name="14">14</a>If the werk of ony man dwelle stille, which he bildide aboue, he schal resseyue mede.</span> <span class="verse"><a name="15">15</a>If ony mannus werk brenne, he schal suffre harm; but he schal be saaf, so netheles as bi fier.</span> <span class="verse"><a name="16">16</a>Witen ye not, that ye ben the temple of God, and the spirit of God dwellith in you?</span> <span class="verse"><a name="17">17</a>And if ony defoulith the temple of God, God schal leese hym; for the temple of God is hooli, which ye ben.</span> <span class="verse"><a name="18">18</a>No man disseyue hym silf. If ony man among you is seyn to be wiys in this world, be he maad a fool, that he be wijs.</span> <span class="verse"><a name="19">19</a>For the wisdom of this world is foli anentis God; for it is writun, Y schal catche wise men in her fel wisdom;</span> <span class="verse"><a name="20">20</a>and eft, The Lord knowith the thouytis of wise men, for tho ben veyn.</span> <span class="verse"><a name="21">21</a>Therfor no man haue glorie in men.</span> <span class="verse"><a name="22">22</a>For alle thingis ben youre, ethir Poul, ether Apollo, ether Cefas, ether the world, ether lijf, ether deth, ether thingis present, ethir thingis to comynge; for alle thingis ben youre,</span> <span class="verse"><a name="23">23</a>and ye ben of Crist, and Crist is of God.</span> </p></div</div></div></body></html>