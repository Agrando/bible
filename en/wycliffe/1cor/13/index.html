<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>If Y speke with tungis of men and of aungels, and Y haue not charite, Y am maad as bras sownynge, or a cymbal tynkynge.</span> <span class="verse"><a name="2">2</a>And if Y haue prophecie, and knowe alle mysteries, and al kunnynge, and if Y haue al feith, so that Y meue hillis fro her place, and Y haue not charite, Y am nouyt.</span> <span class="verse"><a name="3">3</a>And if Y departe alle my goodis in to the metis of pore men, and yf Y bitake my bodi, so that Y brenne, and if Y haue not charite, it profitith to me no thing.</span> <span class="verse"><a name="4">4</a>Charite is pacient, it is benygne; charite enuyeth not, it doith not wickidli, it is not blowun,</span> <span class="verse"><a name="5">5</a>it is not coueytouse, it sekith not tho thingis that ben hise owne, it is not stirid to wraththe, it thenkith not yuel,</span> <span class="verse"><a name="6">6</a>it ioyeth not on wickidnesse, but it ioieth togidere to treuthe;</span> <span class="verse"><a name="7">7</a>it suffrith alle thingis, it bileueth alle thingis, it hopith alle thingis, it susteyneth alle thingis.</span> <span class="verse"><a name="8">8</a>Charite fallith neuere doun, whether prophecies schulen be voidid, ethir langagis schulen ceesse, ethir science schal be distried.</span> <span class="verse"><a name="9">9</a>For a parti we knowun, and a parti we prophecien;</span> <span class="verse"><a name="10">10</a>but whanne that schal come that is parfit, that thing that is of parti schal be auoidid.</span> <span class="verse"><a name="11">11</a>Whanne Y was a litil child, Y spak as a litil child, Y vndurstood as a litil child, Y thouyte as a litil child; but whanne Y was maad a man, Y auoidide tho thingis that weren of a litil child.</span> <span class="verse"><a name="12">12</a>And we seen now bi a myrour in derknesse, but thanne face to face; now Y knowe of parti, but thanne Y schal knowe, as Y am knowun.</span> <span class="verse"><a name="13">13</a>And now dwellen feith, hope, and charite, these thre; but the most of these is charite.</span> </p></div</div></div></body></html>