<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>But of spiritual thingis, britheren, Y nyle that ye vnknowun.</span> <span class="verse"><a name="2">2</a>For ye witen, that whanne ye weren hethene men, hou ye weren led goynge to doumbe maumetis.</span> <span class="verse"><a name="3">3</a>Therfor Y make knowun to you, that no man spekynge in the spirit of God, seith departyng fro Jhesu; and no man may seie the Lord Jhesu, but in the Hooli Goost.</span> <span class="verse"><a name="4">4</a>And dyuerse graces ther ben, but it is al oon Spirit;</span> <span class="verse"><a name="5">5</a>and dyuerse seruyces ther ben, but it is al oon Lord; and dyuerse worchingis ther ben,</span> <span class="verse"><a name="6">6</a>but `al is oon God, that worchith alle thingis in alle thingis.</span> <span class="verse"><a name="7">7</a>And to ech man the schewyng of spirit is youun to profit. The word of wisdom is youun to oon bi spirit;</span> <span class="verse"><a name="8">8</a>to another the word of kunnyng, bi the same spirit;</span> <span class="verse"><a name="9">9</a>feith to another, in the same spirit; to anothere, grace of helthis, in o spirit;</span> <span class="verse"><a name="10">10</a>to another, the worchyng of vertues; to another, profecie; to another, very knowyng of spiritis; to another, kyndis of langagis; to another, expownyng of wordis.</span> <span class="verse"><a name="11">11</a>And oon and the same spirit worchith alle these thingis, departynge to ech bi hem silf as he wole.</span> <span class="verse"><a name="12">12</a>For as ther is o body, and hath many membris, and alle the membris of the bodi whanne tho ben manye, ben o bodi, so also Crist.</span> <span class="verse"><a name="13">13</a>For in o spirit alle we ben baptisid `in to o bodi, ether Jewis, ether hethene, ether seruauntis, ether free; and alle we ben fillid with drink in o spirit.</span> <span class="verse"><a name="14">14</a>For the bodi is not o membre, but manye.</span> <span class="verse"><a name="15">15</a>If the foot seith, For Y am not the hoond, Y am not of the bodi; not therfor it is not of the bodi.</span> <span class="verse"><a name="16">16</a>And if the ere seith, For Y am not the iye, Y am not of the bodi; not therfor it is not of the bodi.</span> <span class="verse"><a name="17">17</a>If al the bodi is the iye, where is heryng? and if al the bodi is heryng, where is smellyng?</span> <span class="verse"><a name="18">18</a>But now God hath set membris, and ech of hem in the bodi, as he wolde.</span> <span class="verse"><a name="19">19</a>That if alle weren o membre, where were the bodi?</span> <span class="verse"><a name="20">20</a>But now ther ben many membris, but o bodi.</span> <span class="verse"><a name="21">21</a>And the iye may not seie to the hond, Y haue no nede to thi werkis; or eft the heed to the feet, Ye ben not necessarie to me.</span> <span class="verse"><a name="22">22</a>But myche more tho that ben seyn to be the lowere membris of the bodi, ben more nedeful;</span> <span class="verse"><a name="23">23</a>and thilke that we gessen to be the vnworthier membris of the bodi, we yyuen more honour `to hem; and tho membris that ben vnonest, han more oneste.</span> <span class="verse"><a name="24">24</a>For oure oneste membris han nede of noon; but God tempride the bodi, yyuynge more worschip to it, to whom it failide,</span> <span class="verse"><a name="25">25</a>that debate be not in the bodi, but that the membris be bisi in to the same thing ech for othere.</span> <span class="verse"><a name="26">26</a>And if o membre suffrith ony thing, alle membris suffren therwith; ethir if o membre ioieth, alle membris ioien togidere.</span> <span class="verse"><a name="27">27</a>And ye ben the bodi of Crist, and membris of membre.</span> <span class="verse"><a name="28">28</a>But God sette sum men in the chirche, fyrst apostlis, the secunde tyme prophetis, the thridde techeris, aftirward vertues, aftirward graces of heelyngis, helpyngis, gouernails, kyndis of langagis, interpretaciouns of wordis.</span> <span class="verse"><a name="29">29</a>Whether alle apostlis? whethir alle prophetis? whether alle techeris? whether alle vertues?</span> <span class="verse"><a name="30">30</a>whether alle men han grace of heelyngis? whether alle speken with langagis? whether alle expownen?</span> <span class="verse"><a name="31">31</a>But sue ye the betere goostli yiftis. And yit Y schewe to you a more exellent weye.</span> </p></div</div></div></body></html>