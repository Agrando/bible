<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Be ye my foleweris, as Y am of Crist.</span> <span class="verse"><a name="2">2</a>And, britheren, Y preise you, that bi alle thingis ye ben myndeful of me; and as Y bitook to you my comaundementis, ye holden.</span> <span class="verse"><a name="3">3</a>But Y wole that ye wite, that Crist is heed of ech man; but the heed of the womman is the man; and the heed of Crist is God.</span> <span class="verse"><a name="4">4</a>Ech man preiynge, or profeciynge, whanne his heed is hilid, defoulith his heed.</span> <span class="verse"><a name="5">5</a>But ech womman preiynge, or profeciynge, whanne hir heed is not hilid, defoulith hir heed; for it is oon, as if sche were pollid.</span> <span class="verse"><a name="6">6</a>And if a womman be not keuered, be sche pollid; and if it is foul thing to a womman to be pollid, or to be maad ballid, hile sche hir heed.</span> <span class="verse"><a name="7">7</a>But a man schal not hile his heed, for he is the ymage and the glorie of God; but a womman is the glorie of man.</span> <span class="verse"><a name="8">8</a>For a man is not of the womman, but the womman of the man.</span> <span class="verse"><a name="9">9</a>And the man is not maad for the womman, but the womman for the man.</span> <span class="verse"><a name="10">10</a>Therfor the womman schal haue an hilyng on hir heed, also for aungelis.</span> <span class="verse"><a name="11">11</a>Netheles nether the man is with outen womman, nether the womman is with oute man, in the Lord.</span> <span class="verse"><a name="12">12</a>Forwhi as the womman is of man, so the man is bi the womman; but alle thingis ben of God.</span> <span class="verse"><a name="13">13</a>Deme ye you silf; bisemeth it a womman not hilid on the heed to preye God?</span> <span class="verse"><a name="14">14</a>Nether the kynde it silf techith vs, for if a man nursche longe heer, it is schenschipe to hym;</span> <span class="verse"><a name="15">15</a>but if a womman nurische longe heer, it is glorie to hir, for heeris ben youun to hir for keueryng.</span> <span class="verse"><a name="16">16</a>But if ony man is seyn to be ful of strijf, we han noon siche custom, nethir the chirche of God.</span> <span class="verse"><a name="17">17</a>But this thing Y comaunde, not preisynge, that ye comen togidere not in to the betere, but in to the worse.</span> <span class="verse"><a name="18">18</a>First for whanne ye comen togidere in to the chirche, Y here that discenciouns ben, and in parti Y bileue.</span> <span class="verse"><a name="19">19</a>For it bihoueth eresies to be, that thei that ben prouyd, ben opynli knowun in you.</span> <span class="verse"><a name="20">20</a>Therfor whanne ye comen togidere in to oon, now it is not to ete the Lordis soper;</span> <span class="verse"><a name="21">21</a>for whi ech man bifor takith his soper to ete, and oon is hungry, and another is drunkun.</span> <span class="verse"><a name="22">22</a>Whether ye han not housis to ete and drynke, or ye dispisen the chirche of God, and confounden hem that han noon? What schal Y seie to you? Y preise you, but here yn Y preise you not.</span> <span class="verse"><a name="23">23</a>For Y haue takun of the Lord that thing, which Y haue bitakun to you. For the Lord Jhesu, in what niyt he was bitraied,</span> <span class="verse"><a name="24">24</a>took breed, and dide thankyngis, and brak, and seide, Take ye, and ete ye; this is my bodi, which schal be bitraied for you; do ye this thing in to my mynde.</span> <span class="verse"><a name="25">25</a>Also the cuppe, aftir that he hadde soupid, and seide, This cuppe is the newe testament in my blood; do ye this thing, as ofte as ye schulen drynke, in to my mynde.</span> <span class="verse"><a name="26">26</a>For as ofte as ye schulen ete this breed, and schulen drynke the cuppe, ye schulen telle the deth of the Lord, til that he come.</span> <span class="verse"><a name="27">27</a>Therfor who euere etith the breed, or drynkith the cuppe of the Lord vnworthili, he schal be gilti of the bodi and of the blood of the Lord.</span> <span class="verse"><a name="28">28</a>But preue a man hym silf, and so ete he of `the ilke breed, and drynke of the cuppe.</span> <span class="verse"><a name="29">29</a>For he that etith and drinkith vnworthili, etith and drinkith doom to hym, not wiseli demyng the bodi of the Lord.</span> <span class="verse"><a name="30">30</a>Therfor among you many ben sijke and feble, and manye slepen.</span> <span class="verse"><a name="31">31</a>And if we demyden wiseli vs silf, we schulden not be demyd;</span> <span class="verse"><a name="32">32</a>but while we ben demyd of the Lord, we ben chastisid, that we be not dampnyd with this world.</span> <span class="verse"><a name="33">33</a>Therfor, my britheren, whanne ye comen togidere to ete, abide ye togidere.</span> <span class="verse"><a name="34">34</a>If ony man hungrith, ete he at home, that ye come not togidere in to doom. And Y schal dispose othere thingis, whanne Y come.</span> </p></div</div></div></body></html>