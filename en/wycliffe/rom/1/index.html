<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rom">Romans</a> &gt <strong>Chapter 1</strong></div><p><span class="verse"><a name="1">1</a>Poul, the seruaunt of Jhesu Crist, clepid an apostle, departid in to the gospel of God;</span> <span class="verse"><a name="2">2</a>which he hadde bihote tofore bi his profetis in holi scripturis of his sone,</span> <span class="verse"><a name="3">3</a>which is maad to hym of the seed of Dauid bi the flesch,</span> <span class="verse"><a name="4">4</a>and he was bifor ordeyned the sone of God in vertu, bi the spirit of halewyng of the ayenrisyng of deed men, of Jhesu Crist oure Lord,</span> <span class="verse"><a name="5">5</a>bi whom we han resseyued grace and the office of apostle, to obeie to the feith in alle folkis for his name,</span> <span class="verse"><a name="6">6</a>among whiche ye ben also clepid of Jhesu Crist,</span> <span class="verse"><a name="7">7</a>to alle that ben at Rome, derlyngis of God, and clepid hooli, grace to you, and pees of God oure fadir, and of the Lord Jhesu Crist.</span> <span class="verse"><a name="8">8</a>First Y do thankyngis to my God, bi Jhesu Crist, for alle you, for youre feith is schewid in al the world.</span> <span class="verse"><a name="9">9</a>For God is a witnesse to me, to whom Y serue in my spirit, in the gospel of his sone,</span> <span class="verse"><a name="10">10</a>that with outen ceessyng Y make mynde of you euere in my preieris, and biseche, if in ony maner sum tyme Y haue a spedi weie in the wille of God to come to you.</span> <span class="verse"><a name="11">11</a>For Y desire to se you, to parten sumwhat of spiritual grace,</span> <span class="verse"><a name="12">12</a>that ye be confermyd, that is, to be coumfortid togidere in you, bi feith that is bothe youre and myn togidere.</span> <span class="verse"><a name="13">13</a>And, britheren, Y nyle, that ye vnknowun, that ofte Y purposide to come to you, and Y am lett to this tyme, that Y haue sum fruyt in you, as in othere folkis.</span> <span class="verse"><a name="14">14</a>To Grekis and to barberyns, to wise men and to vnwise men,</span> <span class="verse"><a name="15">15</a>Y am dettour, so that that is in me is redi to preche the gospel also to you that ben at Rome.</span> <span class="verse"><a name="16">16</a>For Y schame not the gospel, for it is the vertu of God in to heelthe to ech man that bileueth, to the Jew first, and to the Greke.</span> <span class="verse"><a name="17">17</a>For the riytwisnesse of God is schewid in it, of feith in to feith,</span> <span class="verse"><a name="18">18</a>as it is writun, For a iust man lyueth of feith. For the wraththe of God is schewid fro heuene on al vnpite and wickidnesse of tho men, that withholden the treuthe of God in vnriytwisnes.</span> <span class="verse"><a name="19">19</a>For that thing of God that is knowun, is schewid to hem, for God hath schewid to hem.</span> <span class="verse"><a name="20">20</a>For the vnuysible thingis of hym, that ben vndurstondun, ben biholdun of the creature of the world, bi tho thingis that ben maad, yhe, and the euerlastynge vertu of hym and the godhed, so that thei mowe not be excusid.</span> <span class="verse"><a name="21">21</a>For whanne thei hadden knowe God, thei glorifieden hym not as God, nether diden thankyngis; but thei vanyschiden in her thouyts, and the vnwise herte of hem was derkid.</span> <span class="verse"><a name="22">22</a>For thei `seiynge that hem silf weren wise, thei weren maad foolis.</span> <span class="verse"><a name="23">23</a>And thei chaungiden the glorie of `God vncorruptible in to the licnesse of an ymage of a deedli man, and of briddis, and of foure footid beestis, and of serpentis.</span> <span class="verse"><a name="24">24</a>For which thing God bitook hem in to the desiris of her herte, in to vnclennesse, that thei punysche with wrongis her bodies in hem silf.</span> <span class="verse"><a name="25">25</a>The whiche chaungiden the treuthe of God in to leesyng, and herieden and serueden a creature rathere than to the creatoure, that is blessid in to worldis of worldis.</span> <span class="verse"><a name="26">26</a>Amen. Therfor God bitook hem in to passiouns of schenschipe. For the wymmen of hem chaungiden the kyndli vss in to that vss that is ayens kynde.</span> <span class="verse"><a name="27">27</a>Also the men forsoken the kyndli vss of womman, and brenneden in her desiris togidere, and men in to men wrouyten filthehed, and resseyueden in to hem silf the meede that bihofte of her errour.</span> <span class="verse"><a name="28">28</a>And as thei preueden that thei hadden not God in knowyng, God bitook hem in to a repreuable wit, that thei do tho thingis that ben not couenable; that thei ben fulfillid with al wickidnesse,</span> <span class="verse"><a name="29">29</a>malice, fornycacioun, coueitise, weiwardnesse, ful of enuye, mansleyngis, strijf, gile, yuel wille, preuy bacbiteris, detractouris,</span> <span class="verse"><a name="30">30</a>hateful to God, debateris, proude, and hiy ouer mesure, fynderis of yuele thingis, not obeschynge to fadir and modir,</span> <span class="verse"><a name="31">31</a>vnwise, vnmanerli, withouten loue, withouten boond of pees, with outen merci.</span> <span class="verse"><a name="32">32</a>The whiche whanne thei hadden knowe the riytwisnesse of God, vndirstoden not, that thei that don siche thingis ben worthi the deth, not oneli thei that don tho thingis, but also thei that consenten to the doeris.</span> </p></div</div></div></body></html>