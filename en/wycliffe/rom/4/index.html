<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rom">Romans</a> &gt <strong>Chapter 4</strong></div><p><span class="verse"><a name="1">1</a>What thanne schulen we seie, that Abraham oure fadir aftir the flesch foond?</span> <span class="verse"><a name="2">2</a>For if Abraham is iustified of werkis of the lawe, he hath glorie, but not anentis God.</span> <span class="verse"><a name="3">3</a>For what seith the scripture? Abraham bileued to God, and it was arettid to him to riytwisnesse.</span> <span class="verse"><a name="4">4</a>And to hym that worchith mede is not arettid bi grace, but bi dette.</span> <span class="verse"><a name="5">5</a>Sotheli to hym that worchith not, but bileueth in to hym that iustefieth a wickid man, his feith is arettid to riytwisnesse, aftir the purpos of Goddis grace.</span> <span class="verse"><a name="6">6</a>As Dauid seith the blessidnesse of a man, whom God acceptith, he yyueth to hym riytwisnesse with outen werkis of the lawe,</span> <span class="verse"><a name="7">7</a>Blessid ben thei, whos wickidnessis ben foryouun, and whos synnes ben hid.</span> <span class="verse"><a name="8">8</a>Blessid is that man, to whom God arettide not synne.</span> <span class="verse"><a name="9">9</a>Thanne whether dwellith this blisfulnesse oneli in circumcisioun, or also in prepucie? For we seien, that the feith was arettid to Abraham to riytwisnesse.</span> <span class="verse"><a name="10">10</a>Hou thanne was it arettid? in circumcisioun, or in prepucie? Not in circumcisioun, but in prepucie.</span> <span class="verse"><a name="11">11</a>And he took a signe of circumcisioun, a tokenyng of riytwisnesse of the feith which is in prepucie, that he be fadir of alle men bileuynge bi prepucie, that it be arettid also to hem to riytwisnesse;</span> <span class="verse"><a name="12">12</a>and that he be fadir of circumcisioun, not onely to hem that ben of circumcisioun, but also to hem that suen the steppis of the feith, which feith is in prepucie of oure fader Abraham.</span> <span class="verse"><a name="13">13</a>For not bi the lawe is biheest to Abraham, or to his seed, that he schulde be eir of the world, but bi the riytwisnesse of feith.</span> <span class="verse"><a name="14">14</a>For if thei that ben of the lawe, ben eiris, feith is distried, biheest is don awey.</span> <span class="verse"><a name="15">15</a>For the lawe worchith wraththe; for where is no lawe, there is no trespas, nethir is trespassyng.</span> <span class="verse"><a name="16">16</a>Therfor riytfulnesse is of the feith, that bi grace biheeste be stable to ech seed, not to that seed oneli that is of the lawe, but to that that is of the feith of Abraham, which is fadir of vs alle.</span> <span class="verse"><a name="17">17</a>As it is writun, For Y haue set thee fadir of many folkis, bifor God to whom thou hast bileued. Which God quykeneth deed men, and clepith tho thingis that ben not, as tho that ben.</span> <span class="verse"><a name="18">18</a>Which Abraham ayens hope bileuede in to hope, that he schulde be maad fader of many folkis, as it was seid to hym, Thus schal thi seed be, as the sterris of heuene, and as the grauel that is in the brenke of the see.</span> <span class="verse"><a name="19">19</a>And he was not maad vnstidfast in the bileue, nether he biheelde his bodi thanne nyy deed, whanne he was almost of an hundrid yeer, ne the wombe of Sare nyy deed.</span> <span class="verse"><a name="20">20</a>Also in the biheeste of God he doutide not with vntrist; but he was coumfortid in bileue,</span> <span class="verse"><a name="21">21</a>yyuynge glorie to God, witynge moost fulli that what euere thingis God hath bihiyt, he is myyti also to do.</span> <span class="verse"><a name="22">22</a>Therfor it was arettid to hym to riytwisnesse.</span> <span class="verse"><a name="23">23</a>And it is not writun oneli for him, that it was arettid to hym to riytwisnesse,</span> <span class="verse"><a name="24">24</a>but also for vs, to whiche it schal be arettid, that bileuen in him that reiside oure Lord Jhesu Crist fro deeth.</span> <span class="verse"><a name="25">25</a>Which was bitakun for oure synnes, and roos ayen for oure iustefiyng.</span> </p></div</div></div></body></html>