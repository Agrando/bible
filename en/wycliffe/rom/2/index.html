<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rom">Romans</a> &gt <strong>Chapter 2</strong></div><p><span class="verse"><a name="1">1</a>Wherfor thou art vnexcusable, ech man that demest, for in what thing thou demest anothir man, thou condempnest thi silf; for thou doist the same thingis whiche thou demest.</span> <span class="verse"><a name="2">2</a>And we witen, that the doom of God is aftir treuthe ayens hem, that don siche thingis.</span> <span class="verse"><a name="3">3</a>But gessist thou, man, that demest hem that doen siche thingis, and thou doist tho thingis, that thou schalt ascape the doom of God?</span> <span class="verse"><a name="4">4</a>Whether `dispisist thou the richessis of his goodnesse, and the pacience, and the long abidyng? Knowist thou not, that the benygnyte of God ledith thee to forthenkyng?</span> <span class="verse"><a name="5">5</a>But aftir thin hardnesse and vnrepentaunt herte, thou tresorist to thee wraththe in the dai of wraththe and of schewyng of the riytful doom of God,</span> <span class="verse"><a name="6">6</a>that schal yelde to ech man aftir his werkis;</span> <span class="verse"><a name="7">7</a>sotheli to hem that ben bi pacience of good werk, glorie, and onour, and vncorrupcioun, to hem that seken euerlastynge lijf;</span> <span class="verse"><a name="8">8</a>but to hem that ben of strijf, and that assenten not to treuthe, but bileuen to wickidnesse, wraththe and indignacioun, tribulacioun and angwisch,</span> <span class="verse"><a name="9">9</a>in to ech soule of man that worchith yuel, to the Jew first, and to the Greke;</span> <span class="verse"><a name="10">10</a>but glorie, and honour, and pees, to ech man that worchith good thing, to the Jew first, and to the Greke.</span> <span class="verse"><a name="11">11</a>For accepcioun of persones is not anentis God.</span> <span class="verse"><a name="12">12</a>For who euere han synned without the lawe, schulen perische withouten the lawe; and who euere han synned in the lawe, thei schulen be demyd bi the lawe.</span> <span class="verse"><a name="13">13</a>For the hereris of lawe ben not iust anentis God, but the doeris of the lawe schulen be maad iust.</span> <span class="verse"><a name="14">14</a>For whanne hethene men that han not lawe, don kyndli tho thingis that ben of the lawe, thei not hauynge suche manere lawe, ben lawe to hem silf,</span> <span class="verse"><a name="15">15</a>that schewen the werk of the lawe writun in her hertis. For the conscience of hem yeldith to hem a witnessyng bytwixe hem silf of thouytis that ben accusynge or defendynge,</span> <span class="verse"><a name="16">16</a>in the dai whanne God schal deme the priuy thingis of men aftir my gospel, bi Jhesu Crist.</span> <span class="verse"><a name="17">17</a>But if thou art named a Jew, and restist in the lawe, and hast glorie in God,</span> <span class="verse"><a name="18">18</a>and hast knowe his wille, and thou lerud bi lawe preuest the more profitable thingis,</span> <span class="verse"><a name="19">19</a>and tristist thi silf to be a ledere of blynde men, the liyt of hem that ben in derknessis,</span> <span class="verse"><a name="20">20</a>a techere of vnwise men, a maistir of yonge children, that hast the foorme of kunnyng and of treuthe in the lawe;</span> <span class="verse"><a name="21">21</a>what thanne techist thou another, and techist not thi silf? Thou that prechist that me schal not stele, stelist?</span> <span class="verse"><a name="22">22</a>Thou that techist that me schal `do no letcherie, doist letcherie? Thou that wlatist maumetis, doist sacrilegie?</span> <span class="verse"><a name="23">23</a>Thou that hast glorie in the lawe, vnworschipist God bi brekyng of the lawe?</span> <span class="verse"><a name="24">24</a>For the name of God is blasfemed bi you among hethene men, as is writun.</span> <span class="verse"><a name="25">25</a>For circumcisioun profitith, if thou kepe the lawe; but if thou be a trespassour ayens the lawe, thi circumsicioun is maad prepucie.</span> <span class="verse"><a name="26">26</a>Therfor if prepucie kepe the riytwisnessis of the lawe, whethir his prepucie schal not be arettid in to circumcisioun?</span> <span class="verse"><a name="27">27</a>And the prepucie of kynde that fulfillith the lawe, schal deme thee, that bi lettre and circumcisioun art trespassour ayens the lawe.</span> <span class="verse"><a name="28">28</a>For he that is in opene is not a Jew, nether it is circumsicioun that is openli in the fleisch;</span> <span class="verse"><a name="29">29</a>but he that is a Jew in hid, and the circumcisioun of herte, in spirit, not bi the lettre, whos preisyng is not of men, but of God.</span> </p></div</div></div></body></html>