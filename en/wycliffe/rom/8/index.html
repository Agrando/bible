<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/rom">Romans</a> &gt <strong>Chapter 8</strong></div><p><span class="verse"><a name="1">1</a>Therfor now no thing of dampnacioun is to hem that ben in Crist Jhesu, whiche wandren not after the flesch.</span> <span class="verse"><a name="2">2</a>For the lawe of the spirit of lijf in Crist Jhesu hath delyuerid me fro the lawe of synne, and of deth.</span> <span class="verse"><a name="3">3</a>For that that was vnpossible to the lawe, in what thing it was sijk bi flesch, God sente his sone in to the licknesse of fleisch of synne, and of synne dampnede synne in fleisch;</span> <span class="verse"><a name="4">4</a>that the iustefiyng of the lawe were fulfillid in vs, that goen not aftir the fleisch, but aftir the spirit.</span> <span class="verse"><a name="5">5</a>For thei that ben aftir the fleisch, saueren tho thingis that ben of the fleisch; but thei that ben after the spirit, feelen tho thingis that ben of the spirit. For the prudence of fleisch is deth;</span> <span class="verse"><a name="6">6</a>but the prudence of spirit is lijf and pees.</span> <span class="verse"><a name="7">7</a>For the wisdom of the fleisch is enemye to God; for it is not suget to the lawe of God, for nether it may.</span> <span class="verse"><a name="8">8</a>And thei that ben in fleisch, moun not plese to God.</span> <span class="verse"><a name="9">9</a>But ye ben not in fleisch, but in spirit; if netheles the spirit of God dwellith in you. But if ony hath not the spirit of Crist, this is not his.</span> <span class="verse"><a name="10">10</a>For if Crist is in you, the bodi is deed for synne, but the spirit lyueth for iustefiyng.</span> <span class="verse"><a name="11">11</a>And if the spirit of hym that reiside Jhesu Crist fro deth dwellith in you, he that reiside Jhesu Crist fro deth, shal quykene also youre deedli bodies, for the spirit of hym that dwellith in you.</span> <span class="verse"><a name="12">12</a>Therfor, britheren, we ben dettouris, not to the flesch, that we lyuen aftir the flesch.</span> <span class="verse"><a name="13">13</a>For if ye lyuen aftir the fleisch, ye schulen die; but if ye bi the spirit sleen the dedis of the fleisch, ye schulen lyue.</span> <span class="verse"><a name="14">14</a>For who euere ben led bi the spirit of God, these ben the sones of God.</span> <span class="verse"><a name="15">15</a>For ye han not take eftsoone the spirit of seruage in drede, but ye han taken the spirit of adopcioun of sones, in which we crien, Abba, fadir.</span> <span class="verse"><a name="16">16</a>And the ilke spirit yeldith witnessyng to oure spirit, that we ben the sones of God;</span> <span class="verse"><a name="17">17</a>if sones, and eiris, `and eiris of God, and eiris togidere with Crist; if netheles we suffren togidere, that also we ben glorified togidere.</span> <span class="verse"><a name="18">18</a>And Y deme, that the passiouns of this tyme ben not worthi to the glorie to comynge, that schal be schewid in vs.</span> <span class="verse"><a name="19">19</a>For the abidyng of creature abidith the schewyng of the sones of God.</span> <span class="verse"><a name="20">20</a>But the creature is suget to vanyte, not willynge, but for hym that made it suget in hope;</span> <span class="verse"><a name="21">21</a>for the ilke creature schal be delyuered fro seruage of corrupcioun in to liberte of the glorie of the sones of God.</span> <span class="verse"><a name="22">22</a>And we witen, that ech creature sorewith, and trauelith with peyne til yit.</span> <span class="verse"><a name="23">23</a>And not oneli it, but also we vs silf, that han the first fruytis of the spirit, and we vs silf sorewen with ynne vs for the adopcioun of Goddis sonys, abidynge the ayenbiyng of oure bodi.</span> <span class="verse"><a name="24">24</a>But bi hope we ben maad saaf. For hope that is seyn, is not hope; for who hopith that thing, that he seeth?</span> <span class="verse"><a name="25">25</a>And if we hopen that thing that we seen not, we abiden bi pacience.</span> <span class="verse"><a name="26">26</a>And also the spirit helpith oure infirmyte; for what we schulen preie, as it bihoueth, we witen not, but the ilke spirit axith for vs with sorewyngis, that moun not be teld out.</span> <span class="verse"><a name="27">27</a>For he that sekith the hertis, woot what the spirit desirith, for bi God he axith for hooli men.</span> <span class="verse"><a name="28">28</a>And we witen, that to men `that louen God, alle thingis worchen togidere in to good, to hem that aftir purpos ben clepid seyntis.</span> <span class="verse"><a name="29">29</a>For thilke that he knewe bifor, he bifor ordenede bi grace to be maad lijk to the ymage of his sone, that he be the first bigetun among many britheren.</span> <span class="verse"><a name="30">30</a>And thilke that he bifore ordeynede to blis, hem he clepide; and whiche he clepide, hem he iustifiede; and whiche he iustifiede, and hem he glorifiede.</span> <span class="verse"><a name="31">31</a>What thanne schulen we seie to these thingis? If God for vs, who is ayens vs?</span> <span class="verse"><a name="32">32</a>The which also sparide not his owne sone, but `for vs alle bitook hym, hou also yaf he not to vs alle thingis with hym?</span> <span class="verse"><a name="33">33</a>Who schal accuse ayens the chosun men of God? It is God that iustifieth,</span> <span class="verse"><a name="34">34</a>who is it that condempneth? It is Jhesus Crist that was deed, yhe, the which roos ayen, the which is on the riyt half of God, and the which preieth for vs.</span> <span class="verse"><a name="35">35</a>Who thanne schal departe vs fro the charite of Crist? tribulacioun, or anguysch, or hungur, or nakidnesse, or persecucioun, or perel, or swerd?</span> <span class="verse"><a name="36">36</a>As it is writun, For we ben slayn al dai for thee; we ben gessid as scheep of slauytir.</span> <span class="verse"><a name="37">37</a>But in alle these thingis we ouercomen, for hym that louyde vs.</span> <span class="verse"><a name="38">38</a>But Y am certeyn, that nethir deeth, nether lijf, nether aungels, nethir principatus, nether vertues, nether present thingis, nether thingis to comynge, nether strengthe,</span> <span class="verse"><a name="39">39</a>nether heiyth, nether depnesse, nether noon othir creature may departe vs fro the charite of God, that is in `Crist Jhesu oure Lord.</span> </p></div</div></div></body></html>