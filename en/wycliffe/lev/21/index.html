<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/lev">Leviticus</a> &gt <strong>Chapter 21</strong></div><p><span class="verse"><a name="1">1</a>And the Lord seide to Moyses, Speke thou to preestis, the sones of Aaron, and  thou schalt seie to hem, A preest be not defoulid in the deed men of hise citeseyns,</span> <span class="verse"><a name="2">2</a>no but oneli in kynesmen and niy of blood, that is, on fadir and modir, and sone and douyter,</span> <span class="verse"><a name="3">3</a>and brother and sister, virgyn, which is not weddid to man;</span> <span class="verse"><a name="4">4</a>but nether he schal be defoulid in the prince of his puple.</span> <span class="verse"><a name="5">5</a>Preestis schulen not schaue the heed, nether beerd, nether thei schulen make keruyngis in her fleischis; thei schulen be hooli to her God,</span> <span class="verse"><a name="6">6</a>and thei schulen not defoule his name; for thei offren encense of the Lord, and the looues of her God, and therfore thei schulen be hooli.</span> <span class="verse"><a name="7">7</a>A preest schal not wedde a wijf a corrupt womman, and a `foul hoore, nether he schal wedde `hir that is forsakun of the hosebonde, for he is halewid to his God,</span> <span class="verse"><a name="8">8</a>and offrith the looues of settyng forth; therfor be he hooly, for `Y am the hooli Lord that halewith you.</span> <span class="verse"><a name="9">9</a>If the `doutir of a preest is takun in defoulyng of virgynite, and defoulith the name of hir fadir, sche schal be brent in flawmes.</span> <span class="verse"><a name="10">10</a>The bischop, that is the moost preest among hise britheren, on whose heed the oile of anoyntyng is sched, and whose hondis ben sacrid in preesthod, and he is clothid in hooli clothis, schal not diskyuere his heed, he schal not tere hise clothis,</span> <span class="verse"><a name="11">11</a>and outirli he schal not entre to ony deed man; and he schal not be defoulid on his fadir and modir,</span> <span class="verse"><a name="12">12</a>nether he schal go out of hooli thingis, lest he defoule the seyntuarie of the Lord, for the oile of hooli anoyntyng of his God is on hym; Y am the Lord.</span> <span class="verse"><a name="13">13</a>He schal wedde a wijf virgyn;</span> <span class="verse"><a name="14">14</a>he schal not take a widewe, and forsakun, and a foul womman, and hoore, but a damesele of his puple;</span> <span class="verse"><a name="15">15</a>medle he not the generacioun of his kyn to the comyn puple of his folk, for Y am the Lord, that `halewe hym.</span> <span class="verse"><a name="16">16</a>And the  Lord spak to Moyses,</span> <span class="verse"><a name="17">17</a>and seide, Speke thou to Aaron; a man of thi seed, bi meynes, that hath a wem, schal not offre breed to his God,</span> <span class="verse"><a name="18">18</a>nethir schal neiy to his seruyce;</span> <span class="verse"><a name="19">19</a>if he is blind; if he is crokid; if he is ether of litil, ether of greet, and wrong nose; if he is `of brokun foot, ethir hond;</span> <span class="verse"><a name="20">20</a>if he hath a botche; ether if he is blereiyed; if he hath whijt colour in the iye, that lettith the siyt; if he hath contynuel scabbe; if he hath a drye scabbe in the bodi; ethir `is brokun `in the pryuy membris.</span> <span class="verse"><a name="21">21</a>Ech man of the seed of Aaron preest, which man hath a wem, schal not neiye to offre sacrifices to the Lord, nether `to offre looues to his God;</span> <span class="verse"><a name="22">22</a>netheles he schal ete the looues that ben offrid in the seyntuarie,</span> <span class="verse"><a name="23">23</a>so oneli that he entre not with ynne the veil; he schal not neiye to the auter, for he hath a wem, and he schal not defoule my seyntuarie; Y am the Lord that halewe hem.</span> <span class="verse"><a name="24">24</a>Therfor Moises spak to Aaron, and to hise sones, and to al Israel, alle thingis that weren comaundid to hym.</span> </p></div</div></div></body></html>