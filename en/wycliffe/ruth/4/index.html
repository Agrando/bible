<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Therfor Booz stiede to the yate, and sat there; and whanne he hadde seyn the kynesman passe forth, of whom the word was had, Booz seide to hym, Bowe thou a litil, and sitte here; and he clepide hym bi his name. And he turnede, and sat.</span> <span class="verse"><a name="2">2</a>Forsothe Booz took ten `men of the eldere men of the citee, and seide to hem, Sitte ye here.</span> <span class="verse"><a name="3">3</a>And while thei saten, Booz spak to the kynesman, Noemy, that turnede ayen fro the cuntrey of Moab, seelde the part of the feeld of oure brother Elymelech,</span> <span class="verse"><a name="4">4</a>which thing Y wolde that thou here; and Y wolde seie to thee bifor alle `men syttynge and grettere in birthe of my puple. If thou wolt haue in possessioun the feeld bi riyt of nyy kyn, bye thou, and `haue thou in possessioun; sotheli if it displesith thee, schewe thou this same thing to me, that Y wyte what Y `owe to do; for noon is niy in kyn, outakun thee which art the formere, and outakun me which am the secunde. And he answeride, Y schal bie the feeld.</span> <span class="verse"><a name="5">5</a>To whom Booz seide, Whanne thou hast bouyte the feeld of the `hond of the womman, thou owist `to take also Ruth of Moab, that was the wijf of the deed man, that thou reise the name of thi kynesman in his eritage.</span> <span class="verse"><a name="6">6</a>Which answeride, Y forsake the ryyt of nyy kyn; for Y owe not to do awei the eritage of my meynee; vse thou my priuelegie, which priuelegie Y knowleche me to wante gladli.</span> <span class="verse"><a name="7">7</a>Forsothe this was the custom bi eld tyme in Israel among kynesmen, that if a man yaf his riyt to anothir man, that the grauntyng were stidefast, the man vnlaase his scho, and  yaf to his kynesman; this was the witnessyng of the yift in Israel.</span> <span class="verse"><a name="8">8</a>Therfor Booz seide to his kynesman, Take the scho fro thee; `which scho he vnlaside anoon fro his foot.</span> <span class="verse"><a name="9">9</a>And Booz seide to the grettere men in birthe and to al the puple, Ye ben witnessis to dai, that Y haue take in possessioun alle thingis that weren of Elymelech, and of Chelion, and of Maalon, bi the yifte of Noemy;</span> <span class="verse"><a name="10">10</a>and that Y haue take in to wedlok Ruth of Moab, the wijf of Maalon, that Y reise the name of the deed man in his erytage; lest his name be doon awey fro his meynee and britheren and puple. Ye, he seide, ben witnessis of this thing.</span> <span class="verse"><a name="11">11</a>Al the puple, that was in the yate, answeride, and the grettere men in birthe answeriden, We ben witnessis; the Lord make this womman, that entrith in to thin hows, as Rachel and Lia, that bildiden the hows of Israel, that sche be ensaumple of vertu in Effrata, and haue a solempne name in Bethleem;</span> <span class="verse"><a name="12">12</a>and thin hows be maad as the hows of Fares, whom Thamar childide to Judas, of the seed which the Lord schal yyue to thee of this damesel.</span> <span class="verse"><a name="13">13</a>Therfor Booz took Ruth, and took hir to wijf; and he entride to hir, and the Lord yaf to hir, that sche conseyuede, `and childide a sone.</span> <span class="verse"><a name="14">14</a>And wymmen seiden to Noemy, Blessid be the Lord, which `suffride not, that an eir failide to thi meynee, and his name were clepid in Israel;</span> <span class="verse"><a name="15">15</a>and that thou haue `a man, that schal coumforte thi soule, and nursche elde age. For a child is borun of thi douytir in lawe, `which child schal loue thee, and he is myche betere to thee, than if thou haddist seuene sones.</span> <span class="verse"><a name="16">16</a>And Noemy puttide the child resseyued in hir bosum; and sche dide the office of a nurische, and of a berere.</span> <span class="verse"><a name="17">17</a>Forsothe wymmen neiyboris thankiden hir, and  seiden, A sone is borun to Noemy, and clepide his name Obeth. This is the fadir of Ysay, fadir of Dauid.</span> <span class="verse"><a name="18">18</a>These ben the generaciouns of Fares; Fares gendride Esrom;</span> <span class="verse"><a name="19">19</a>Esrom gendride Aram; Aram gendride Amynadab;</span> <span class="verse"><a name="20">20</a>Amynadab gendride Naason; Naason gendride Salmon; Salmon gendride Booz;</span> <span class="verse"><a name="21">21</a>Booz gendride Obeth;</span> <span class="verse"><a name="22">22</a>Obeth gendride Isay; Isay gendride Dauid the kyng.</span> </p></div</div></div></body></html>