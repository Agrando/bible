<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/isa/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/isa">Isaiah</a> &gt <strong>Chapter 46</strong></div><p><span class="verse"><a name="1">1</a>Bel is brokun, Nabo is al to-brokun; her symylacris lijk to wielde beestis and werk beestis ben brokun; youre birthuns</span> <span class="verse"><a name="2">2</a>with heuy charge `til to werynesse weren rotun, and ben al to-brokun togidere; tho miyten not saue the berere, and the soule of hem schal go in to caitifte.</span> <span class="verse"><a name="3">3</a>The hous of Jacob, and al the residue of the hous of Israel, here ye me, whiche ben borun of my wombe, whiche ben borun of my wombe.</span> <span class="verse"><a name="4">4</a>Til to eelde Y my silf, and til to hoor heeris Y schal bere; Y made, and Y schal bere, and Y schal saue.</span> <span class="verse"><a name="5">5</a>To whom han ye licned me, and maad euene, and han comparisound me, and han maad lijk?</span> <span class="verse"><a name="6">6</a>Whiche beren togidere gold fro the bagge, and peisen siluer with a balaunce, and hiren a goldsmyth to make a god, and thei fallen doun, and worschipen; thei berynge beren in schuldris,</span> <span class="verse"><a name="7">7</a>and settynge in his place; and he schal stonde, and schal not be mouyd fro his place; but also whanne thei crien to hym, he schal not here, and he schal not saue hem fro tribulacioun.</span> <span class="verse"><a name="8">8</a>Haue ye mynde of this, and be ye aschamed; ye trespassouris, go ayen to the herte.</span> <span class="verse"><a name="9">9</a>Bithenke ye on the formere world, for Y am God, and no God is ouer me, nether is lijk me.</span> <span class="verse"><a name="10">10</a>And Y telle fro the bigynnyng the laste thing, and fro the bigynnyng tho thingis that ben not maad yit; and Y seie, My councel schal stonde, and al my wille schal be don.</span> <span class="verse"><a name="11">11</a>And Y clepe a brid fro the eest, and the man of my wille fro a ferr lond; and Y spak, and Y schal brynge that thing; Y haue maad of nouyt, and Y schal make that thing.</span> <span class="verse"><a name="12">12</a>Ye of hard herte, here me, that ben fer fro riytfulnesse.</span> <span class="verse"><a name="13">13</a>Y made nyy myn riytfulnesse, it schal not be drawun afer, and myn helthe shal not tarie; Y schal yyue helthe in Sion, and my glorie in Israel.</span> </p></div</div></div></body></html>