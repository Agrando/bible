<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/isa">Isaiah</a> &gt <strong>Chapter 3</strong></div><p><span class="verse"><a name="1">1</a>For lo! the lordli gouernour, the Lord of oostis, schal take awei fro Jerusalem and fro Juda a myyti man, and strong, and al the strengthe of breed, and al the strengthe of watir;</span> <span class="verse"><a name="2">2</a>a strong man, and a man a werriour, and a domesman, and a profete, and a false dyuynour in auteris, and an elde man,</span> <span class="verse"><a name="3">3</a>a prince ouer fifti men, and a worschipful man in cheer, and a counselour, and a wijs man of principal crafti men, and a prudent man of mystik, ethir goostli, speche.</span> <span class="verse"><a name="4">4</a>And Y schal yyue children the princes of hem, and men of wymmens condiciouns schulen be lordis of hem.</span> <span class="verse"><a name="5">5</a>And the puple schal falle doun, a man to a man, ech man to his neiybore; a child schal make noyse ayens an eld man, and an vnnoble man ayens a noble man.</span> <span class="verse"><a name="6">6</a>For a man schal take his brother, the meneal of his fadir, and schal seie, A clooth is to thee, be thou oure prince; forsothe this fallyng be vndur thin hond.</span> <span class="verse"><a name="7">7</a>And he schal answere in that dai, and seie, Y am no leche, and nether breed, nether cloth is in myn hous; nyle ye make me prince of the puple.</span> <span class="verse"><a name="8">8</a>For whi Jerusalem felle doun, and Juda felle doun togidere; for the tunge of hem, and the fyndingis of hem weren ayens the Lord, for to terre to wraththe the iyen of his mageste.</span> <span class="verse"><a name="9">9</a>The knowyng of her cheer schal answere to hem; and thei prechiden her synne, as Sodom dide, and hidden not. Wo to the soule of hem, for whi yuels ben yoldun to hem.</span> <span class="verse"><a name="10">10</a>Seie ye to the iust man, that it schal be to hym wel; for he schal ete the fruyt of hise fyndyngis.</span> <span class="verse"><a name="11">11</a>Wo to the wickid man in to yuel; for whi the yeldyng of hise hondis schal be maad to hym.</span> <span class="verse"><a name="12">12</a>The wrongful axeris of my puple robbiden it, and wymmen weren lordis therof. Mi puple, thei that seien thee blessid, disseyuen thee, and distrien the weie of thi steppis.</span> <span class="verse"><a name="13">13</a>The Lord stondith for to deme, and `the Lord stondith for to deme puplis;</span> <span class="verse"><a name="14">14</a>the Lord schal come to doom, with the eldere men of his puple, and with hise princes; for ye han wastid my vyner, and the raueyn of a pore man is in youre hous.</span> <span class="verse"><a name="15">15</a>Whi al to-breken ye my puple, and grynden togidere the faces of pore men? seith the Lord God of oostis.</span> <span class="verse"><a name="16">16</a>And the Lord God seide, For that that the douytris of Syon weren reisid, and yeden with a necke stretchid forth, and yeden bi signes of iyen, and flappiden with hondis, and yeden, and with her feet yeden in wel araied goyng,</span> <span class="verse"><a name="17">17</a>the Lord schal make ballyd the nol of the douytris of Sion, and the Lord schal make nakid the heer of hem.</span> <span class="verse"><a name="18">18</a>In that dai the Lord schal take awei the ournement of schoon, and goldun litle bellis lijk the moone,</span> <span class="verse"><a name="19">19</a>and ribans, and brochis, and ournementis of armes nyy the schuldris, and mytris, ether chapelettis,</span> <span class="verse"><a name="20">20</a>and coombis, and ournementis of armes niy the hondis, and goldun ourenementis lijk laumpreis, and litil vessels of oynementis,</span> <span class="verse"><a name="21">21</a>and eere ryngis, and ryngis, and preciouse stoonys hangynge in the forheed,</span> <span class="verse"><a name="22">22</a>and chaungynge clothis, and mentils, and schetis, ether smockis, and needlis,</span> <span class="verse"><a name="23">23</a>and myrouris, and smal lynun clothis aboute the schuldris, and kercheues, and roketis.</span> <span class="verse"><a name="24">24</a>And stynk shal be for swete odour, and a corde for the girdil; ballidnesse schal be for crispe heer, and an heire for a brest girdil.</span> <span class="verse"><a name="25">25</a>Also thi faireste men schulen falle bi swerd, and thi stronge men schulen falle in batel.</span> <span class="verse"><a name="26">26</a>And the yatis therof schulen weile, and morene; and it schal sitte desolat in erthe.</span> </p></div</div></div></body></html>