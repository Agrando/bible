<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/isa">Isaiah</a> &gt <strong>Chapter 5</strong></div><p><span class="verse"><a name="1">1</a>I schal synge for my derlyng the song of myn vnclis sone, of his vyner. A vyner was maad to my derlyng, in the horne in the sone of oile.</span> <span class="verse"><a name="2">2</a>And he heggide it, and chees stoonys therof, and plauntide a chosun vyner; and he bildide a tour in the myddis therof, and rerede a presse ther ynne; and he abood, that it schulde bere grapis, and it bare wielde grapis.</span> <span class="verse"><a name="3">3</a>Now therfor, ye dwelleris of Jerusalem, and ye men of Juda, deme bitwixe me and my viner.</span> <span class="verse"><a name="4">4</a>What is it that Y ouyt to do more to my vyner, and Y dide not to it? whether that Y abood, that it schulde bere grapis, and it bare wielde grapis?</span> <span class="verse"><a name="5">5</a>And now Y schal schewe to you, what Y schal do to my vyner. Y schal take awei the hegge therof, and it schal be in to rauyschyng; Y schal caste doun the wal therof, and it schal be in to defoulyng; and Y schal sette it desert,</span> <span class="verse"><a name="6">6</a>ether forsakun. It schal not be kit, and it schal not be diggid, and breris and thornes schulen `growe vp on it; and Y schal comaunde to cloudis, that tho reyne not reyn on it.</span> <span class="verse"><a name="7">7</a>Forsothe the vyner of the Lord of oostis is the hous of Israel, and the men of Juda ben the delitable buriownyng of hym. Y abood, that it schal make doom, and lo! wickidnesse; and that it schulde do riytfulnesse, and lo! cry.</span> <span class="verse"><a name="8">8</a>Wo to you that ioynen hows to hous, and couplen feeld to feeld, `til to the ende of place. Whether ye aloone schulen dwelle in the myddis of the lond?</span> <span class="verse"><a name="9">9</a>These thingis ben in the eeris of me, the Lord of oostis; if many housis ben not forsakun, grete housis and faire, with outen dwellere, bileue ye not to me.</span> <span class="verse"><a name="10">10</a>For whi ten acris of vynes schulen make a potel, and thretti buschels of seed schulen make thre buschels.</span> <span class="verse"><a name="11">11</a>Wo to you that risen togidere eerli to sue drunkennesse, and to drinke `til to euentid, that ye brenne with wyn.</span> <span class="verse"><a name="12">12</a>Harpe, and giterne, and tympan, and pipe, and wyn ben in youre feestis; and ye biholden not the werk of the Lord, nether ye biholden the werkis of hise hondis.</span> <span class="verse"><a name="13">13</a>Therfor my puple is led prisoner, for it hadde not kunnyng; and the noble men therof perischiden in hungur, and the multitude therof was drye in thirst.</span> <span class="verse"><a name="14">14</a>Therfor helle alargide his soule, and openyde his mouth with outen ony ende; and strong men therof, and the puple therof, and the hiy men, and gloriouse men therof, schulen go doun to it.</span> <span class="verse"><a name="15">15</a>And a man schal be bowid doun, and a man of age schal be maad low; and the iyen of hiy men schulen be pressid doun.</span> <span class="verse"><a name="16">16</a>And the Lord of oostis schal be enhaunsid in doom, and hooli God schal be halewid in riytfulnesse.</span> <span class="verse"><a name="17">17</a>And lambren schulen be fed bi her ordre, and comelyngis schulen ete desert places turned in to plentee.</span> <span class="verse"><a name="18">18</a>Wo to you that drawen wickydnesse in the cordis of vanyte, and drawen synne as the boond of a wayn; and ye seien,</span> <span class="verse"><a name="19">19</a>The werk of hym haaste, and come soone, that we se; and the counsel of the hooli of Israel neiy, and come, and we schulen knowe it.</span> <span class="verse"><a name="20">20</a>Wo to you that seien yuel good, and good yuel; and putten derknessis liyt, and liyt derknessis; and putten bittir thing in to swete, and swete thing in to bittir.</span> <span class="verse"><a name="21">21</a>Wo to you that ben wise men in youre iyen, and ben prudent bifor you silf.</span> <span class="verse"><a name="22">22</a>Wo to you that ben myyti to drynke wyn, and ben stronge to meddle drunkenesse;</span> <span class="verse"><a name="23">23</a>and ye iustifien a wickid man for yiftis, and ye taken awei the riytfulnesse of a iust man fro hym.</span> <span class="verse"><a name="24">24</a>For this thing, as the tunge of fier deuourith stobil, and the heete of flawme brenneth, so the roote of hem schal be as a deed sparcle, and the seed of hem schal stie as dust; for thei castiden awei the lawe of the Lord of oostis, and blasfemyden the speche of the hooli of Israel.</span> <span class="verse"><a name="25">25</a>Therfor the strong veniaunce of the Lord was wrooth ayens his puple, and he stretchide forth his hond on it, and smoot it; and hillis weren disturblid, and the deed bodies of hem weren maad as a toord in the myddis of stretis. In alle these thingis the stronge vengeaunce of him was not turned awei, but yit his hond was stretchid forth.</span> <span class="verse"><a name="26">26</a>And he schal reise a signe among naciouns afer, and he schal hisse to hym fro the endis of erthe; and lo! he schal haaste, and schal come swiftli.</span> <span class="verse"><a name="27">27</a>Noon is failynge nethir trauelynge in that oost; he schal not nappe, nether slepe, nether the girdil of his reynes schal be vndo, nether the lace of his scho schal be brokun.</span> <span class="verse"><a name="28">28</a>Hise arowis ben scharpe, and alle hise bowis ben bent; the houys of hise horsis ben as a flynt, and hise wheelis ben as the feersnesse of tempest.</span> <span class="verse"><a name="29">29</a>His roryng schal be as of lioun; he schal rore as the whelpis of liouns; and he schal gnaste, and schal holde prey, and schal biclippe, and noon schal be, that schal delyuere.</span> <span class="verse"><a name="30">30</a>And he schal sowne on it in that dai, as doith the soun of the see; we schulen biholde in to the erthe, and lo! derknessis of tribulacioun, and liyt is maad derk in the derknesse therof.</span> </p></div</div></div></body></html>