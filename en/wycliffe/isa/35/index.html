<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/isa/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/isa">Isaiah</a> &gt <strong>Chapter 35</strong></div><p><span class="verse"><a name="1">1</a>The forsakun Judee and with outen weie schal be glad, and wildirnesse schal make ful out ioye, and schal floure as a lilie.</span> <span class="verse"><a name="2">2</a>It buriownynge schal buriowne, and it glad and preisynge schal make ful out ioie. The glorie of Liban is youun to it, the fairnesse of Carmele and of Saron; thei schulen se the glorie of the Lord, and the fairnesse of oure God.</span> <span class="verse"><a name="3">3</a>Coumforte ye comelid hondis, and make ye strong feble knees.</span> <span class="verse"><a name="4">4</a>Seie ye, Men of litil coumfort, be ye coumfortid, and nyle ye drede; lo! oure God schal brynge the veniaunce of yeldyng, God hym silf schal come, and schal saue vs.</span> <span class="verse"><a name="5">5</a>Thanne the iyen of blynde men schulen be openyd, and the eeris of deef men schulen be opyn.</span> <span class="verse"><a name="6">6</a>Thanne a crokid man schal skippe as an hert, and the tunge of doumbe men schal be openyd; for whi watris ben brokun out in desert, and stremes in wildirnesse.</span> <span class="verse"><a name="7">7</a>And that that was drie, is maad in to a poond, and the thirsti is maad in to wellis of watris. Grenenesse of rehed, and of spier schal growe in dennes, in whiche dwelliden dragouns bifore. And a path and a weie schal be there,</span> <span class="verse"><a name="8">8</a>and it schal be clepid an hooli weie, he that is defoulid schal not passe therbi; and this schal be a streiyt weie to you, so that foolis erre not therbi.</span> <span class="verse"><a name="9">9</a>A lioun schal not be there, and an yuel beeste schal not stie therbi, nether schal be foundun there.</span> <span class="verse"><a name="10">10</a>And thei schulen go, that ben delyuered and ayenbouyt of the Lord; and thei schulen be conuertid, and schulen come in to Sion with preisyng; and euerlastynge gladnesse schal be on the heed of hem; thei schulen haue ioie and gladnesse, and sorewe and weilyng schulen fle awei.</span> </p></div</div></div></body></html>