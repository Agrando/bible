<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ezek/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ezek">Ezekiel</a> &gt <strong>Chapter 21</strong></div><p><span class="verse"><a name="1">1</a>And the word of the Lord was maad to me,</span> <span class="verse"><a name="2">2</a>and he seide, Thou, sone of man, sette thi face to Jerusalem, and droppe thou to the seyntuaries, and profesie thou ayens the erthe of Israel.</span> <span class="verse"><a name="3">3</a>And thou schalt seie to the lond of Israel, The Lord God seith these thingis, Lo! Y to thee, and Y schal caste my swerd out of his schethe, and Y schal sle in thee a iust man and a wickid man.</span> <span class="verse"><a name="4">4</a>Forsothe for that that Y haue slayn in thee a iust man and a wickid man, therfor my swerd schal go out of his schethe to ech man, fro the south til to the north;</span> <span class="verse"><a name="5">5</a>that ech man wite, that Y the Lord haue drawe out my swerd fro his schethe, that schal not be clepid ayen.</span> <span class="verse"><a name="6">6</a>And thou, sone of man, weile in sorewe of leendis, and in bitternessis thou schalt weile bifore hem.</span> <span class="verse"><a name="7">7</a>And whanne thei schulen seie to thee, Whi weilist thou? thou schalt seie, For hering, for it cometh; and ech herte shal faile, and alle hondis schulen be aclumsid, and ech spirit schal be sike, and watris schulen flete doun bi alle knees; lo! it cometh, and it shal be don, seith the Lord God.</span> <span class="verse"><a name="8">8</a>And the word of the Lord was maad to me,</span> <span class="verse"><a name="9">9</a>and he seide, Sone of man, profesie thou; and thou schalt seie, The Lord God seith these thingis, Speke thou, The swerd, the swerd is maad scharp, and is maad briyt;</span> <span class="verse"><a name="10">10</a>it is maad scharp to sle sacrifices; it is maad briyt, that it schyne. Thou that mouest the ceptre of my sone, hast kit doun ech tree.</span> <span class="verse"><a name="11">11</a>And Y yaf it to be forbischid, that it be holdun with hond; this swerd is maad scharp, and this is maad briyt, that it be in the hond of the sleere.</span> <span class="verse"><a name="12">12</a>Sone of man, crie thou, and yelle, for this swerd is maad in my puple, this in alle the duykis of Israel; thei that fledden ben youun to swerd with my puple. Therfor smite thou on thin hipe, for it is preuyd;</span> <span class="verse"><a name="13">13</a>and this whanne it hath distried the ceptre, and it schal not be, seith the Lord God.</span> <span class="verse"><a name="14">14</a>Therfor, sone of man, profesie thou, and smyte thou hond to hond, and the swerd be doublid, and the swerd of sleeris be treblid; this is the swerd of greet sleyng, that schal make hem astonyed,</span> <span class="verse"><a name="15">15</a>and to faile in herte, and multiplieth fallingis. In alle the yatis of hem Y yaf disturbling of a swerd, scharp and maad briyt to schyne, gird to sleynge.</span> <span class="verse"><a name="16">16</a>Be thou maad scharp, go thou to the riyt side, ether to the left side, whidur euer the desir of thi face is.</span> <span class="verse"><a name="17">17</a>Certis and Y schal smyte with hond to hond, and Y schal fille myn indignacioun; Y the Lord spak.</span> <span class="verse"><a name="18">18</a>And the word of the Lord was maad to me,</span> <span class="verse"><a name="19">19</a>and he seide, And thou, sone of man, sette to thee twei weies, that the swerd of the king of Babiloyne come; bothe schulen go out of o lond, and bi the hond he schal take coniecting; he schal coniecte in the heed of the weie of the citee,</span> <span class="verse"><a name="20">20</a>settinge a weye, that the swerd come to Rabath of the sones of Amon, and to Juda in to Jerusalem moost strong.</span> <span class="verse"><a name="21">21</a>For the king of Babiloyne stood in the meeting of twey weies, in the heed of twei weies, and souyte dyuynyng, and medlide arowis; he axide idols, and took councel at entrails.</span> <span class="verse"><a name="22">22</a>Dyuynyng was maad to his riyt side on Jerusalem, that he sette engyns, that he opene mouth in sleyng, that he reise vois in yelling, that he sette engyns ayens the yatis, that he bere togidere erthe, that he bilde strengthinges.</span> <span class="verse"><a name="23">23</a>And he shal be as counceling in veyn goddis answer bifor the iyen of hem, and seruynge the reste of sabatis; but he schal haue mynde on wickidnesse, to take.</span> <span class="verse"><a name="24">24</a>Therfor the Lord God seith these thingis, For that that ye hadden mynde on youre wickidnesse, and schewiden youre trespassyngis, and youre synnes apperiden in alle youre thouytis, forsothe for that that ye hadden mynde, ye schulen be takun bi hond.</span> <span class="verse"><a name="25">25</a>But thou, cursid wickid duyk of Israel, whos dai bifor determyned is comun in the tyme of wickidnesse,</span> <span class="verse"><a name="26">26</a>the Lord God seith these thingis, Do awei the mitre, take awei the coroun; whether it is not this that reiside the meke man, and made low the hiy man?</span> <span class="verse"><a name="27">27</a>Wickidnesse, wickidnesse, wickidnesse Y schal putte it; and this schal not be doon til he come, whos the doom is, and Y schal bitake to hym.</span> <span class="verse"><a name="28">28</a>And thou, sone of man, profesie, and seie, The Lord God seith these thingis to the sones of Amon, and to the schenschipe of hem; and thou schalt seie, A! thou swerd, A! thou swerd, drawun out to sle, maad briyte, that thou sle and schyne,</span> <span class="verse"><a name="29">29</a>whanne veyn thingis weren seien to thee, and leesingis weren dyuynyd, that thou schuldist be youun on the neckis of wickid men woundid, the dai of whiche bifore determyned schal come in the tyme of wickidnesse, turne thou ayen in to thi schethe,</span> <span class="verse"><a name="30">30</a>in to the place in which thou were maad. Y schal deme thee in the lond of thi birthe,</span> <span class="verse"><a name="31">31</a>and Y schal schede out myn indignacioun on thee; in the fier of my strong veniaunce Y schal blowe in thee, and Y schal yyue thee in to the hondis of vnwise men, and makinge deth.</span> <span class="verse"><a name="32">32</a>Thou schalt be mete to fier, thi blood schal be in the middis of erthe; thou schalt be youun to foryetyng, for Y the Lord spak.</span> </p></div</div></div></body></html>