<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>And thou, sone of man, take weiling on the princes of Israel;</span> <span class="verse"><a name="2">2</a>and thou schalt seie, Whi thi modir, a lionesse, lai among liouns? In the myddis of litle liouns sche nurschide hir whelpis,</span> <span class="verse"><a name="3">3</a>and ledde out oon of hir litle liouns; he was maad a lioun, and he lernyde to take prei, and to ete men.</span> <span class="verse"><a name="4">4</a>And hethene men herden of hym, and token hym not withouten her woundis; and thei brouyten hym in chaynes in to the lond of Egipt.</span> <span class="verse"><a name="5">5</a>Which modir whanne sche hadde seyn, that sche was sijk, and the abiding of hym perischide, took oon of her litle liouns, and made hym a lioun.</span> <span class="verse"><a name="6">6</a>Which yede among liouns, and was maad a lioun;</span> <span class="verse"><a name="7">7</a>and lernede to take prey, and to deuoure men. He lernyde to make widewis, and to brynge the citees of men in to desert; and the lond and the fulnesse therof was maad desolat, of the vois of his roryng.</span> <span class="verse"><a name="8">8</a>And hethene men camen togidere ayens hym on ech side fro prouynces, and spredden on hym her net; he was takun in the woundis of tho hethene men.</span> <span class="verse"><a name="9">9</a>And thei senten hym in to a caue in chaines, and brouyten hym to the kyng of Babiloyne; and thei senten hym in to prisoun, that his vois were no more herd on the hillis of Israel.</span> <span class="verse"><a name="10">10</a>Thi modir as a vyner in thi blood was plauntid on watre; the fruitis therof and the boowis therof encreessiden of many watris.</span> <span class="verse"><a name="11">11</a>And sadde yerdis weren maad to it in to septris of lordis, and the stature therof was enhaunsid among boowis; and it siy his hiynesse in the multitude of hise siouns.</span> <span class="verse"><a name="12">12</a>And it was drawun out in wraththe, and was cast forth in to erthe; and a brennynge wynd dryede the fruyt therof, and the yerdis of strengthe therof welewiden, and weren maad drie, and fier eet it.</span> <span class="verse"><a name="13">13</a>And now it is plauntid ouer in desert, in a lond with out weie, and thristi.</span> <span class="verse"><a name="14">14</a>And fier yede out of the yerde of the braunchis therof, that eet the fruyt therof. And a stronge yerde, the ceptre of lordis, was not in it. It is weilyng, and it schal be in to weilyng.</span> </p></div</div></div></body></html>