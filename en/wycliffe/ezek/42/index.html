<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>And he ledde me out in to the outermere halle, bi the weie ledynge to the north; and he ledde me in to the treserie, that was ayens the bildyng departid, and ayens the hous goynge to the north;</span> <span class="verse"><a name="2">2</a>in the face an hundrid cubitis of lengthe of the dore of the north, and fifti cubitis of breede,</span> <span class="verse"><a name="3">3</a>ayens twenti cubitis of the ynnere halle, and ayens the pawment araied with stoon of the outermere halle, where a porche was ioyned to thre fold porche.</span> <span class="verse"><a name="4">4</a>And bifor the tresories was a walkyng of ten cubitis of breede, biholdynge to the ynnere thingis of the weie of o cubit. And the doris of tho to the north,</span> <span class="verse"><a name="5">5</a>where tresories weren lowere in the hiyere thingis; for tho baren vp the porchis that apperiden an hiy of tho fro the lowere thingis, and fro the myddil thingis of the bildyng.</span> <span class="verse"><a name="6">6</a>For tho weren of thre stagis, and hadden not pileris, as weren the pilers of hallis; therfor tho stoden an hiy fro the lowere thingis, and fro the myddil thingis fro erthe, bi fifti cubitis.</span> <span class="verse"><a name="7">7</a>And the outermore halle closynge the walkynge place was bi the treseries, that weren in the weie of the outermore halle, bifor the treseries; the lengthe therof was of fifti cubitis.</span> <span class="verse"><a name="8">8</a>For the lengthe of the tresories of the outermore halle was of fifti cubitis, and the lengthe bifor the face of the temple was of an hundrid cubitis.</span> <span class="verse"><a name="9">9</a>And vndur these tresories was an entring fro the eest, of men entringe in to tho, fro the outermere halle,</span> <span class="verse"><a name="10">10</a>in the brede of the wal of the halle, that was ayens the eest weie in the face of the bilding departid. And treseries weren bifore the bilding,</span> <span class="verse"><a name="11">11</a>and a weie was bifor the face of tho, bi the licnesse of treseries that weren in the weie of the north; bi the lengthe of tho, so was also the breede of tho. And al the entryng of tho, and the licnessis and doris of tho,</span> <span class="verse"><a name="12">12</a>weren lijk the doris of treseries that weren in the weye biholdynge to the south; a dore was in the heed of the weye, which weie was bifor the porche departid to men entringe bi the eest weie.</span> <span class="verse"><a name="13">13</a>And he seide to me, The treseries of the north, and the treseries of the south, that ben bifor the bildyng departid, these ben hooli treseries, in whiche the preestis ben clothid, that neiyen to the Lord in to the hooli of hooli thingis; there thei schulen putte the hooli of hooli thingis, and offryngis for synne, and for trespas; for it is an hooli place.</span> <span class="verse"><a name="14">14</a>Sotheli whanne prestis han entrid, thei schulen go out of hooli thingis in to the outermore halle; and there thei schulen putte vp her clothis, in whiche thei mynystren, for tho ben hooli; and thei schulen be clothid in othere clothis, and so thei schulen go forth to the puple.</span> <span class="verse"><a name="15">15</a>And whanne he hadde fillid the mesuris of the ynnere hous, he ledde me out bi the weie of the yate that biheelde to the eest weie; and he mat it on ech side bi cumpas.</span> <span class="verse"><a name="16">16</a>Forsothe he mat ayens the eest wynd with the rehed of mesure bi cumpas fyue hundrid rehedis, in a rehed of mesure bi cumpas.</span> <span class="verse"><a name="17">17</a>And he mat ayens the wynd of the north fiue hundred rehedis, in the rehed of mesure bi cumpas.</span> <span class="verse"><a name="18">18</a>And at the south wynd he mat fyue hundrid rehedis, with a rehed of mesure bi cumpas.</span> <span class="verse"><a name="19">19</a>And at the west wynd he mat fyue hundrid rehedis, with the rehed of mesure.</span> <span class="verse"><a name="20">20</a>Bi foure wyndis he mat the wal therof on ech side bi cumpas, the lengthe of fyue hundrid, and the breede of fyue hundrid, departynge bitwixe the seyntuarie and the place of the comyn puple.</span> </p></div</div></div></body></html>