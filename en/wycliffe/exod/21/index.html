<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/exod">Exodus</a> &gt <strong>Chapter 21</strong></div><p><span class="verse"><a name="1">1</a>These ben the domes, whiche thou schalt sette forth to hem.</span> <span class="verse"><a name="2">2</a>If thou biest an Ebrew seruaunt, he schal serue thee sixe yeer; in the seuenthe yeer he schal go out fre,</span> <span class="verse"><a name="3">3</a>with out prijs; with what maner clooth he entride, with siche clooth go he out; if he entride hauynge a wijf, and the wijf schal go out to gidere.</span> <span class="verse"><a name="4">4</a>But if the lord of the servaunt yaf a wijf to hym, and sche childide sones and douytris, the womman and hir children schulen be hir lordis; sotheli the seruaunt schal go out with his owne clooth.</span> <span class="verse"><a name="5">5</a>That if the seruaunt seith, Y loue my lord, and wijf, and children, Y schal not go out fre;</span> <span class="verse"><a name="6">6</a>the lord brynge hym to goddis, that is, iugis; and he schal be set to the dore, and postis; and the lord schal perse his eere with a nal, and he schal be seruaunt to hym til in to the world.</span> <span class="verse"><a name="7">7</a>If ony man sillith his douyter in to seruauntesse, sche schal not go out as handmaidis weren wont to go out;</span> <span class="verse"><a name="8">8</a>if sche displesith in the iyen of hir lord, to whom sche was bitakun, he schal delyuere hir; sotheli he schal not haue power to sille hir to an alien puple, if he forsakith hir.</span> <span class="verse"><a name="9">9</a>Forsothe if he weddith hir to his sonne, he schal do to hir `bi the custom of douytris;</span> <span class="verse"><a name="10">10</a>that if he takith another womman to hym, he schal puruey to the damysele weddingis, and clothis, and he schal not denye the prijs of chastite.</span> <span class="verse"><a name="11">11</a>If he doith not these thre, sche schal go out freli without money.</span> <span class="verse"><a name="12">12</a>He that smytith a man, and wole sle, die bi deeth;</span> <span class="verse"><a name="13">13</a>forsothe if a man settide not aspies, but God `bitook hym in to hise hondis, Y schal ordeyne a place to thee, whidur he owith to fle.</span> <span class="verse"><a name="14">14</a>If ony man sleeth his neiybore bi biforecastyng, and bi aspies, drawe thou hym awey fro myn auter, that he die.</span> <span class="verse"><a name="15">15</a>He that smytith his fadir, ether modir, die by deeth.</span> <span class="verse"><a name="16">16</a>He that cursith his fadir, ether modir, die bi deeth.</span> <span class="verse"><a name="17">17</a>He that stelith a man, and sillith hym, if he is conuyt of the gilt, die bi deeth.</span> <span class="verse"><a name="18">18</a>If men chiden, and the tother smyte his neiybore with a stoon, ether with the fist, and he is not deed, but liggith in the bed,</span> <span class="verse"><a name="19">19</a>if he risith, and goith forth on his staf, he that smoot schal be innocent; so netheles that he restore hise trauelis, and costis in lechis.</span> <span class="verse"><a name="20">20</a>He that smytith his seruaunt, ether handmayde, with a yerde, and thei ben deed in hise hondis, schal be gilti of cryme.</span> <span class="verse"><a name="21">21</a>Sotheli if the seruaunt ouerlyueth o dai, ether tweyne, he schal not be suget to peyne, `that is of deeth, for the seruaunt is his catel.</span> <span class="verse"><a name="22">22</a>If men chiden, and a man smytith a womman with childe, and sotheli makith the child deed borun, but the womman ouerlyueth, he schal be suget to the harm, as myche as the `hosebonde of the womman axith, and the iugis demen.</span> <span class="verse"><a name="23">23</a>But if the deeth of hir sueth,</span> <span class="verse"><a name="24">24</a>he schal yelde lijf for lijf, iye for iye, tooth for tooth, hond for hond, foot for foot,</span> <span class="verse"><a name="25">25</a>brennyng for brennyng, wounde `with schedyng of blood for wounde `with schedyng of blood, `a wan wounde for a wan wounde.</span> <span class="verse"><a name="26">26</a>If a man smytith the iye of his seruaunt, ethir of handmaide, and makith hem oon iyed, he schal delyuere hem fre for `the iye which he puttide out.</span> <span class="verse"><a name="27">27</a>Also if he smytith out a tooth fro his seruaunt, ethir handmaide, in lijk maner he schal delyuere hem fre.</span> <span class="verse"><a name="28">28</a>If an oxe smytith with horn a man, ether a womman, and thei ben deed, the oxe schal be oppressid with stoonus, and hise fleischis schulen not be etun, and the lord of the oxe schal be innocent.</span> <span class="verse"><a name="29">29</a>That if the oxe was `a pultere with horn fro yisterdai and the thridde dai ago, and men warneden `the lord of hym, nether the lord closide hym, and he sleeth a man, ethir womman, bothe the oxe schal be oppressid with stoonus, and thei schulen sle `the lord of hym;</span> <span class="verse"><a name="30">30</a>that if prijs is put to the lord, he schal yyue for his lijf what euer he is axide.</span> <span class="verse"><a name="31">31</a>And if he smytith with horn a son, and a douytir, he schal be suget to lijk sentence.</span> <span class="verse"><a name="32">32</a>If the oxe asailith a seruaunt, and handmaide, the lord of the oxe schal yyue thretti siclis of siluer to `his lord; forsothe the oxe schal be oppressid with stoonus.</span> <span class="verse"><a name="33">33</a>If ony man openeth a cisterne, and diggith, and hilith it not, and an oxe ether asse fallith in to it,</span> <span class="verse"><a name="34">34</a>the lord of the cisterne schal yelde the prijs of the werk beestis; forsothe that that is deed schal be his.</span> <span class="verse"><a name="35">35</a>If another mannus oxe woundith the oxe of another man, and he is deed, thei schulen sille the quyke oxe, and thei schulen departe the prijs; forsothe thei schulen departe bitwixe hem the karkeis of the deed oxe.</span> <span class="verse"><a name="36">36</a>Forsothe if his lord wiste, that the oxe was a puttere fro yistirdai and the thridde dai ago, and kepte not him, he schal yelde oxe for oxe, and he schal take the hool carkeys.</span> </p></div</div></div></body></html>