<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/exod">Exodus</a> &gt <strong>Chapter 40</strong></div><p><span class="verse"><a name="1">1</a>And the Lord spak to Moises, `and seide,</span> <span class="verse"><a name="2">2</a>In the firste monethe, in the firste dai of the monethe, thou schalt reise the tabernacle of witnessyng.</span> <span class="verse"><a name="3">3</a>And thou schalt sette the arke therynne, and thou schalt leeue a veil bifore it.</span> <span class="verse"><a name="4">4</a>And whanne the bord is borun yn, thou schalt sette ther onne tho thingis, that ben comaundid iustli. The candilstike schal stonde with hise lanternes,</span> <span class="verse"><a name="5">5</a>and the goldun auter, where ynne encense is brent bifor the arke of witnessyng. Thou schalt sette a tente in the entryng of the tabernacle;</span> <span class="verse"><a name="6">6</a>and bifor it the auter of brent sacrifice,</span> <span class="verse"><a name="7">7</a>the `waischyng vessel bitwixe the auter and the tabernacle, which `waischyng vessel thou schalt fille with water.</span> <span class="verse"><a name="8">8</a>And thou schalt cumpas the greet street, and the entryng ther of with tentis.</span> <span class="verse"><a name="9">9</a>And whanne thou hast take oyle of anoyntyng, thou schalt anoynte the tabernacle, with hise vessels, that tho be halewid;</span> <span class="verse"><a name="10">10</a>the auter of brent sacrifice, and alle vessels ther of; the `waischyng vessel,</span> <span class="verse"><a name="11">11</a>with his foundement. Thou schalt anoynte alle thingis with the oile of anoyntyng, that tho be hooli of hooli thingis.</span> <span class="verse"><a name="12">12</a>And thou schalt present Aaron and hise sones to the dore of the tabernacle of witnessyng;</span> <span class="verse"><a name="13">13</a>and, whanne thei ben `waischid in water, thou schalt clothe hem with hooli clothis, that thei mynystre to me, and that the anoyntyng of hem profite in to euerlastynge preesthod.</span> <span class="verse"><a name="14">14</a>And Moises dide alle thingis whiche the Lord comaundide.</span> <span class="verse"><a name="15">15</a>Therfor in the firste monethe of the secunde yeer, in the firste dai of the monethe, the tabernacle was set.</span> <span class="verse"><a name="16">16</a>And Moises reiside it, and settide the tablis, and foundementis, and barris, and he ordeynede pilers;</span> <span class="verse"><a name="17">17</a>and `spredde abrood the roof on the tabernacle, and puttide an hilyng aboue, as the Lord comaundide.</span> <span class="verse"><a name="18">18</a>He puttide also the witnessyng in the arke, and he settide barris with ynne, and Goddis answeryng place aboue.</span> <span class="verse"><a name="19">19</a>And whanne he hadde brouyt the arke in to the tabernacle, he hangide a veil bifor it, that he schulde fille the comaundement of the Lord.</span> <span class="verse"><a name="20">20</a>He settide also the boord in the tabernacle of witnessyng, at the north coost, without the veil,</span> <span class="verse"><a name="21">21</a>and he ordeynede the looues of settyng forth bifore, as the Lord comaundide to Moises.</span> <span class="verse"><a name="22">22</a>He settide also the candilstike in the tabernacle of witnessyng, euene ayens the boord,</span> <span class="verse"><a name="23">23</a>in the south side, and settide lanternes bi ordre, bi the comaundement of the Lord.</span> <span class="verse"><a name="24">24</a>He puttide also the goldun auter vndur the roof of witnessyng,</span> <span class="verse"><a name="25">25</a>ayens the veil, and he brente theronne encense of swete smellynge spiceries, as the Lord comaundide to Moises.</span> <span class="verse"><a name="26">26</a>He settide also a tente in the entryng of the tabernacle,</span> <span class="verse"><a name="27">27</a>and the auter of brent sacrifice in the porche of the witnessyng, and he offride therynne brent sacrifice, and sacrifices, as the Lord comaundide.</span> <span class="verse"><a name="28">28</a>Also he ordeynede the `waischyng vessel, bitwixe the tabernacle of witnessyng and the auter, and fillide it with watir.</span> <span class="verse"><a name="29">29</a>And Moises, and Aaron, and his sones, waischiden her hondis and feet,</span> <span class="verse"><a name="30">30</a>whanne thei entriden into the roof of boond of pees, and neiyeden to the auter, as the Lord comaundide to Moises.</span> <span class="verse"><a name="31">31</a>He reiside also the greet street, bi the cumpas of the tabernacle and of the auter, and settyde a tente in the entryng therof. Aftir that alle thingis weren perfitli maad,</span> <span class="verse"><a name="32">32</a>a cloude hilide the tabernacle of witnessyng, and the glorie of the Lord fillide it;</span> <span class="verse"><a name="33">33</a>nether Moyses myyte entre in to the tabernacle of the boond of pees, while the cloude hilide alle thingis, and the maieste of the Lord schynede, for the cloude hilide alle thingis.</span> <span class="verse"><a name="34">34</a>If ony tyme the cloude lefte the tabernacle, the sones of Israel yeden forth bi her cumpanyes;</span> <span class="verse"><a name="35">35</a>if the cloude hangide aboue, thei dwelliden in the same place;</span> <span class="verse"><a name="36">36</a>for the cloude of the Lord restide on the tabernacle bi dai, and fier in the nyyt, in the siyt of the puplis of Israel, bi alle her dwellyngis.</span> </p></div</div></div></body></html>