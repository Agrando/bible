<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/exod">Exodus</a> &gt <strong>Chapter 31</strong></div><p><span class="verse"><a name="1">1</a>And the Lord spak to Moyses, `and seide, Lo!</span> <span class="verse"><a name="2">2</a>Y haue clepid Beseleel bi name, the sone of Hury, sone of Hur, of the lynage of Juda;</span> <span class="verse"><a name="3">3</a>and Y haue fillid hym with the spirit of God, with wisdom, and vndirstondyng, and kunnyng in al werk,</span> <span class="verse"><a name="4">4</a>to fynde out what euer thing may be maad suteli, of gold, and siluer, and bras, and marbil,</span> <span class="verse"><a name="5">5</a>and gemmes, and dyuersite of trees.</span> <span class="verse"><a name="6">6</a>And Y haue youe to hym a felowe, Ooliab, the sone of Achisameth, of the kynrede of Dan; and Y haue put in `the herte of hem the wisdom of ech lerned man, that thei make alle thingis, whiche Y comaundide to thee;</span> <span class="verse"><a name="7">7</a>the tabernacle of boond of pees, and the arke of witnessyng, and the propiciatorie, ether table, which is theronne, and alle the vessels of the tabernacle;</span> <span class="verse"><a name="8">8</a>also the bord, and vessels therof, the clenneste candilstike with hise vessels, and the auteris of encence,</span> <span class="verse"><a name="9">9</a>and of brent sacrifice, and alle the vessels of hem; the greet `waischyng vessel with his foundement;</span> <span class="verse"><a name="10">10</a>hooli clothis in seruyce to Aaron prest, and to hise sones, that thei be set in her office in hooli thingis;</span> <span class="verse"><a name="11">11</a>the oile of anoyntyng, and encence of swete smellynge spiceryes in the seyntuarie; thei schulen make alle thingis whiche Y comaundide to thee.</span> <span class="verse"><a name="12">12</a>And the Lord spak to Moises, `and seide, Speke thou to the sones of Israel,</span> <span class="verse"><a name="13">13</a>and thou schalt seie to hem, Se ye that ye kepe my sabat, for it is a signe bytwixe me and you in youre generaciouns; that ye wite, that Y am the Lord, which halewe you.</span> <span class="verse"><a name="14">14</a>Kepe ye my sabat, for it is hooli to you; he that defoulith it, schal die bi deeth, the soule of hym, that doith werk in the sabat, schal perische fro the myddis of his puple.</span> <span class="verse"><a name="15">15</a>Sixe daies ye schulen do werk; in the seuenthe dai is sabat, hooli reste to the Lord; ech man that doith werk in this dai schal die.</span> <span class="verse"><a name="16">16</a>The sones of Israel kepe sabat, and halewe it in her generaciouns;</span> <span class="verse"><a name="17">17</a>it is a couenaunt euerlastinge bitwixe me and the sones of Israel, and it is `a signe euerlastynge; for in sixe daies God made heuene and erthe, and in the seuenthe day he ceessid of werk.</span> <span class="verse"><a name="18">18</a>And whanne siche wordis weren fillid, the Lord yaf to Moises, in the hil of Synay, twei stonun tablis of witnessyng, writun with the fyngur of God.</span> </p></div</div></div></body></html>