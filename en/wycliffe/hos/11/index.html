<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hos">Hosea</a> &gt <strong>Chapter 11</strong></div><p><span class="verse"><a name="1">1</a>As the morewtid passith, the king of Israel schal passe forth. For Israel was a child, and Y louyde hym; and fro Egipt Y clepide my sone.</span> <span class="verse"><a name="2">2</a>Thei clepiden hem, so thei yeden awei fro the face of hem. Thei offriden to Baalym, and maden sacrifice to symylacris.</span> <span class="verse"><a name="3">3</a>And Y as a nursche of Effraym bare hem in myn armes, and thei wisten not, that Y kepte hem.</span> <span class="verse"><a name="4">4</a>Y schal drawe hem in the ropis of Adam, in the boondis of charite. And Y schal be to hem as he that enhaunsith the yok on the chekis of hem; and Y bowide doun to hym, that he schulde ete.</span> <span class="verse"><a name="5">5</a>He schal not turne ayen in to the lond of Egipt. And Assur, he schal be kyng of hym, for thei nolden turne.</span> <span class="verse"><a name="6">6</a>A swerd bigan in the citees therof, and it schal waaste the chosun men therof, and schal eete the heedis of hem.</span> <span class="verse"><a name="7">7</a>And my puple schal hange, at my comynge ayen. But a yok schal be put to hem togidere, that schal not be takun awei.</span> <span class="verse"><a name="8">8</a>Hou schal Y yyue thee, Effraym? schal Y defende thee, Israel? hou schal Y yyue thee? As Adama Y schal sette thee; as Seboym. Myn herte is turned in me; my repentaunce is disturblid togidere.</span> <span class="verse"><a name="9">9</a>Y schal not do the strong veniaunce of my wraththe. Y schal not turne, to leese Effraym; for Y am God, and not man. Y am hooli in the myddis of thee, and Y schal not entre in to a citee.</span> <span class="verse"><a name="10">10</a>Thei schulen go after the Lord. He shal rore as a lioun, for he shal rore, and the sones of the see schulen drede.</span> <span class="verse"><a name="11">11</a>And thei schulen fle awei as a brid fro Egipt, and as a culuer fro the lond of Assiriens. And Y schal sette hem in her housis, seith the Lord.</span> <span class="verse"><a name="12">12</a>Effraym cumpasside me in denying, the hous of Israel in gile. But Judas a witnesse yede doun with God, and with feithful seyntis.</span> </p></div</div></div></body></html>