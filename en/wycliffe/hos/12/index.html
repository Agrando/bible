<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hos">Hosea</a> &gt <strong>Chapter 12</strong></div><p><span class="verse"><a name="1">1</a>Effraym fedith wynd, and sueth heete. Al dai he multiplieth leesyng, and distriyng; and he made boond of pees with Assiriens, and bar oile in to Egipt.</span> <span class="verse"><a name="2">2</a>Therfor the doom of the Lord is with Juda, and visityng is on Jacob; bi the weies of hym, and bi the fyndyngis of hym he schal yelde to hym.</span> <span class="verse"><a name="3">3</a>In the wombe he supplauntide his brother, and in his strengthe he was dressid with the aungel.</span> <span class="verse"><a name="4">4</a>And he was strong to the aungel, and was coumfortid; he wepte, and preiede hym; in Bethel he foond hym, and there he spak with vs.</span> <span class="verse"><a name="5">5</a>And the Lord God of oostis, the Lord, is the memorial of hym.</span> <span class="verse"><a name="6">6</a>And thou schalt turne to thi God. Kepe thou merci and doom, and hope thou euere in thi God.</span> <span class="verse"><a name="7">7</a>Chanaan louyde fals caleng, a gileful balaunce in his hond.</span> <span class="verse"><a name="8">8</a>And Effraym seide, Netheles Y am maad riche, Y haue founde an idol to me; alle my trauelis schulen not fynde to me the wickidnesse, whiche Y synnede.</span> <span class="verse"><a name="9">9</a>And Y am thi Lord God fro the lond of Egipt; yit Y schal make thee to sitte in tabernaclis, as in the daies of feeste.</span> <span class="verse"><a name="10">10</a>And Y spak bi profetis, and Y multiplied profesie, and Y was licned in the hond of profetis.</span> <span class="verse"><a name="11">11</a>If Galaad worschipith an idol, therfor thei erren in veyn offryng to oxis in Galgal; for whi and the auteris of hem schulen be as heepis on the forewis of the feeld.</span> <span class="verse"><a name="12">12</a>Jacob fledde in to the cuntrei of Sirie, and Israel seruyde for a wijf, and seruyde, ether kepte, for a wijf.</span> <span class="verse"><a name="13">13</a>But bi a profete the Lord ledde Israel out of Egipt, and bi a profete he was kept.</span> <span class="verse"><a name="14">14</a>Effraym terride me to wrathfulnesse in hise bitternessis, and the blood of hym schal come on hym; and his Lord schal restore to hym the schenschipe of him.</span> </p></div</div></div></body></html>