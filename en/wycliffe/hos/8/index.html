<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hos">Hosea</a> &gt <strong>Chapter 8</strong></div><p><span class="verse"><a name="1">1</a>A trumpe be in thi throte, as an egle on the hous of the Lord; for that that thei yeden ouer my boond of pees, and braken my lawe.</span> <span class="verse"><a name="2">2</a>Thei clepiden me to helpe, A! my God, we Israel han knowe thee.</span> <span class="verse"><a name="3">3</a>Israel hath cast awei good, the enemye schal pursue hym.</span> <span class="verse"><a name="4">4</a>Thei regnyden, and not of me; thei weren princes, and Y knew not. Thei maden her gold and siluer idols to hem, that thei schulden perische.</span> <span class="verse"><a name="5">5</a>A! Samarie, thi calf is cast awei; my strong veniaunce is wrooth ayens hem. Hou long moun thei not be clensid?</span> <span class="verse"><a name="6">6</a>for also it is of Israel. A crafti man made it, and it is not god; for the calf of Samarie schal be in to webbis of ireyns.</span> <span class="verse"><a name="7">7</a>For thei schulen sowe wynd, and thei schulen repe whirlewynd. A stalke stondynge is not in hem, the seed schal not make mele; that if also it makith mele, aliens schulen ete it.</span> <span class="verse"><a name="8">8</a>Israel is deuouryd; now Israel is maad as an vnclene vessel among naciouns,</span> <span class="verse"><a name="9">9</a>for thei stieden to Assur. Effraym is a wielde asse, solitarie to hym silf. Thei yauen yiftis to louyeris;</span> <span class="verse"><a name="10">10</a>but also with meede thei hiriden naciouns. Now Y schal gadere hem togidere, and thei schulen reste a litil fro birthun of the kyng and of princes.</span> <span class="verse"><a name="11">11</a>For Efraym multipliede auteris to do synne, auteris weren maad to hym in to trespas.</span> <span class="verse"><a name="12">12</a>Y schal write to hem my many fold lawis, that ben arettid as alien lawis.</span> <span class="verse"><a name="13">13</a>Thei schulen brynge sacrifices, thei shulen offre, and ete fleischis; and the Lord schal not resseyue tho. Now he schal haue mynde on the wickidnessis of hem, and he schal visite the synnes of hem; thei schulen turne in to Egipt.</span> <span class="verse"><a name="14">14</a>And Israel foryat his makere, and bildide templis to idols, and Judas multipliede stronge citees; and Y schal sende fier in to the citees of hym, and it schal deuoure the housis of hym.</span> </p></div</div></div></body></html>