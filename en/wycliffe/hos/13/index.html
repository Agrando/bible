<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/hos">Hosea</a> &gt <strong>Chapter 13</strong></div><p><span class="verse"><a name="1">1</a>For Effraym spak, hidousnesse assailide Israel; and he trespasside in Baal, and was deed.</span> <span class="verse"><a name="2">2</a>And now thei addiden to do synne, and maden to hem a yotun ymage of her siluer, as the licnesse of idols; al is the makyng of crafti men. To these thei seien, A! ye men, offre, and worschipe caluys.</span> <span class="verse"><a name="3">3</a>Therfor thei schulen be as a morewtid cloude, and as the deew of morewtid, that passith forth, as dust rauyschide bi whirlewynd fro the corn floor, and as smoke of a chymenei.</span> <span class="verse"><a name="4">4</a>Forsothe Y am thi Lord God, `that ledde thee fro the loond of Egipt; and thou schalt not knowe God, outakun me, and no sauyour is, outakun me.</span> <span class="verse"><a name="5">5</a>Y knewe thee in the desert, in the lond of wildirnesse.</span> <span class="verse"><a name="6">6</a>Bi her lesewis thei weren fillid, and hadden abundaunce; thei reisiden her herte, and foryaten me.</span> <span class="verse"><a name="7">7</a>And Y schal be as a lionesse to hem, as a parde in the weye of Assiriens.</span> <span class="verse"><a name="8">8</a>Y as a femal bere, whanne the whelps ben rauyschid, schal mete hem; and schal al to-breke the ynnere thingis of the mawe of hem. And Y as a lioun schal waaste hem there; a beeste of the feeld schal al to-rende hem.</span> <span class="verse"><a name="9">9</a>Israel, thi perdicioun is of thee; thin help is oneli of me.</span> <span class="verse"><a name="10">10</a>Where is thi kyng? moost saue he thee now in alle thi citees; and where ben thi iugis, of whiche thou seidist, Yyue thou to me a kyng, and princes?</span> <span class="verse"><a name="11">11</a>Y schal yyue to thee a kyng in my strong veniaunce, and Y schal take awei in myn indignacioun.</span> <span class="verse"><a name="12">12</a>The wickidnesse of Effraym is boundun togidere; his synne is hid.</span> <span class="verse"><a name="13">13</a>The sorewis of a womman trauelynge of child schulen come to hym; he is a sone not wijs. For now he schal not stonde in the defoulyng of sones.</span> <span class="verse"><a name="14">14</a>Y schal delyuere hem fro the hoond of deeth, and Y schal ayenbie hem fro deth. Thou deth, Y schal be thi deth; thou helle, Y schal be thi mussel.</span> <span class="verse"><a name="15">15</a>Coumfort is hid fro myn iyen, for he schal departe bitwixe britheren. The Lord schal brynge a brennynge wynd, stiynge fro desert; and it schal make drie the veynes therof, and it schal make desolat the welle therof; and he schal rauysche the tresour of ech desirable vessel.</span> </p></div</div></div></body></html>