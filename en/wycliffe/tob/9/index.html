<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/tob/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/tob">Tobit</a> &gt <strong>Chapter 9</strong></div><p><span class="verse"><a name="1">1</a>Thanne Tobie clepide to hym the aungel, whom sotheli he gesside a man. And Tobie seide to hym, Azarie, brother, Y axe, that thou herkne my wordis.</span> <span class="verse"><a name="2">2</a>Thouy Y bitake my silf seruaunt to thee, Y schal not be euene worthi to thi puruyaunce.</span> <span class="verse"><a name="3">3</a>Netheles Y biseche thee, that thou take to thee beestis, ethir seruyces, and go thou to Gabelus `in to Rages, a citee of Medeis, and yelde to hym his obligacioun; and take of hym the money, and preie hym to come to my weddyngis.</span> <span class="verse"><a name="4">4</a>For thou woost, that my fadir noumbrith the daies, and yf Y tarie o dai more, his soule schal be maad sorie.</span> <span class="verse"><a name="5">5</a>And certis thou seest, hou Raguel hath chargid me, whos chargyng Y mai not dispise.</span> <span class="verse"><a name="6">6</a>Thanne Raphael took foure of the seruauntis of Raguel, and twei camels, and yede in to Rages, a citee of Medeis, and he foond Gabelus, and yaf to hym his obligacioun, and resseyuede of hym al the monei;</span> <span class="verse"><a name="7">7</a>and he schewide to hym of Tobie, the sone of Tobie, alle thingis that weren doon. And he made Gabelus come with hym to the weddyngis.</span> <span class="verse"><a name="8">8</a>And whanne he entride in to the hows of Raguel, he foond Tobie sittynge at the mete; and `he skippide vp, and thei kissiden hem silf togidere.</span> <span class="verse"><a name="9">9</a>And Gabelus wepte, and blesside God, and seide, The Lord God of Israel blesse thee, for thou art the sone of a ful good man, and iust, and dredynge God, and doynge almesdedis;</span> <span class="verse"><a name="10">10</a>and blessing be seid on thi wijf, and on youre fadris and modris,</span> <span class="verse"><a name="11">11</a>and se ye youre sones, and the sones of youre sones, til in to the thridde and the fourthe generacioun; and youre seed be blessid of God of Israel, that regneth in `to the worldis of worldis.</span> <span class="verse"><a name="12">12</a>And whanne alle men hadden seid Amen, thei yeden to `the feeste; but also thei vsiden the feeste of weddyngis with the drede of the Lord.</span> </p></div</div></div></body></html>