<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>Therfor in the eiytenthe yeer of the rewme of Jeroboam, sone of Nabath, Abia regnede on Juda.</span> <span class="verse"><a name="2">2</a>Thre yeer he regnede in Jerusalem; the name of his modir was Maacha, douyter of Abessalon.</span> <span class="verse"><a name="3">3</a>And he yede in alle the synnes of his fadir, which he dide bifor hym; and his herte was not perfit with his Lord God, as the herte of Dauid, his fadir, `was perfit.</span> <span class="verse"><a name="4">4</a>But for Dauid his Lord God yaf to hym a lanterne in Jerusalem, that he schulde reise his sone after hym, and that he schulde stonde in Jerusalem;</span> <span class="verse"><a name="5">5</a>for Dauid hadde do riytfulnesse in the iyen of the Lord, and hadde not bowid fro alle thingis whiche the Lord hadde comaundid to him, in alle the daies of his lijf, outakun the word of Urie Ethei.</span> <span class="verse"><a name="6">6</a>Netheles batel was bitwix Abia and Jeroboam, in al the tyme of his lijf.</span> <span class="verse"><a name="7">7</a>Sotheli the residue of wordis of Abia, and alle thinges whiche he dide, whether these ben not writun in the book of wordis of daies of the kyngys of Juda? And batel was bitwixe Abia and Jeroboam.</span> <span class="verse"><a name="8">8</a>And Abia slepte with his fadris; and thei birieden hym in the citee of Dauid; and Asa, his sone, regnede for hym.</span> <span class="verse"><a name="9">9</a>Sotheli Asa, king of Jude, regnede in the twentithe yeer of Jeroboam, kyng of Israel;</span> <span class="verse"><a name="10">10</a>and Asa regnede oon and fourti yeer in Jerusalem. The name of his modir was Maacha, douyter of Abessalon.</span> <span class="verse"><a name="11">11</a>And Asa dide riytfulnesse in the siyt of the Lord, as Dauid, his fadir, dide;</span> <span class="verse"><a name="12">12</a>and he took awey fro the loond men of wymmens condiciouns, and he purgide alle the filthis of idols, whiche his fadris maden.</span> <span class="verse"><a name="13">13</a>Ferthermore and he remouyde Maacha, his modir, that sche schulde not be princesse in the solempne thingis of Priapus, and in his wode which sche hadde halewid; and he distriede the denne of hym, and he brak the foulest symylacre, and brente in the stronde of Cedron;</span> <span class="verse"><a name="14">14</a>sotheli he dide not awei hiy thingis; netheles the herte of Asa was perfit with hys Lord God, in alle hise daies.</span> <span class="verse"><a name="15">15</a>And he brouyte in to the hous of the Lord tho thingis, whiche his fadir hadde halewid and auowid, siluer, and gold, and vessel.</span> <span class="verse"><a name="16">16</a>Forsothe batel was bitwixe Asa and Baasa, kyng of Israel, in alle the daies of hem.</span> <span class="verse"><a name="17">17</a>And Baasa, kyng of Israel, stiede in to Juda, and bildide Rama, that no man of the part of Aza, kyng of Juda, myyte go out, ether go yn.</span> <span class="verse"><a name="18">18</a>Therfor Asa took al the siluer and gold, that lefte in the tresouris of the hows of the Lord, and in the tresouris of the kyngis hows, and yaf it in to the hondis of hise seruauntis; and sente to Benadab, sone of Tabrennon, sone of Ozion, the kyng of Sirie, that dwellide in Damask, and seide,</span> <span class="verse"><a name="19">19</a>Boond of pees is bitwixe me and thee, and bitwixe my fadir and thi fadir, and therfor Y sente to thee yiftis, gold, and siluer; and Y axe, that thou come, and make voide the boond of pees, which thou hast with Baasa, kyng of Israel, and that he go awey fro me.</span> <span class="verse"><a name="20">20</a>Benadab assentide to kyng Asa, and sente the princes of his oost in to the citees of Israel; and thei smytiden Ahion, and Dan, and Abel, the hows of Maacha, and al Cenoroth, that is, al the lond of Neptalym.</span> <span class="verse"><a name="21">21</a>And whanne Baasa hadde herd this thing, he lefte to bilde Rama, and turnede ayen in to Thersa.</span> <span class="verse"><a name="22">22</a>Forsothe kyng Asa sente message in to al Juda, and seide, No man be excusid. And thei token the stoonys of Rama, and the trees therof, bi whiche Baasa hadde bildid; and kyng Asa bildide of the same `stoonys and trees Gabaa of Beniamyn, and Maspha.</span> <span class="verse"><a name="23">23</a>Sotheli the residue of alle wordis of Asa, and of al his strengthe, and alle thingis whiche he dide, and the citees whiche he bildide, whether these ben not writun in the book of wordis of daies of kingis of Juda? Netheles Asa hadde ache in feet</span> <span class="verse"><a name="24">24</a>, in the tyme of his eelde.</span> <span class="verse"><a name="25">25</a>And Asa slepte with hise fadris, and he was biried with hem in the citee of Dauid, his fader; and Josophat, his sone, regnede for him.</span> <span class="verse"><a name="26">26</a>Forsothe Nadab, the sone of Jeroboam, regnede on Israel, in the secunde yeer of Asa, king of Juda; and he regnede on Israel two yeer.</span> <span class="verse"><a name="27">27</a>And he dide that, that was yuel in the siyt of the Lord, and he yede in the weies of his fadir, and in the synnes of hym, in whiche he made Israel to do synne.</span> <span class="verse"><a name="28">28</a>Forsothe Baasa, the sone of Ahia, of the hows of Ysachar, settide tresoun to hym, and smoot him in Gebethon, which is a citee of Filisteis; sothely Nadab and al Israel bisegiden Gebethon.</span> <span class="verse"><a name="29">29</a>Therfor Baasa killide hym, in the thridde yeer of Asa, king of Juda, and regnede for hym.</span> <span class="verse"><a name="30">30</a>And whanne he hadde regnede, he smoot al the hows of Jeroboam; he lefte not sotheli not o man of his seed, til he dide awei hym, bi the word of the Lord, which he spak in the hond of his seruaunt, Ahia of Silo, a profete,</span> <span class="verse"><a name="31">31</a>for the synnes of Jeroboam whiche he synnede, and in whiche he made Israel to do synne, and for the trespas, bi which he wraththide the Lord God of Israel.</span> <span class="verse"><a name="32">32</a>Sotheli the residue of wordis of Nadab, and alle thingis whiche he wrouyte, whether these ben not writun in the book of wordis of daies of the kyngis of Israel?</span> <span class="verse"><a name="33">33</a>And batel was bitwixe Asa and Baasa, kyng of Israel, in al the daies of hem.</span> <span class="verse"><a name="34">34</a>In the thridde yeer of Asa, kyng of Juda, Baasa, sone of Ahia, regnede on al Israel, in Thersa, foure and twenti yeer.</span> <span class="verse"><a name="35">35</a>And he dide yuel bifor the Lord, and he yede in the weies of Jeroboam, and in hise synnes, bi whiche he made Israel to do synne.</span> </p></div</div></div></body></html>