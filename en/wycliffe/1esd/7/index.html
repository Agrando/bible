<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1esd/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1esd">1 Esdras</a> &gt <strong>Chapter 7</strong></div><p><span class="verse"><a name="1">1</a>Thanne Cysennes, the litil vndir kyng of Choelem Cyrie and Fenycen, and Satrabusanes, and her felawis, obeisheden to these thingis, that weren demyd of kyng Darie,</span> <span class="verse"><a name="2">2</a>and stoden ful diligently in to the hooly werkis, wirchinge togidre with the eldre men of Jewis, princis of Cirie.</span> <span class="verse"><a name="3">3</a>And the hooly werkis ben maad welsum, as the prophetes Agge and Zacharie prophecieden.</span> <span class="verse"><a name="4">4</a>And thei fulfilliden alle thingis, aftir the heest of the Lord God of Israel, and aftir the counseil of Cyri, and of Darij, and of Artaxersis, kyng of Persis.</span> <span class="verse"><a name="5">5</a>And oure hous is endid, in the three and twentithe dai of the monthe of Marche, in the sixte yeer of kyng Darij.</span> <span class="verse"><a name="6">6</a>And the sones of Israel, and the prestis, and dekens, and othere that weren of the caitiftee, the whiche ben sett to, diden aftir thoo thingis that ben writen in the book of Moyses.</span> <span class="verse"><a name="7">7</a>And thei offreden in to the dedicatioun of the temple of the Lord, an hundrid bolis, two hundrid wetheris, foure hundrid lambren,</span> <span class="verse"><a name="8">8</a>twelue kides, for the synnes of al Israel, after the noumbre of the xij. lynages of Israel.</span> <span class="verse"><a name="9">9</a>And the prestis and dekens stoden, clothid with the stolis, bi her lynagis, upon the werkis of the Lord God of Israel, aftir the book of Moyses; and ther weren porters bi alle the yatis.</span> <span class="verse"><a name="10">10</a>And the sones of Israel diden that pask, with hem that weren of the caitiftee, in the moone of the first monthe, the fourtenthe day, whanne the prestis and dekens ben halewid.</span> <span class="verse"><a name="11">11</a>And alle the sones of caitiftee thei ben not halewid togidre, for alle the Leuytis ben halewid togidere.</span> <span class="verse"><a name="12">12</a>And thei offreden pask to alle the sones of caitiftee, and to her bretheren, prestis, and to them selff.</span> <span class="verse"><a name="13">13</a>And the sonus of Israel, the whiche weren of the caitiftee, alle thei that hadden left fro alle the cursidnessis of Gentiles, or hethen folk, of the eerthe, eeten, and souyten the Lord;</span> <span class="verse"><a name="14">14</a>and thei halewiden the feest day of therff looues, seuene daies etynge in siyt of the Lord;</span> <span class="verse"><a name="15">15</a>for he conuertide the counseil of the kyng of Assirijs in hem, to coumforte the hondis of hem to the werkis of the Lord God of Israel.</span> </p></div</div></div></body></html>