<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/bar/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/bar">Baruch</a> &gt <strong>Chapter 5</strong></div><p><span class="verse"><a name="1">1</a>Jerusalem, vnclothe thee of the stoole of thi mourenyng, and trauelyng; and clothe thou thee in the fairnesse, and onour of it, which is of God to thee in euerlastynge glorie.</span> <span class="verse"><a name="2">2</a>God of ryytfulnesse schal cumpasse thee with a double cloth, and schal sette on thin heed a mytre of euerlastynge onour.</span> <span class="verse"><a name="3">3</a>For God schal schewe his briytnesse in thee, which is vndur heuene.</span> <span class="verse"><a name="4">4</a>For thi name schal be namyd of God to thee with outen ende, The pees of riytfulnesse, and the onour of pitee.</span> <span class="verse"><a name="5">5</a>Jerusalem, rise vp, and stonde in an hiy place, and biholde aboute to the eest; and se thi sones gaderid togidere fro the sunne risynge til to the west in the word of the hooli, that maken ioie in the mynde of God.</span> <span class="verse"><a name="6">6</a>For thei yeden out fro thee, and weren led of enemyes on feet; but the Lord schal brynge to thee hem borun in to honour, as the sones of rewme.</span> <span class="verse"><a name="7">7</a>For God hath ordeyned to make low ech hiy hil, and euerlastynge rochis of stoon, and gret valeis, to fille the uneuenesse of erthe; that Israel go diligentli in to the onour of God.</span> <span class="verse"><a name="8">8</a>Forsothe wodis and ech tree of swetnesse schadewiden Israel, bi the comaundement of God.</span> <span class="verse"><a name="9">9</a>For God schal brynge Israel with mirthe in the liyt of his maieste, with merci and riytfulnesse, which is of hym.</span> </p></div</div></div></body></html>