<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/judg">Judges</a> &gt <strong>Chapter 1</strong></div><p><span class="verse"><a name="1">1</a>Aftir the deeth of Josue the sones of Israel counseliden the Lord, and seiden, Who schal stie bifor vs ayens Cananei, and schal be duik of the batel?</span> <span class="verse"><a name="2">2</a>And the Lord seide, Judas schal stie; lo! Y haue youe the lond in to hise hondis.</span> <span class="verse"><a name="3">3</a>And Juda seide to Symeon, his brother, Stie thou with me in my lot, and fiyte thou ayens Cananei, that Y go with thee in thi lot.</span> <span class="verse"><a name="4">4</a>And Symeon yede with hym; and Judas stiede. And the Lord bitook Cananey and Feresei in to `the hondis of hem, and thei killiden in Besech ten thousynde of men.</span> <span class="verse"><a name="5">5</a>And thei founden Adonybozech in Besech, and thei fouyten ayens hym, and smytiden Cananei, and Feresey.</span> <span class="verse"><a name="6">6</a>Forsothe Adonybozech fledde,  whom thei pursueden, and token, and kittiden the endis of hise hondis and feet.</span> <span class="verse"><a name="7">7</a>And Adonybozech seide, Seuenti kyngis, whanne the endis of hondis and feet weren kit awey, gaderiden relifs of metis vndur my bord; as Y dide, so God hath yolde to me. And thei brouyten hym in to Jerusalem, and there he diede.</span> <span class="verse"><a name="8">8</a>Therfor the sones of Juda fouyten ayens Jerusalem, and token it, and smytiden bi the scharpnesse of swerd, and bitoken al the cytee to brennyng.</span> <span class="verse"><a name="9">9</a>And aftirward thei yeden doun, and fouyten ayens Cananey, that dwellide in the hilli places, and at the south, in `feeldi places.</span> <span class="verse"><a name="10">10</a>And Judas yede ayens Cananei, that dwellide in Ebron, whos name was bi eld tyme Cariatharbe; and Judas killide Sisay, and Achyman, and Tholmai.</span> <span class="verse"><a name="11">11</a>And fro thennus he yede forth, and yede to the dwelleris of Dabir, whos eld name was Cariathsepher, that is, the citee of lettris.</span> <span class="verse"><a name="12">12</a>And Caleph seide, Y schal yyue Axa, my douyter, wijf to hym that schal smyte Cariathsepher, and schal waste it.</span> <span class="verse"><a name="13">13</a>And whanne Othonyel, sone of Seneth, the lesse brother of Caleph, hadde take it, Caleph yaf Axa, his douyter, wijf to hym.</span> <span class="verse"><a name="14">14</a>And hir hosebonde stiride hir, goynge in the weie, that sche schulde axe of hir fadir a feeld; and whanne sche hadde siyid, sittynge on the asse, Caleph seide to hir, What hast thou?</span> <span class="verse"><a name="15">15</a>And sche answeride, Yiue thou blessyng to me, for thou hast youe a drye lond to me; yyue thou also a moyst lond with watris. And Caleph yaf to hir the moist lond aboue, and the moist lond bynethe.</span> <span class="verse"><a name="16">16</a>Forsothe the sones of Cyney, `alye of Moyses, stieden fro the citee of palmes with the sones of Juda, in to the desert of his lot, which desert is at the south of Arath; and dwelliden with hym.</span> <span class="verse"><a name="17">17</a>Sotheli Judas yede with Symeon, his brother; and thei  smytiden togidere Cananei, that dwellide in Sephar, and killiden hym; and the name of that citee was clepid Horma, that is, cursyng, `ether perfit distriyng, for thilke citee was distried outerly.</span> <span class="verse"><a name="18">18</a>And Judas took Gaza with hise coostis, and Ascolon, and Accaron with hise termes.</span> <span class="verse"><a name="19">19</a>And the Lord was with Judas, and he `hadde in possessioun the hilli places; and he myyte not do awey the dwelleris of the valei, for thei weren plenteuouse in `yrun charis, scharpe as sithis.</span> <span class="verse"><a name="20">20</a>And `the sones of Israel yauen Ebron to Caleph, as Moises hadde seid, which Caleph dide awei for it thre sones of Enach.</span> <span class="verse"><a name="21">21</a>Forsothe the sones of Beniamyn diden not awei Jebusei, the dwellere of Jerusalem; and Jebusei dwellide with the sones of Beniamyn in Jerusalem `til in to present dai.</span> <span class="verse"><a name="22">22</a>Also the hows of Joseph stiede in to Bethel, and the Lord was with hem.</span> <span class="verse"><a name="23">23</a>For whanne thei bisegiden the citee, that was clepid Lusa bifore,</span> <span class="verse"><a name="24">24</a>thei sien a man goynge out of the citee, and thei seiden to hym, Schewe thou to vs the entrynge of the cytee, and we schulen do mercy with thee.</span> <span class="verse"><a name="25">25</a>And whanne he hadde schewid to hem, thei smytiden the citee bi scharpnes of swerd; sotheli thei delyueriden that man and al his kynrede.</span> <span class="verse"><a name="26">26</a>And he was delyuerede, and yede in to the lond of Sethym, and bildide there a citee, and clepid it Luzam; which is clepid so til in to present dai.</span> <span class="verse"><a name="27">27</a>Also Manasses dide not awei Bethsan and Thanael with her townes, and the dwelleris of Endor, and Geblaam and Magedo with her townes; and Cananei bigan to dwelle with hem.</span> <span class="verse"><a name="28">28</a>Sotheli after that Israel was coumfortid, he made hem tributaries, `ethir to paye tribute, and nolde do awey hem.</span> <span class="verse"><a name="29">29</a>Sotheli Effraym killide not Cananei that dwellyde in Gaser, but dwellide with hym.</span> <span class="verse"><a name="30">30</a>Zabulon  dide not awey the dwelleris of Cethron, and of Naalon; but Cananei dwellide in the myddis of hym, and was maad tributarie to him.</span> <span class="verse"><a name="31">31</a>Also Aser dide not awey the dwelleris of Acho, and of Sidon, of Alab, and of Azazib, and of Alba, and Aphech, and of Aloa, and of Pha, and of Roob; and he dwellide in the myddis of Cananey,</span> <span class="verse"><a name="32">32</a>dwellere of that lond, and killide not hym.</span> <span class="verse"><a name="33">33</a>Neptalym dide not awei the dwelleris of Bethsames, and of Bethanach; and he dwellide among Cananey, dwellere of the lond; and Bethsamytis and Bethanytis weren tributarie to hym.</span> <span class="verse"><a name="34">34</a>And Ammorrey helde streit the sones of Dan in the hil, and yaf not place to hem to go doun to pleynere places;</span> <span class="verse"><a name="35">35</a>and he dwellide in the hil of Hares, `which is interpretid, Witnessyng, in Hailon, and in Salabym. And the hond of the hows of Joseph was maad heuy, and he was maad tributarie to hym.</span> <span class="verse"><a name="36">36</a>And the terme of Ammorrei was fro the stiyng of Scorpioun, and the stoon, and hiyere places.</span> </p></div</div></div></body></html>