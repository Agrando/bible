<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/josh/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/josh">Joshua</a> &gt <strong>Chapter 15</strong></div><p><span class="verse"><a name="1">1</a>Therfor this was the part of the sones of Juda, bi her kynredis; fro the terme of Edom `til to deseert of Syn ayens the south, and `til to the laste part of the south coost,</span> <span class="verse"><a name="2">2</a>the bigynnyng therof fro the hiynesse of the saltist see, and fro the arm therof, that biholdith to the south.</span> <span class="verse"><a name="3">3</a>And it goith out ayens the stiyng of Scorpioun, and passith in to Syna; and it stieth in to Cades Barne, and cometh in to Ephron, and it stieth to Daran, and cumpassith Cariacaa;</span> <span class="verse"><a name="4">4</a>and fro thennus it passith in to Asemona, and cometh to the stronde of Egipt; and the termes therof schulen be the greet see; this schal be the ende of the south coost.</span> <span class="verse"><a name="5">5</a>Sotheli fro the eest the bigynnyng schal be the saltiste see, `til to the laste partis of Jordan, and tho partis, that biholden the north, fro the arm of the see `til to the same flood of Jordan.</span> <span class="verse"><a name="6">6</a>And the terme stieth in to Bethaegla, and passith fro the north in to Betharaba; and it stieth  to the stoon of Boen,</span> <span class="verse"><a name="7">7</a>sone of Ruben, and goith `til to the termes of Debera, fro the valei of Achar ayens the north; and it biholdith Galgala, which is `on the contrarie part of the stiyng of Adomyn, fro the south part of the stronde; and it passith the watris, that ben clepid the welle of the sunne; and the outgoyngis therof schulen be to the welle of Rogel.</span> <span class="verse"><a name="8">8</a>And it stieth bi the valei of the sone of Ennon, bi the side of Jebusei, at the south; this is Jerusalem; and fro thennus it reisith it silf to the cop of the hil, which is ayens Jehennon at the west, in the hiynesse of the valei of Raphaym, ayens the north;</span> <span class="verse"><a name="9">9</a>and it passith fro the `cop of the hil til to the wel of the watir Nepthoa, and cometh `til to the tounes of the hil of Ephron; and it is bowid in to Baala, which is Cariathiarym, that is, the citee of woodis;</span> <span class="verse"><a name="10">10</a>and it cumpassith fro Baala ayens the west, `til to the hil of Seir, and it passith bi the side of the hil Jarym to the north in Selbon, and goith doun in to Bethsamys; and it passith in to Thanna,</span> <span class="verse"><a name="11">11</a>and cometh ayens the partis of the north bi the side of Accaron; and it is bowid to Secrona, and passith the hil of Baala; and it cometh in to Gebneel, and it is closid with the ende of the grete see, ayens the west.</span> <span class="verse"><a name="12">12</a>These ben the termes of the sones of Juda, bi cumpas in her meynees.</span> <span class="verse"><a name="13">13</a>Sotheli Josue yaf to Caleph, sone of Jephone, part in the myddis of the sones of Juda, as the Lord comaundide to hym, Cariatharbe, of the fadir of Enach; thilke is Ebron.</span> <span class="verse"><a name="14">14</a>And Caleph dide awei fro it thre sones of Enach, Sisai, and Achyman, and Tholmai, of the generacioun of Enach.</span> <span class="verse"><a name="15">15</a>And Caleph stiede fro thennus, and cam to the dwelleris of Dabir, that was clepid bifore Cariathsepher, that is, the citee of lettris.</span> <span class="verse"><a name="16">16</a>And Caleph  seide, Y schal yyue Axa, my douyter, wijf to hym that schal smyte Cariathsepher, and schal take it.</span> <span class="verse"><a name="17">17</a>And Othynyel, sone of Ceneth, the yongere brother of Caleph, took that citee; and Caleph yaf Axa, his douytir, wijf to hym.</span> <span class="verse"><a name="18">18</a>And whanne `sche yede togidere, hir hosebonde counseilide hir, that sche schulde axe of hir fadir a feeld; and sche siyyide, as sche sat on the asse;</span> <span class="verse"><a name="19">19</a>`to whom Caleph seide, What hast thou? And sche answeride, Yyue thou blessyng to me; thou hast youe to me the south lond and drye; ioyne thou also the moist lond. And Caleph yaf to hir the moist lond, aboue and bynethe.</span> <span class="verse"><a name="20">20</a>This is the possessioun of the lynage of the sones of Juda, bi her meynees.</span> <span class="verse"><a name="21">21</a>And the citees weren fro the laste partis of the sones of Juda, bisidis the termes of Edom, fro the south; Capsahel, and Edel, and Jagur, Ectyna,</span> <span class="verse"><a name="22">22</a>and Dymona, Edada,</span> <span class="verse"><a name="23">23</a>and Cades, and Alor,</span> <span class="verse"><a name="24">24</a>and Jethnan, and Ipheth, and Thelon,</span> <span class="verse"><a name="25">25</a>and Balaoth, and Asor, Nobua, and Cariath, Effron;</span> <span class="verse"><a name="26">26</a>this is Asseromam; Same,</span> <span class="verse"><a name="27">27</a>and Molida, and Aser, Gabda, and Assemoth,</span> <span class="verse"><a name="28">28</a>Bethfelech, and Asertual, and Bersabee,</span> <span class="verse"><a name="29">29</a>and Baiohia, and Baala, and Hymesen,</span> <span class="verse"><a name="30">30</a>and Betholad, and Exul, and Herma,</span> <span class="verse"><a name="31">31</a>and Sichelech, and Meacdemana, and Sensena,</span> <span class="verse"><a name="32">32</a>Lebeoth, and Selymetem Remmoth; alle `the citees, nyn and thretti, and the townes `of tho.</span> <span class="verse"><a name="33">33</a>Sotheli in the feeldi places, Escoal, and Sama,</span> <span class="verse"><a name="34">34</a>and Asena, and Azanoe, and Engannem, and Taphua,</span> <span class="verse"><a name="35">35</a>and Enaym, and Jecemoth, Adulam, Socco, and Azecha, and Sarym,</span> <span class="verse"><a name="36">36</a>Adytaym, and Gedam, and Giderothaym; fourtene citees, and `the townes of tho;</span> <span class="verse"><a name="37">37</a>Sanam, and Aseba, and Magdalgad,</span> <span class="verse"><a name="38">38</a>Delen, and Melcha, Bethel, Lachis,</span> <span class="verse"><a name="39">39</a>and Baschat, and Esglon,</span> <span class="verse"><a name="40">40</a>Esbon, and Leemas,</span> <span class="verse"><a name="41">41</a>and Cethlis, and Gideroth, and Bethdagon, and Neuma, and Maceda;  sixtene citees, and `the townes of tho; `Jambane,</span> <span class="verse"><a name="42">42</a>and Ether, and Asam,</span> <span class="verse"><a name="43">43</a>Jepta, and Jesua,</span> <span class="verse"><a name="44">44</a>and Nesib, and Ceila, and Azib, and Mareza, nyn citees, and `the townes of tho;</span> <span class="verse"><a name="45">45</a>`Accaron with hise townes and vilagis;</span> <span class="verse"><a name="46">46</a>fro Accaron til to the see, alle thingis that gon to Azotus, and the townes therof;</span> <span class="verse"><a name="47">47</a>Azotus with hise townes and vilagis; Gaza with hise townes and villagis, til to the stronde of Egipt; and the grete see is the terme therof;</span> <span class="verse"><a name="48">48</a>and in the hil, Samyr,</span> <span class="verse"><a name="49">49</a>and Jeccher, and Socco, and Edema, Cariath Senna;</span> <span class="verse"><a name="50">50</a>this is Dabir; Anab, and Ischemo,</span> <span class="verse"><a name="51">51</a>and Ammygosen, and Olom, and Gilo, enleuene `citees, and the townes of tho;</span> <span class="verse"><a name="52">52</a>`Arab, and Roma,</span> <span class="verse"><a name="53">53</a>and Esaam, and Amum,</span> <span class="verse"><a name="54">54</a>and Bethfasua, and Afecha, Ammacha, and Cariatharbe; this is Ebron; and Sior, nyn citees, and `the townes of tho;</span> <span class="verse"><a name="55">55</a>`Maon, and Hermen, and Ziph, and Jothae,</span> <span class="verse"><a name="56">56</a>Zerahel, and Zocadamer, and Anoe, and Chaym,</span> <span class="verse"><a name="57">57</a>Gabaa, and Kanna, ten citees, and `the citees of tho;</span> <span class="verse"><a name="58">58</a>`Alul, and Bethsur,</span> <span class="verse"><a name="59">59</a>and Jodor, Mareth, and Bethanoth, and Bethecen, sixe citees, and the townes of tho;</span> <span class="verse"><a name="60">60</a>Cariathbaal; this is Cariathiarym, the citee of woodis; and Rebda, twei citees, and `the townes of tho;</span> <span class="verse"><a name="61">61</a>in deseert, `Betharaba, Medyn, and Siriacha, Nepsan,</span> <span class="verse"><a name="62">62</a>and the citee of salt, and Engaddi, sixe citees, and `the townes of tho; `the citees weren togidere an hundrid and fiftene.</span> <span class="verse"><a name="63">63</a>Sotheli the sones of Juda myyten not do awei Jebusei, the dwellere of Jerusalem; and Jebusei dwellide with the sones of Juda in Jerusalem `til in to present day.</span> </p></div</div></div></body></html>