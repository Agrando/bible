<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/josh">Joshua</a> &gt <strong>Chapter 13</strong></div><p><span class="verse"><a name="1">1</a>Josue was eld and of greet age; and the Lord seide to him, Thou hast woxe eld, and art of long tyme; and largeste lond is left, which is not yit departid bi lot;</span> <span class="verse"><a name="2">2</a>that is, al Galile, Filistiym, and al Gessuri,</span> <span class="verse"><a name="3">3</a>fro the troblid flood that moistith Egipt, `til to the termes of Acaron ayenus the north; the lond of Chanaan, which is departid `in to fyue litle kyngis of Filistym, of Gaza, and of Azotus, of Ascolon, of Geth, and of Accaron.</span> <span class="verse"><a name="4">4</a>Forsothe at the south ben Eueis, al the lond of Canaan, and Maara of Sidonyes, `til to Affetha, and to the termes of Amorrei, and the coostis of hym;</span> <span class="verse"><a name="5">5</a>and the cuntrei of Liban ayens the eest, fro Baalgath, vndur the hil of Hermon, til thou entrist into Emath,</span> <span class="verse"><a name="6">6</a>of alle men that dwelliden in the hil, fro the Liban `til to the watris of Masserephoth, and alle men of Sidon; Y am, that schal do awei hem fro the face of the sones of Israel; therfor come it in to the part of eritage of Israel, as Y comaundide to thee.</span> <span class="verse"><a name="7">7</a>And thou now departe the lond in to possessioun to the nyne lynagis, and to the half lynage of Manasses,</span> <span class="verse"><a name="8">8</a>with which lynage Ruben and Gad weldiden the lond, which lond Moises, the `seruaunt of the Lord, yaf to hem biyende the flowyngis of Jordan, at the eest coost;</span> <span class="verse"><a name="9">9</a>fro Aroer, which is set in the brynke of the stronde of Arnon, in the middis of the valei, and alle the feeldi places of Medaba,</span> <span class="verse"><a name="10">10</a>`til to Dibon, and alle  the citees of Seon, kyng of Amorreis, that regnyde in Esebon, `til to the termes of the sones of Amon,</span> <span class="verse"><a name="11">11</a>and of Galaad, and to the termes of Gessuri, and of Machati, and al the hil of Hermon, and al Basan, `til to Salecha;</span> <span class="verse"><a name="12">12</a>al the rewme of Og in Basan, that regnede in Astoroth, and in Edraym; `he was of the relikis of Rafaym, `that is, of giauntis; and Moises smoot hem and dide awey hem.</span> <span class="verse"><a name="13">13</a>And the sones of Israel nolden destrye Gessurri and Machati; and thei dwelliden in the myddis of Israel, `til in to present dai.</span> <span class="verse"><a name="14">14</a>Sotheli he yaf not possessioun to the lynage of Leuy, but sacrifices, and slayn sacrifices of the Lord God of Israel; that is `his eritage, as God spak to hym.</span> <span class="verse"><a name="15">15</a>Therfor Moises yaf possessioun to the lynage of the sones of Ruben, bi her kynredis;</span> <span class="verse"><a name="16">16</a>and `the term of hem was fro Aroer, which is set in the brenke of the stronde of Arnon, and in the myddil valei of the same stronde, al the pleyn that ledith to Medaba,</span> <span class="verse"><a name="17">17</a>and Esebon, and alle the townes of tho, that ben in the feeldi places; and Dibon, and Baal Bamoth, and the citee of Baal Meon,</span> <span class="verse"><a name="18">18</a>and Gesa, and Sedymoth, and Mephe,</span> <span class="verse"><a name="19">19</a>and Cariathaym, and Sabana, and Sarathaphar, in the hil of the valey of Betheroeth,</span> <span class="verse"><a name="20">20</a>and of Asedoch, Phasca, and Bethaissymoth;</span> <span class="verse"><a name="21">21</a>alle the feeldi citees, and alle the rewmes of Seon, kyng of Amorrey, that regnede in Esebon, whom Moyses smoot, with hise princes, Madian, Euey and Recten, and Sur, and Hur, and Rebee, duykis of Seon, enhabiters of the lond.</span> <span class="verse"><a name="22">22</a>And the sones of Israel killiden bi swerd Balaam, the fals diuynour, the sone of Beor, with othere men slayn.</span> <span class="verse"><a name="23">23</a>And the terme of the sones of Ruben was maad the flood of Jordan; this is the possessioun of Rubenytis bi her kynredis of  citees and of townes.</span> <span class="verse"><a name="24">24</a>And Moises yaf to the lynage of Gad, and to the sones therof, bi her kynredis, possessioun, of which this is departyng;</span> <span class="verse"><a name="25">25</a>he yaf the termes of Jazer, and alle the citees of Galaad, and the half part of the lond of the sones of Amon, `til to Aroer which is ayens Tabba;</span> <span class="verse"><a name="26">26</a>and fro Esebon `til to Ramoth of Masphe, and Bethamyn, and Manayn, `til to the termes of Dabir;</span> <span class="verse"><a name="27">27</a>and in the valei he yaf Betharan, and Bethneuar, and Socoth, and Saphan, the tother part of the rewme of Seon, kyng of Esebon; and the ende of this is Jordan, `til to the laste part of the see of Cenereth ouer Jordan, at the eest coost.</span> <span class="verse"><a name="28">28</a>This is the possessioun of the sones of Gad, bi her meynees, the citees and townes of tho.</span> <span class="verse"><a name="29">29</a>He yaf also possessioun to the half lynage of Manasses, and to hise sones, bi her kynredis,</span> <span class="verse"><a name="30">30</a>of which possessioun this is the bigynnyng; he yaf Ammaym, and al Basan, and alle the rewmes of Og, kyng of Basan, and alle the townes of Jair, that ben in Basan, sixti citees;</span> <span class="verse"><a name="31">31</a>and half the part of Galaad, and Astoroth, and Edray, the citees of the rewme of Og, kyng of Basan; to the sones of Machir, sones of Manasses, and to half the part of the sones of Machir, bi her kynredis.</span> <span class="verse"><a name="32">32</a>Moises departide this possessioun in the feeldi placis of Moab ouer Jordan, ayens Jericho, at the eest coost.</span> <span class="verse"><a name="33">33</a>Forsothe he yaf not possessioun to the lynage of Leuy; for the Lord God himself of Israel is the possessioun of Leuy, as the Lord spak to hym.</span> </p></div</div></div></body></html>