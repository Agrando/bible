<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/josh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/josh">Joshua</a> &gt <strong>Chapter 12</strong></div><p><span class="verse"><a name="1">1</a>These ben the kyngis whiche the sones of Israel han smyte, and weldiden `the lond of hem, biyende Jordan, at the `risyng of the sunne, fro the stronde of Arnon `til to the hil of Hermon, and al the eest coost that biholdith the wildirnesse.</span> <span class="verse"><a name="2">2</a>Seon, the kyng of Amorreis, that dwellide in Esebon, was lord fro Aroer, which is set on the brenke of the stronde of Arnon, and of the myddil part in the valey, and of half Galaad, til to the stronde of Jaboth, which is the terme of the sones of Amon, and fro the wildirnesse `til to the see of Ceneroth,</span> <span class="verse"><a name="3">3</a>ayens the eest, and `til to the see of deseert, which is the saltist see  at the eest coost, bi the weie that ledith to Bethessymoth, and fro the south part that liggith vndur Assedoch, `til to Phasga.</span> <span class="verse"><a name="4">4</a>The terme of Og, kyng of Basan, of the relikis of Raphaym, `that is, giauntis, that dwelliden in Astoroth and in Edraym, and he was lord in the hil of Hermon, and in Salacha, and in al Basan, `til to the termes of Gessuri and Machati,</span> <span class="verse"><a name="5">5</a>and of the half part of Galaad, and to the terme of Seon, kyng of Esebon.</span> <span class="verse"><a name="6">6</a>Moyses, the `seruaunt of the Lord, and the sones of Israel `smytiden hem; and Moises yaf `the lond of hem in to possessioun to Rubenytis and `to Gadditis and to half the lynage of Manaasses.</span> <span class="verse"><a name="7">7</a>These ben the kyngis of the lond, whiche Josue and the sones of Israel smytiden biyende Jordan, at the west coost, fro Algad in the feeld of Liban, `til to the hil whos part stieth in to Seir; and Josue yaf it in to possessioun to the lynagis of Israel, to ech his owne part,</span> <span class="verse"><a name="8">8</a>as wel in `hilli placis as in pleyn and feeldi placis; in Asseroth, and in wildirnesse, and in the south was Ethei, and Ammorrei, Cananie, and Pheresei, Euey, and Jebusei.</span> <span class="verse"><a name="9">9</a>The kyng of Jerico oon; the kyng of Hai, which is at the side of Bethel, oon;</span> <span class="verse"><a name="10">10</a>the kyng of Jerusalem, oon; the kyng of Ebron, oon;</span> <span class="verse"><a name="11">11</a>the kyng of Herymoth, oon; the kyng of Lachis, oon; the kyng of Eglon, oon;</span> <span class="verse"><a name="12">12</a>the kyng of Gazer, oon;</span> <span class="verse"><a name="13">13</a>the kyng of Dabir, oon; the kyng of Gader, oon;</span> <span class="verse"><a name="14">14</a>the kyng of Herma, oon;</span> <span class="verse"><a name="15">15</a>the kyng of Hedreth, oon; the kyng of Lempna, oon; the kyng of Odollam, oon;</span> <span class="verse"><a name="16">16</a>the kyng of Maceda, oon; the kyng of Bethel, oon;</span> <span class="verse"><a name="17">17</a>the kyng of Thaphua, oon;</span> <span class="verse"><a name="18">18</a>the kyng of Affer, oon; the kyng of Affeth, oon; the kyng of Saron, oon; the kyng of Madon, oon;</span> <span class="verse"><a name="19">19</a>the king of Asor, oon;</span> <span class="verse"><a name="20">20</a>the kyng of Semeron, oon;  the kyng of Axaph, oon;</span> <span class="verse"><a name="21">21</a>the kyng of Thenach, oon; the kyng of Magedo, oon; the kyng of Cetes, oon;</span> <span class="verse"><a name="22">22</a>the kyng of Jachanaem of Carmele, oon;</span> <span class="verse"><a name="23">23</a>the kyng of Dor and of the prouince of Dor, oon; the kyng of folkis of Galgal, oon;</span> <span class="verse"><a name="24">24</a>the kyng of Thersa, oon; alle the kyngis, oon and thretti.</span> </p></div</div></div></body></html>