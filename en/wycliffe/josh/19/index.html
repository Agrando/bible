<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/josh">Joshua</a> &gt <strong>Chapter 19</strong></div><p><span class="verse"><a name="1">1</a>And the secounde lot of the sones of Symeon yede out, bi her meynees; and the eritage of hem,</span> <span class="verse"><a name="2">2</a>in the myddis of possessioun of the sones of Juda, was Bersabee, and Sabee,</span> <span class="verse"><a name="3">3</a>and Melada, and Asersua, Bala,</span> <span class="verse"><a name="4">4</a>and Asem, and Betholaad, Bethularma, and Siceleth,</span> <span class="verse"><a name="5">5</a>and Bethmarchaboth, and Asersua,</span> <span class="verse"><a name="6">6</a>and Bethelebaoth, and Saroem, threttene citees, and `the townes of tho;</span> <span class="verse"><a name="7">7</a>Aym, and Remmon, and Athar, and Asam, foure citees, and `the townes of tho; alle the townes bi cumpas of these citees,</span> <span class="verse"><a name="8">8</a>`til to Balath Brameth, ayens the south coost, weren seuentene citees. This is the eritage of the sones of Symeon, bi her meynees,</span> <span class="verse"><a name="9">9</a>in the possessioun and part of the sones of Juda, for it was more; and therfor the sones of Symeon hadden possessioun in the myddis of the eritage therof.</span> <span class="verse"><a name="10">10</a>And the thridde lot of the sones of Zabulon felde, bi her meynees; and the terme of possessioun of the sones of Zabulon was maad `til to Sarith;</span> <span class="verse"><a name="11">11</a>and it stieth fro the see, and Medala; and it cometh  in to Debbaseth, `til to the stronde which is ayens Jecenam;</span> <span class="verse"><a name="12">12</a>and it turneth ayen fro Sarith, ayens the eest, in to the coostis of Sechelech Tabor; and goith out to Daberth; and it stieth ayens Jasie;</span> <span class="verse"><a name="13">13</a>and fro thennus it passith to the eest coost to Gethefer, and Thacasym; and it goith out in to Remmon, Amphar, and Noa; and cumpassith to the north, and Nachon;</span> <span class="verse"><a name="14">14</a>and the goyngis out therof ben the valei of Jeptael,</span> <span class="verse"><a name="15">15</a>and Cathel, and Neamai, and Semrom, and Jedaba, and Bethleem, twelue citees, and `the townes of tho.</span> <span class="verse"><a name="16">16</a>This is the eritage of the lynage of the sones of Zabulon, bi her meynees, and the citees and `townes of tho.</span> <span class="verse"><a name="17">17</a>The fourthe lot yede out to Isacar, bi hise meynees; and the eritage therof was Jezrael,</span> <span class="verse"><a name="18">18</a>and Casseloth,</span> <span class="verse"><a name="19">19</a>and Symen, and Affraym, and Seon,</span> <span class="verse"><a name="20">20</a>and Anaarath, and Cabith, and Cesion, Hames,</span> <span class="verse"><a name="21">21</a>and Ramech, and Enganym, and Enadda, and Bethfeses.</span> <span class="verse"><a name="22">22</a>And the terme therof cometh `til to Tabor, and Seesyma, and Hethsemes; and the outgoyngis therof weren Jordan, sixtene citees, and `the townes of tho.</span> <span class="verse"><a name="23">23</a>This is the possessioun of the sones of Ysachar, bi her meynees, the citees and the townes of tho.</span> <span class="verse"><a name="24">24</a>And the fiuethe lot felde to the lynage of the sones of Aser, by her meynees;</span> <span class="verse"><a name="25">25</a>and the terme of hem was Alchat, and Adi, and Bethen,</span> <span class="verse"><a name="26">26</a>and Mesaph, and Elmelech, and Amaad, and Messal; and it cometh `til to Carmel of the see, and Sior, and Labanath; and it turneth ayen,</span> <span class="verse"><a name="27">27</a>ayens the eest, to Bethdagan; and passith `til to Zabulon, and to the valei of Jeptael, ayens the north, in Bethemeth, and Neyel; and it goith out to the left side to Gabul,</span> <span class="verse"><a name="28">28</a>and Acran, and Roob, and Omynon, and Chane, `til to grete Sidon;</span> <span class="verse"><a name="29">29</a>and it turneth ayen in to Horma, `til to the strongeste citee Tire, and `til to Ossam; and the  outgoyngis therof schulen be in to the see, fro the part of Aczyma,</span> <span class="verse"><a name="30">30</a>and Affeth, and Roob; two and twenti citees, and `the townes of tho.</span> <span class="verse"><a name="31">31</a>This is the possessioun of the sones of Aser, bi her meynees, `the citees, and `townes of tho.</span> <span class="verse"><a name="32">32</a>The sixte lot of the sones of Neptalym felde, bi her meynees;</span> <span class="verse"><a name="33">33</a>and the terme bigan of Heleth, and Helon, and Sannaira, and Adarny, `which is Neceb, and Jebnael, `til to Letum; and the outgoyng of hem til to Jordan;</span> <span class="verse"><a name="34">34</a>and the terme turneth ayen, ayens the west, in to Arnoth of Thabor; and fro thennus it goith out in to Hucota, and passith in to Zabulon, ayens the south, and in to Asor, ayens the west, and in to Juda, at Jordan, ayens the risyng of the sunne;</span> <span class="verse"><a name="35">35</a>of the strongeste citee Assydym, Ser, and Amraath,</span> <span class="verse"><a name="36">36</a>and Rechath, Cenereth, and Edema,</span> <span class="verse"><a name="37">37</a>and Arama, Asor, and Cedes, and Edrai,</span> <span class="verse"><a name="38">38</a>Nason, and Jeron, and Magdael, Horem, and Bethanath, and Bethsemes; nyntene citees, and `the townes of tho.</span> <span class="verse"><a name="39">39</a>This is the possessioun of the lynage of the sones of Neptalym, bi her meynees, the citees, and the townes of tho.</span> <span class="verse"><a name="40">40</a>The seuenthe lot yede out to the lynage of the sones of Dan, bi her meynees;</span> <span class="verse"><a name="41">41</a>and the terme of the possessioun therof was Saraa, and Ascahol, and Darsemes, that is, the citee of the sunne,</span> <span class="verse"><a name="42">42</a>Selenym, and Hailon, and Jethala,</span> <span class="verse"><a name="43">43</a>Helom, and Thenna, and Acrom,</span> <span class="verse"><a name="44">44</a>Helthecem, Jebtom, and Baalath, Lud,</span> <span class="verse"><a name="45">45</a>and Benebarach, and `Jethremmon, and Ihercon,</span> <span class="verse"><a name="46">46</a>and Arecon, with the terme that biholdith Joppen,</span> <span class="verse"><a name="47">47</a>and is closid with that ende. And the sones of Dan stieden, and fouyten ayens Lesem; and thei token it, and smytiden it bi the scharpnes of swerd, and hadden in possessioun, and dwelliden therynne; and thei clepiden the name therof Lesan Dan, by the name of Dan, her fadir.</span> <span class="verse"><a name="48">48</a>This is the possessioun of the lynage of Dan, bi her meynees, the  citees, and townes of tho.</span> <span class="verse"><a name="49">49</a>And whanne thei hadden fillid to departe the lond bi lot to alle men bi her lynagis, the sones of Israel yauen possessioun to Josue, sone of Nun,</span> <span class="verse"><a name="50">50</a>in the myddis of hem, bi the comaundement of the Lord, the citee which he axide, Thannath Sara, in the hil of Effraym; and he bildide the citee, and dwellide therynne.</span> <span class="verse"><a name="51">51</a>These ben the possessiouns whiche Eleazar, preest, and Josue, sone of Nun, and the princis of meynees, and of the lynagis of the sones of Israel, departiden bi lot in Silo, bifor the Lord, at the dore of tabernacle of witnessing, and departiden the lond.</span> </p></div</div></div></body></html>