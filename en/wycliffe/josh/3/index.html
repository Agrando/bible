<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/josh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/josh">Joshua</a> &gt <strong>Chapter 3</strong></div><p><span class="verse"><a name="1">1</a>Therfor Josue roos bi nyyt, and mouede tentis; and thei yeden out of Sechym, and camen to Jordan, he and alle the sones of Israel, and dwelliden there thre daies.</span> <span class="verse"><a name="2">2</a>And whanne tho daies weren passid, crieris yeden thorouy the myddis of tentis,</span> <span class="verse"><a name="3">3</a>and bigunnen to crie, Whanne ye seen the arke of boond of pees of youre Lord God, and the preestis of the generacioun of Leuy berynge it, also rise ye, and sue the biforgoeris;</span> <span class="verse"><a name="4">4</a>and a space of twey thousynde cubitis be bitwixe you and the arke, that ye moun se fer, and knowe bi what weie ye schulen entre, for ye `yeden not bifore bi it; and be ye war, that ye neiye not to the arke.</span> <span class="verse"><a name="5">5</a>And Josue seide to the puple, Be ye halewid, for to morew the Lord schal make merueilis among you.</span> <span class="verse"><a name="6">6</a>And Josue seide to the preestis, Take ye the arke of the boond of pees `of the Lord, and go ye bifor the puple. Whiche filliden the heestis, and tooken the arke, and yeden bifor hem.</span> <span class="verse"><a name="7">7</a>And the Lord seide to Josue, To dai Y schal bigynne to enhaunse thee bifor al Israel, that thei wite, that as Y was with Moises, so Y am also with thee.</span> <span class="verse"><a name="8">8</a>Forsothe comaunde thou to preestis, that beren the arke of bond of pees, and seie thou to hem, Whanne ye han entrid in to a part of the watir of Jordan, stonde ye therynne.</span> <span class="verse"><a name="9">9</a>And Josue seide to the sones of Israel, Neiye ye hidur, and here ye the word of youre Lord God.</span> <span class="verse"><a name="10">10</a>And eft he seide, In this ye schulen wite that the Lord God lyuynge is in the myddis of you; and he schal distrye in youre siyt Cananey, Ethei, Euey, and Feresei, and Gergesei, and Jebusei, and Amorrei.</span> <span class="verse"><a name="11">11</a>Lo! the arke of boond of pees of the Lord of al erthe schal go bifor you thorouy Jordan.</span> <span class="verse"><a name="12">12</a>Make ye redi twelue men of the twelue  lynagis of Israel, bi ech lynage o man.</span> <span class="verse"><a name="13">13</a>And whanne the preestis, that beren the arke of boond of pees of the Lord God of al erthe, han set the steppis of her feet in the watris of Jordan, the watris that ben lowere schulen renne doun, and schulen faile; forsothe the watris that comen fro aboue schulen stonde togidere in o gobet.</span> <span class="verse"><a name="14">14</a>Therfor the puple yede out of her tabernaclis to passe Jordan; and the preestis that baren the arke of boond of pees yeden bifor the puple.</span> <span class="verse"><a name="15">15</a>And whanne the preestis entriden in to Jordan, and her feet weren dippid in the part of watir; forsothe Jordan `hadde fillid the brynkis of his trow in the tyme of `ripe corn;</span> <span class="verse"><a name="16">16</a>the watris yeden doun, and stoden in o place, and wexiden grete at the licnesse of an hil, and apperiden fer fro the citee that was clepid Edom, `til to the place of Sarthan; sotheli the watris that weren lowere yeden doun in to the see of wildirnesse, which is now clepid the deed see, `til the watris failiden outirli.</span> <span class="verse"><a name="17">17</a>Forsothe the puple yede thorouy Jordan; and the preestis, that baren the arke of the boond of pees of the Lord, stoden gird on the drie erthe in the myddis of Jordan, and al the puple passide thorouy the drie trow.</span> </p></div</div></div></body></html>