<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/matt">Matthew</a> &gt <strong>Chapter 28</strong></div><p><span class="verse"><a name="1">1</a>But in the euentid of the sabat, that bigynneth to schyne in the firste dai of the woke, Marie Mawdelene cam, and another Marie, to se the sepulcre.</span> <span class="verse"><a name="2">2</a>And lo! ther was maad a greet ertheschakyng; for the aungel of the Lord cam doun fro heuene, and neiyede, and turnede awei the stoon, and sat theron.</span> <span class="verse"><a name="3">3</a>And his lokyng was as leit, and hise clothis as snowe;</span> <span class="verse"><a name="4">4</a>and for drede of hym the keperis weren afeerd, and thei weren maad as deede men.</span> <span class="verse"><a name="5">5</a>But the aungel answeride, and seide to the wymmen, Nyle ye drede, for Y woot that ye seken Jhesu, that was crucified;</span> <span class="verse"><a name="6">6</a>he is not here, for he is risun, as he seide; come ye, and se ye the place, where the Lord was leid.</span> <span class="verse"><a name="7">7</a>And go ye soone, and seie ye to his disciplis, that he is risun. And lo! he schal go bifore you in to Galilee; there ye schulen se hym.</span> <span class="verse"><a name="8">8</a>Lo! Y haue biforseid to you. And thei wenten out soone fro the biriels, with drede and greet ioye, rennynge to telle to hise disciplis.</span> <span class="verse"><a name="9">9</a>And lo! Jhesus mette hem, and seide, Heile ye. And thei neiyeden, and heelden his feet, and worschipiden him.</span> <span class="verse"><a name="10">10</a>Thanne Jhesus seide to hem, Nyle ye drede; go ye, `telle ye to my britheren, that thei go in to Galile; there thei schulen se me.</span> <span class="verse"><a name="11">11</a>And whanne thei weren goon, lo! summe of the keperis camen in to the citee, and telden to the princis of prestis alle thingis that weren doon.</span> <span class="verse"><a name="12">12</a>And whanne thei weren gaderid togidere with the elder men, and hadden take her counseil, thei yauen to the kniytis miche monei, and seiden, Seie ye,</span> <span class="verse"><a name="13">13</a>that hise disciplis camen bi nyyt, and han stolen hym, while ye slepten.</span> <span class="verse"><a name="14">14</a>And if this be herd of the iustice, we schulen counseile hym, and make you sikir.</span> <span class="verse"><a name="15">15</a>And whanne the monei was takun, thei diden, as thei weren tauyt. And this word is pupplischid among the Jewis, til in to this day.</span> <span class="verse"><a name="16">16</a>And the enleuen disciplis wenten in to Galilee, in to an hille, where Jhesus hadde ordeyned to hem.</span> <span class="verse"><a name="17">17</a>And thei sayn hym, and worschipiden; but summe of hem doutiden.</span> <span class="verse"><a name="18">18</a>And Jhesus cam nyy, and spak to hem, and seide, Al power in heuene and in erthe is youun to me.</span> <span class="verse"><a name="19">19</a>Therfor go ye, and teche alle folkis, baptisynge hem in the name of the Fadir, and of the Sone, and of the Hooli Goost;</span> <span class="verse"><a name="20">20</a>techynge hem to kepe alle thingis, what euer thingis Y haue comaundid to you; and lo! Y am with you in alle daies, in to the ende of the world.</span> </p></div</div></div></body></html>