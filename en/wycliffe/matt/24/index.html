<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/matt">Matthew</a> &gt <strong>Chapter 24</strong></div><p><span class="verse"><a name="1">1</a>And Jhesus wente out of the temple; and his disciplis camen to hym, to schewe hym the bildyngis of the temple.</span> <span class="verse"><a name="2">2</a>But he answeride, and seide to hem, Seen ye alle these thingis? Treuli Y seie to you, a stoon schal not be left here on a stoon, that ne it schal be destried.</span> <span class="verse"><a name="3">3</a>And whanne he satte on the hille of Olyuete, hise disciplis camen to hym priueli, and seiden, Seie vs, whanne these thingis schulen be, and what token of thi comyng, and of the ending of the world.</span> <span class="verse"><a name="4">4</a>And Jhesus answeride, and seide to hem, Loke ye, that no man disseyue you.</span> <span class="verse"><a name="5">5</a>For many schulen come in my name, and schulen seie, Y am Crist; and thei schulen disseyue manye.</span> <span class="verse"><a name="6">6</a>For ye schulen here batels, and opyniouns of batels; se ye that ye be not disturblid; for it byhoueth these thingis to be don, but not yit is the ende.</span> <span class="verse"><a name="7">7</a>Folk schal rise togidere ayens folc, and rewme ayens rewme, and pestilences, and hungris, and the erthemouyngis schulen be bi placis;</span> <span class="verse"><a name="8">8</a>and alle these ben bigynnyngis of sorewes.</span> <span class="verse"><a name="9">9</a>Thanne men schulen bitake you in to tribulacion, and schulen sle you, and ye schulen be in hate to alle folk for my name.</span> <span class="verse"><a name="10">10</a>And thanne many schulen be sclaundrid, and bitraye ech other, and thei schulen hate ech other.</span> <span class="verse"><a name="11">11</a>And many false prophetis schulen rise, and disseyue manye.</span> <span class="verse"><a name="12">12</a>And for wickidnesse schal `be plenteuouse, the charite of manye schal wexe coold;</span> <span class="verse"><a name="13">13</a>but he that schal dwelle stable in to the ende, schal be saaf.</span> <span class="verse"><a name="14">14</a>And this gospel of the kyngdom schal be prechid in al the world, in witnessyng to al folc;</span> <span class="verse"><a name="15">15</a>and thanne the ende schal come. Therfor whanne ye se the abhomynacioun of discomfort, that is seid of Danyel, the prophete, stondynge in the hooli place; he that redith, vndirstonde he;</span> <span class="verse"><a name="16">16</a>thanne thei that ben in Judee, fle to the mounteyns; and he that is in the hous roof,</span> <span class="verse"><a name="17">17</a>come not doun to take ony thing of his hous; and he that is in the feeld,</span> <span class="verse"><a name="18">18</a>turne not ayen to take his coote.</span> <span class="verse"><a name="19">19</a>But wo to hem that ben with child, and nurischen in tho daies.</span> <span class="verse"><a name="20">20</a>Preye ye, that youre fleyng be not maad in wynter, or in the saboth.</span> <span class="verse"><a name="21">21</a>For thanne schal be greet tribulacioun, what maner `was not fro the bigynnyng of the world to now, nether schal be maad.</span> <span class="verse"><a name="22">22</a>And but tho daies hadden be abreggide, ech flesch schulde not be maad saaf; but tho daies schulen be maad schort, for the chosun men.</span> <span class="verse"><a name="23">23</a>Thanne if ony man seie to you, Lo! here is Crist, or there, nyle ye bileue.</span> <span class="verse"><a name="24">24</a>For false Cristis and false prophetis schulen rise, and thei schulen yyue grete tokenes and wondrys; so that also the chosun be led in to erroure, if it may be done.</span> <span class="verse"><a name="25">25</a>Lo! Y haue bifor seid to you.</span> <span class="verse"><a name="26">26</a>Therfor if thei seie to you, Lo! he is in desert, nyle ye go out; lo! in priuey placis, nyle ye trowe.</span> <span class="verse"><a name="27">27</a>For as leit goith out fro the eest, and apperith in to the weste, so schal be also the coming of mannus sone.</span> <span class="verse"><a name="28">28</a>Where euer the bodi schal be, also the eglis schulen be gaderid thidur.</span> <span class="verse"><a name="29">29</a>And anoon after the tribulacioun of tho daies, the sunne schal be maad derk, and the moone schal not yyue hir liyt, and the sterris schulen falle fro heuene, and the vertues of heuenes schulen be moued.</span> <span class="verse"><a name="30">30</a>And thanne the tokene of mannus sone schal appere in heuene, and thanne alle kynredis of the erthe schulen weile; and thei schulen see mannus sone comynge in the cloudis of heuene, with miche vertu and maieste.</span> <span class="verse"><a name="31">31</a>And he schal sende hise aungels with a trumpe, and a greet vois; and thei schulen gedere hise chosun fro foure wyndis, fro the hiyest thingis of heuenes to the endis of hem.</span> <span class="verse"><a name="32">32</a>And lerne ye the parable of a fige tre. Whanne his braunche is now tendir, and the leeues ben sprongun, ye witen that somer is nyy;</span> <span class="verse"><a name="33">33</a>`so and ye whanne ye seen alle these thingis, wite ye that it is nyy, in the yatis.</span> <span class="verse"><a name="34">34</a>Treuli Y seie to you, for this generacioun schal not passe, til alle thingis be don;</span> <span class="verse"><a name="35">35</a>heuene and erthe schulen passe, but my wordis schulen not passe.</span> <span class="verse"><a name="36">36</a>But of thilke dai and our no man wote, nethir aungels of heuenes, but the fadir aloone.</span> <span class="verse"><a name="37">37</a>But as it was in the daies of Noe, so schal be the comyng of mannus sone.</span> <span class="verse"><a name="38">38</a>For as in the daies bifore the greet flood, thei weren etynge and drynkynge, weddynge and takynge to weddyng, to that dai, that Noe entride in to the schippe;</span> <span class="verse"><a name="39">39</a>and thei knewen not, til the greet flood cam, and took alle men, so schal be the comyng of mannus sone.</span> <span class="verse"><a name="40">40</a>Thanne tweyne schulen be in o feeld, oon schal be takun, and another left;</span> <span class="verse"><a name="41">41</a>twey wymmen schulen be gryndynge in o queerne, oon schal be takun, and `the tother left; tweyn in a bedde, `the toon schal be takun, and the tother left.</span> <span class="verse"><a name="42">42</a>Therfor wake ye, for ye witen not in what our the Lord schal come.</span> <span class="verse"><a name="43">43</a>But wite ye this, that if the hosebonde man wiste in what our the thefe were to come, certis he wolde wake, and suffre not his hous to be vndurmyned.</span> <span class="verse"><a name="44">44</a>And therfor be ye redi, for in what our ye gessen not, mannus sone schal come.</span> <span class="verse"><a name="45">45</a>Who gessist thou is a trewe seruaunt and prudent, whom his lord ordeyned on his meynee, to yyue hem mete in tyme?</span> <span class="verse"><a name="46">46</a>Blessed is that seruaunt, whom `his lord, whanne he schal come, schal fynde so doynge.</span> <span class="verse"><a name="47">47</a>Treuli Y seye to you, for on alle his goodis he schal ordeyne hym.</span> <span class="verse"><a name="48">48</a>But if thilke yuel seruaunt seie in his herte, My lord tarieth to come,</span> <span class="verse"><a name="49">49</a>and bigynneth to smyte hise euen seruauntis, and ete, and drynke with drunken men;</span> <span class="verse"><a name="50">50</a>the lord of that seruaunt schal come in the dai which he hopith not, and in the our that he knowith not,</span> <span class="verse"><a name="51">51</a>and schal departe hym, and putte his part with ypocritis; there schal be wepyng, and gryntyng of teeth.</span> </p></div</div></div></body></html>