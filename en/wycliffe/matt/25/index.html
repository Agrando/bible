<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/matt">Matthew</a> &gt <strong>Chapter 25</strong></div><p><span class="verse"><a name="1">1</a>Thanne the kyngdoom of heuenes schal be lijk to ten virgyns, whiche token her laumpis, and wenten out ayens the hosebonde and the wijf;</span> <span class="verse"><a name="2">2</a>and fyue of hem weren foolis, and fyue prudent.</span> <span class="verse"><a name="3">3</a>But the fyue foolis token her laumpis, and token not oile with hem;</span> <span class="verse"><a name="4">4</a>but the prudent token oile in her vessels with the laumpis.</span> <span class="verse"><a name="5">5</a>And whilis the hosebonde tariede, alle thei nappiden and slepten.</span> <span class="verse"><a name="6">6</a>But at mydnyyt a cryy was maad, Lo! the spouse cometh, go ye oute to mete with him.</span> <span class="verse"><a name="7">7</a>Thanne alle tho virgyns risen vp, and araieden her laumpis.</span> <span class="verse"><a name="8">8</a>And the foolis seiden to the wise, Yyue ye to vs of youre oile, for oure laumpis ben quenchid.</span> <span class="verse"><a name="9">9</a>The prudent answeriden, and seiden, Lest perauenture it suffice not to vs and to you, go ye rather to men that sellen, and bie to you.</span> <span class="verse"><a name="10">10</a>And while thei wenten for to bie, the spouse cam; and tho that weren redi, entreden with him to the weddyngis; and the yate was schit.</span> <span class="verse"><a name="11">11</a>And at the last the othere virgyns camen, and seiden, Lord, lord, opene to vs.</span> <span class="verse"><a name="12">12</a>And he answeride, and seide, Treuli Y seie to you, Y knowe you not.</span> <span class="verse"><a name="13">13</a>Therfor wake ye, for ye witen not the dai ne the our.</span> <span class="verse"><a name="14">14</a>For as a man that goith in pilgrimage, clepide hise seruauntis, and bitook to hem hise goodis;</span> <span class="verse"><a name="15">15</a>and to oon he yaf fyue talentis, and to another tweyne, and to another oon, to ech after his owne vertu; and wente forth anoon.</span> <span class="verse"><a name="16">16</a>And he that hadde fyue besauntis, wente forth, and wrouyte in hem, and wan othere fyue.</span> <span class="verse"><a name="17">17</a>Also and he that hadde takun tweyne, wan othere tweyne.</span> <span class="verse"><a name="18">18</a>But he that hadde takun oon, yede forth, and dalf in to the erthe, and hidde the money of his lord.</span> <span class="verse"><a name="19">19</a>But after long tyme, the lord of tho seruauntis cam, and rekenede with hem.</span> <span class="verse"><a name="20">20</a>And he that hadde takun fyue besauntis, cam, and brouyte othere fyue, and seide, Lord, thou bytokist to me fyue besauntis, loo! Y haue getun aboue fyue othere.</span> <span class="verse"><a name="21">21</a>His lord seide to hym, Wel be thou, good seruaunt and feithful; for on fewe thingis thou hast be trewe, Y schal ordeyne thee on manye thingis; entre thou in to the ioye of thi lord.</span> <span class="verse"><a name="22">22</a>And he that hadde takun twey talentis, cam, and seide, Lord, thou bitokist to me twey besauntis; loo!</span> <span class="verse"><a name="23">23</a>Y haue wonnen ouer othir tweyne. His lord seide to him, Wel be thou, good seruaunt and trewe; for on fewe thingis thou hast be trewe, Y schal ordeyne thee on many thingis; entre thou in to the ioie of thi lord.</span> <span class="verse"><a name="24">24</a>But he that hadde takun o besaunt, cam, and seide, Lord, Y woot that thou art an hard man; thou repist where thou hast not sowe, and thou gederist togidere where thou hast not spred abrood;</span> <span class="verse"><a name="25">25</a>and Y dredynge wente, and hidde thi besaunt in the erthe; lo! thou hast that that is thin.</span> <span class="verse"><a name="26">26</a>His lord answeride, and seide to hym, Yuel seruaunt and slowe, wistist thou that Y repe where Y sewe not, and gadir to gidere where Y spredde not abrood?</span> <span class="verse"><a name="27">27</a>Therfor it bihofte thee to bitake my money to chaungeris, that whanne Y cam, Y schulde resseyue that that is myn with vsuris.</span> <span class="verse"><a name="28">28</a>Therfor take awei fro hym the besaunt, and yyue ye to hym that hath ten besauntis.</span> <span class="verse"><a name="29">29</a>For to euery man that hath me schal yyue, and he schal encreese; but fro hym that hath not, also that that hym semeth to haue, schal be taken awey fro him.</span> <span class="verse"><a name="30">30</a>And caste ye out the vnprofitable seruaunt in to vtmer derknessis; ther schal be wepyng, and gryntyng of teeth.</span> <span class="verse"><a name="31">31</a>Whanne mannus sone schal come in his maieste, and alle hise aungels with hym, thanne he schal sitte on the sege of his maieste;</span> <span class="verse"><a name="32">32</a>and alle folkis schulen be gaderid bifor hym,</span> <span class="verse"><a name="33">33</a>and he schal departe hem atwynne, as a scheeperde departith scheep from kidis; and he schal sette the scheep on his riythalf, and the kidis on the lefthalf.</span> <span class="verse"><a name="34">34</a>Thanne the kyng schal seie to hem, that schulen be on his riythalf, Come ye, the blessid of my fadir, take ye in possessioun the kyngdoom maad redi to you fro the makyng of the world.</span> <span class="verse"><a name="35">35</a>For Y hungride, and ye yauen me to ete; Y thristide, and ye yauen me to drynke; Y was herboreles, and ye herboriden me;</span> <span class="verse"><a name="36">36</a>nakid, and ye hiliden me; sijk, and ye visitiden me; Y was in prisoun, and ye camen to me.</span> <span class="verse"><a name="37">37</a>Thanne iust men schulen answere to hym, and seie, Lord, whanne siyen we thee hungry, and we fedden thee; thristi, and we yauen to thee drynk?</span> <span class="verse"><a name="38">38</a>and whanne sayn we thee herborles, and we herboreden thee; or nakid, and we hiliden thee?</span> <span class="verse"><a name="39">39</a>or whanne sayn we thee sijk, or in prisoun, and we camen to thee?</span> <span class="verse"><a name="40">40</a>And the kyng answerynge schal seie to hem, Treuli Y seie to you, as longe as ye diden to oon of these my leeste britheren, ye diden to me.</span> <span class="verse"><a name="41">41</a>Thanne the kyng schal seie also to hem, that schulen be on his lefthalf, Departe fro me, ye cursid, in to euerlastynge fijr, that is maad redi to the deuel and hise aungels.</span> <span class="verse"><a name="42">42</a>For Y hungride, and ye yauen not me to ete; Y thristide, and ye yauen not me to drynke;</span> <span class="verse"><a name="43">43</a>Y was herborles, and ye herberden not me; nakid, and ye keuerden not me; sijk, and in prisoun, and ye visitiden not me.</span> <span class="verse"><a name="44">44</a>Thanne and thei schulen answere to hym, and schulen seie, Lord, whanne sayn we thee hungrynge, or thristynge, or herboreles, or nakid, or sijk, or in prisoun, and we serueden not to thee?</span> <span class="verse"><a name="45">45</a>Thanne he schal answere to hem, and seie, Treuli Y seie to you, `hou longe ye diden not to oon of these leeste, nether ye diden to me.</span> <span class="verse"><a name="46">46</a>And these schulen goo in to euerlastynge turment; but the iust men schulen go in to euerlastynge lijf.</span> </p></div</div></div></body></html>