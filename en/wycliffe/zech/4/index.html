<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/zech">Zechariah</a> &gt <strong>Chapter 4</strong></div><p><span class="verse"><a name="1">1</a>And the aungel turnede ayen, that spak in me, and reiside me, as a man that is reisid of his sleep.</span> <span class="verse"><a name="2">2</a>And he seide to me, What seest thou? And Y seide, Y saiy, and lo! a candilstike al of gold, and the laumpe therof on the heed therof, and seuene lanternes therof on it, and seuene vessels for to holde oyle to the lanternes, that weren on the heed therof.</span> <span class="verse"><a name="3">3</a>And twei olyues there onne, oon of the riythalf `of the laumpe, and `an other on the left half therof.</span> <span class="verse"><a name="4">4</a>And Y answeride, and seide to the aungel that spak in me, and Y seide, What ben these thingis, my lord?</span> <span class="verse"><a name="5">5</a>And the aungel that spak in me, answeride, and seide to me, Whether thou woist not what ben these thingis? And Y seide, No, my lord.</span> <span class="verse"><a name="6">6</a>And he answeride, and seide to me, and spak, This is the word of the Lord, seiynge to Sorobabel, Not in oost, nether in strengthe, but in my spirit, seith the Lord of oostis.</span> <span class="verse"><a name="7">7</a>Who art thou, greet hil, bifore Sorobabel in to pleyn? and he schal lede out the firste stoon, and schal make euene grace to grace therof.</span> <span class="verse"><a name="8">8</a>And the word of the Lord was maad to me,</span> <span class="verse"><a name="9">9</a>and seide, The hondis of Sorobabel foundiden this hous, and the hondis of hym schulen perfourme it; and ye schulen wite, that the Lord of oostis sente me to you.</span> <span class="verse"><a name="10">10</a>Who forsothe dispiside litle daies? and thei schulen be glad, and schulen se a stoon of tyn in the hond of Sorobabel. These ben seuene iyen of the Lord, that rennen aboute in to al erthe.</span> <span class="verse"><a name="11">11</a>And Y answeride, and seide to hym, What ben these tweyne olyues on the riythalf of the candilstike, and at the lift-half therof?</span> <span class="verse"><a name="12">12</a>And Y answeryde the secounde tyme, and seide to hym, What ben the tweyne eeris, ether ripe fruyt, of olyues, that ben bisidis the twei bilis of gold, in whiche ben oile vesselis of gold?</span> <span class="verse"><a name="13">13</a>And he seide to me, and spak, Whether thou woost not what ben these thingis?</span> <span class="verse"><a name="14">14</a>And Y seide, No, my lord. And he seide, These ben twei sones of oile of schynyng, whiche stonden nyy to the lordli gouernour of al erthe.</span> </p></div</div></div></body></html>