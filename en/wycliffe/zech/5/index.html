<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/zech">Zechariah</a> &gt <strong>Chapter 5</strong></div><p><span class="verse"><a name="1">1</a>And Y was conuertid, and reiside myn iyen, and siy, and lo! a book fleynge.</span> <span class="verse"><a name="2">2</a>And he seide to me, What seest thou? And Y seide, Lo! Y se a book fleynge; the lengthe therof was of twenti cubitis, and the breede therof of ten cubitis.</span> <span class="verse"><a name="3">3</a>And he seide to me, This is the curs, that goith on the face of al erthe; for ech theef schal be demed, as it is writun there; and ech man swerynge, schal be demyd of this also.</span> <span class="verse"><a name="4">4</a>Y schal lede out it, seith the Lord of oostis, and it schal come to the hous of a theef, and to the hous of hym that swerith falsli in my name; and it schal dwelle in myddil of hys hous, and schal waaste hym, and hise trees, and hise stoonys.</span> <span class="verse"><a name="5">5</a>And the aungel wente out, that spak in me, and seide to me, Reyse thin iyen, and se, what this thing is, that goith out.</span> <span class="verse"><a name="6">6</a>And Y seide, What is it? And he seide, This is a pot goyng out. And he seide, This is the iye of hem in al erthe.</span> <span class="verse"><a name="7">7</a>And lo! a talent of leed was borun; and lo! a womman sittynge in myddil of the pot.</span> <span class="verse"><a name="8">8</a>And he seide, This is vnpite, ether vnfeithfulnesse. And he castide doun hir in myddil of the pot, and sente a gobet of leed in to the mouth therof.</span> <span class="verse"><a name="9">9</a>And Y reiside myn iyen, and siy, and lo! twei wymmen goynge out, and a spirit in wyngis of hem; and thei hadden wyngis as wyngis of a kite, and reisiden the pot bitwixe heuene and erthe.</span> <span class="verse"><a name="10">10</a>And Y seide to the aungel that spak in me, Whidur beren these the pot?</span> <span class="verse"><a name="11">11</a>And he seide to me, That an hous be bildid therto in the lond of Sennaar, and be stablischid, and set there on his foundement.</span> </p></div</div></div></body></html>