<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 10</strong></div><p><span class="verse"><a name="1">1</a>These ben the generaciouns of the sones of Noe, Sem, Cham, and Jafeth. And sones weren borun to hem aftir the greet flood.</span> <span class="verse"><a name="2">2</a>The sones of Jafeth weren Gomer, and Magog, and Madai, and Jauan, and Tubal, and Mosoth, and Thiras.</span> <span class="verse"><a name="3">3</a>Forsothe the sones of Gomer weren Asseneth, and Rifath, and Thogorma.</span> <span class="verse"><a name="4">4</a>Forsothe the sones of Jauan weren Helisa, and Tharsis, Cethym, and Dodanym;</span> <span class="verse"><a name="5">5</a>of these sones the ylis of hethen men weren departid in her cuntrees, ech bi his langage and meynees, in hise naciouns.</span> <span class="verse"><a name="6">6</a>Sotheli the sones of Cham weren Thus, and Mesraym, and Futh, and Chanaan.</span> <span class="verse"><a name="7">7</a>Forsothe the sones of Thus weren Saba, and Euila, and Sabatha, and Regma, and Sabatacha. The sones of Regma weren Saba, and Dadan.</span> <span class="verse"><a name="8">8</a>Forsothe Thus gendride Nemroth; he bigan to be myyti in erthe,</span> <span class="verse"><a name="9">9</a>and he was a strong huntere of men bifore the Lord; of hym a prouerbe yede out, as Nemroth, a strong huntere bifore the Lord.</span> <span class="verse"><a name="10">10</a>Sotheli the bigynnyng of his rewme was Babiloyne, and Arach, and Archad, and Thalamye, in the lond of Sennaar.</span> <span class="verse"><a name="11">11</a>Assur yede out of that lond, and bildide Nynyue, `and stretis of the citee,</span> <span class="verse"><a name="12">12</a>and Chale, and Resen bitwixe Nynyue and Chale; this is a greet citee.</span> <span class="verse"><a name="13">13</a>And sotheli Mesraym gendride Ludym, and Anamym, and Laabym, Neptuym, and Ferrusym, and Cesluym;</span> <span class="verse"><a name="14">14</a>of which the Filisteis and Capturym camen forth.</span> <span class="verse"><a name="15">15</a>Forsothe Chanaan gendride Sidon, his firste gendride sone, Ethei, and Jebusei,</span> <span class="verse"><a name="16">16</a>and Amorrei, Gergesei,</span> <span class="verse"><a name="17">17</a>Euei, and Arathei,</span> <span class="verse"><a name="18">18</a>Ceney, and Aradie, Samarites, and Amathei; and puplis of Chananeis weren sowun abrood bi these men.</span> <span class="verse"><a name="19">19</a>And the termes of Chanaan weren maad to men comynge fro Sidon to Gerara, til to Gasa, til thou entre in to Sodom and Gomore, and Adama, and Seboyne, til to Lesa.</span> <span class="verse"><a name="20">20</a>These weren the sones of Cham, in her kynredis, and langagis, and generaciouns, and londis, and folkis.</span> <span class="verse"><a name="21">21</a>Also of Sem weren borun the fadris of alle the sones of Heber, and Japhet was the more brother.</span> <span class="verse"><a name="22">22</a>The sones of Sem weren Elam, and Assur, and Arfaxath, and Lud, and Aram.</span> <span class="verse"><a name="23">23</a>The sones of Aram weren Vs, and Hul, and Gether, and Mes.</span> <span class="verse"><a name="24">24</a>And sotheli Arfaxath gendride Sale, of whom Heber was borun.</span> <span class="verse"><a name="25">25</a>And twei sones weren borun to Heber, the name to o sone was Faleg, for the lond was departid in hise daies; and the name of his brothir was Jectan.</span> <span class="verse"><a name="26">26</a>And thilke Jectan gendride Elmodad, and Salech,</span> <span class="verse"><a name="27">27</a>and Asamoth, Jare, and Adhuram, and Vsal,</span> <span class="verse"><a name="28">28</a>and Deda, and Ebal, and Abymahel, Saba, and Ofir, and Euila, and Jobab;</span> <span class="verse"><a name="29">29</a>alle these weren the sones of Jectan.</span> <span class="verse"><a name="30">30</a>And the habitacioun of hem was maad fro Messa, as `me goith til to Sefar, an hil of the eest.</span> <span class="verse"><a name="31">31</a>These ben the sones of Sem, bi kynredis, and langagis, and cuntrees, in her folkis.</span> <span class="verse"><a name="32">32</a>These ben the meynees of Noe, bi her puplis and naciouns; folkis in erthe weren departid of these aftir the greet flood.</span> </p></div</div></div></body></html>