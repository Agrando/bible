<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 8</strong></div><p><span class="verse"><a name="1">1</a>Forsothe the Lord hadde mynde of Noe, and of alle lyuynge beestis, and of alle werk beestis, that weren with hym in the schip; and brouyte a wynd on the erthe.</span> <span class="verse"><a name="2">2</a>And watris weren decreessid, and the wellis of the see weren closid, and the wyndowis of heuene weren closid, and reynes of heuene weren ceessid.</span> <span class="verse"><a name="3">3</a>And watrys turneden ayen fro erthe, and yeden ayen, and bigunnen to be decreessid aftir an hundrid and fifti daies.</span> <span class="verse"><a name="4">4</a>And the schip restide in the seuenthe monthe, in the seuene and twentithe dai of the monthe, on the hillis of Armenye.</span> <span class="verse"><a name="5">5</a>And sotheli the watrys yeden and decresiden til to the tenthe monethe, for in the tenthe monethe, in the firste dai of the monethe, the coppis of hillis apperiden.</span> <span class="verse"><a name="6">6</a>And whanne fourti daies weren passid, Noe openyde the wyndow of the schip which he hadde maad, and sente out a crowe,</span> <span class="verse"><a name="7">7</a>which yede out, and turnede not ayen til the watris weren dried on erthe. Also Noe sente out a culuer aftir hym, to se if the watris hadden ceessid thanne on the face of erthe;</span> <span class="verse"><a name="8">8</a>and whanne the culuer foond not where hir foot schulde reste, sche turnede ayen to hym in to the schip, for the watris weren on al erthe; and Noe helde forth his hoond, and brouyte the culuer takun in to the schip.</span> <span class="verse"><a name="9">9</a>Sotheli whanne othere seuene daies weren abedun aftirward, eft he leet out a culuer fro the schip;</span> <span class="verse"><a name="10">10</a>and sche cam to hym at euentid, and bare in hir mouth a braunche of olyue tre with greene leeuys. Therfor Noe vndirstood that the watris hadden ceessid on erthe;</span> <span class="verse"><a name="11">11</a>and neuerthelesse he abood seuene othere daies, and sente out a culuer, which turnede `no more ayen to hym.</span> <span class="verse"><a name="12">12</a>Therfor in the sixe hundrid and o yeer of the lijf of Noe, in the firste monethe, in the firste day of the monethe, watris weren decreessid on erthe; and Noe openede the roof of the schip, and bihelde and seiy that the face of the erthe was dried.</span> <span class="verse"><a name="13">13</a>In the secunde monethe, in the seuene and twentithe dai of the monethe, the erthe was maad drie.</span> <span class="verse"><a name="14">14</a>Sotheli the Lord spak to Noe;</span> <span class="verse"><a name="15">15</a>and seide, Go out of the schip, thou, and thi wijf, thi sones, and the wyues of thi sones with thee;</span> <span class="verse"><a name="16">16</a>and lede out with thee alle lyuynge beestis that ben at thee of ech fleisch, as wel in volatilis as in vnresonable beestis, and alle `reptils that crepen on erthe; and entre ye on the erthe, encreesse ye, and be ye multiplied on erthe.</span> <span class="verse"><a name="17">17</a>Therfor Noe yede out, and hise sones, and his wijf, and the wyues of hise sones with hym;</span> <span class="verse"><a name="18">18</a>but also alle lyuynge beestis, and werk beestis, and `reptils that crepen on erthe, bi her kynde, yeden out of the schip.</span> <span class="verse"><a name="19">19</a>Forsothe Noe bildide an auter to the Lord, and he took of alle clene beestis and briddis, and offride brent sacrifices on the auter.</span> <span class="verse"><a name="20">20</a>And the Lord sauerede the odour of swetnesse, and seide to hym, Y schal no more curse the erthe for men, for the wit and thouyt of mannus herte ben redi in to yuel fro yong wexynge age; therfor Y schal no more smyte ech lyuynge soule as Y dide;</span> <span class="verse"><a name="21">21</a>in alle the daies of erthe, seed and ripe corn, coold and heete, somer and wyntir, nyyt and dai, shulen not reste.</span> </p></div</div></div></body></html>