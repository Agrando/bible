<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 25</strong></div><p><span class="verse"><a name="1">1</a>Forsothe Abraham weddide another wijf, Ceture bi name,</span> <span class="verse"><a name="2">2</a>which childide to him Samram, and Jexan, and Madan, and Madian, and Jesboth, and Sue.</span> <span class="verse"><a name="3">3</a>Also Jexan gendride Saba and Dadan. Forsothe the sones of Dadan weren Asurym, and Lathusym, and Laomym.</span> <span class="verse"><a name="4">4</a>And sotheli of Madian was borun Efa, and Ofer, and Enoth, and Abida, and Heldaa; alle these weren the sones of Cethure.</span> <span class="verse"><a name="5">5</a>And Abraham yaf alle thingis whiche he hadde in possessioun to Isaac;</span> <span class="verse"><a name="6">6</a>sotheli he yaf yiftis to the sones of concubyns; and Abraham, while he lyuede yit, departide hem fro Ysaac, his sone, to the eest coost.</span> <span class="verse"><a name="7">7</a>Forsothe the daies of lijf of Abraham weren an hundrid and `fyue and seuenti yeer;</span> <span class="verse"><a name="8">8</a>and he failide, and diede in good eelde, and of greet age, and ful of daies, and he was gaderid to his puple.</span> <span class="verse"><a name="9">9</a>And Ysaac and Ismael, his sones, birieden him in the double denne, which is set in the feeld of Efron, sone of Seor Ethei,</span> <span class="verse"><a name="10">10</a>euene ayens Mambre, which denne he bouyte of the sones of Heth; and he was biried there, and Sare his wijf.</span> <span class="verse"><a name="11">11</a>And aftir the deeth of Abraham God blesside Isaac his sone, which dwellide bisidis the pit bi name of hym that lyueth and seeth.</span> <span class="verse"><a name="12">12</a>These ben the generaciouns of Ismael, sone of Abraham, whom Agar Egipcian, seruauntesse of Sare, childide to Abraham;</span> <span class="verse"><a name="13">13</a>and these ben the names of the sones of Ismael, in her names and generaciouns. The firste gendride of Ismael was Nabaioth, aftirward Cedar, and Abdeel, and Mabsan,</span> <span class="verse"><a name="14">14</a>and Masma, and Duma, and Massa,</span> <span class="verse"><a name="15">15</a>and Adad, and Thema, and Ithur, and Nafir, and Cedma.</span> <span class="verse"><a name="16">16</a>These weren the sones of Ismael, and these weren names by castels and townes of hem, twelue princes of her lynagis.</span> <span class="verse"><a name="17">17</a>And the yeeris of lijf of Ismael weren maad an hundrid and seuene and thretti, and he failide, and diede, and was put to his puple.</span> <span class="verse"><a name="18">18</a>Forsothe he enhabitide fro Euila til to Sur, that biholdith Egipt, as me entrith in to Assiriens; he diede bifore alle his britheren.</span> <span class="verse"><a name="19">19</a>Also these ben the generaciouns of Ysaac sone of Abraham. Abraham gendride Isaac,</span> <span class="verse"><a name="20">20</a>and whanne Isaac was of fourti yeer, he weddide a wijf, Rebecca, douyter of Batuel, of Sirie of Mesopotanye, the sistir of Laban.</span> <span class="verse"><a name="21">21</a>And Isaac bisouyte the Lord for his wijf, for sche was bareyn; and the Lord herde him, and yaf conseiuyng to Rebecca.</span> <span class="verse"><a name="22">22</a>But the litle children weren hurtlid togidre in hir wombe; and sche seide, If it was so to comynge to me, what nede was it to conseyue? And sche yede and axide counsel of the Lord,</span> <span class="verse"><a name="23">23</a>which answerde, and seide, Twei folkis ben in thi wombe, and twei puplis schulen be departid fro thi wombe, and a puple schal ouercome a puple, and the more schal serue the lesse.</span> <span class="verse"><a name="24">24</a>Thanne the tyme of childberyng cam, and lo! twei children weren foundun in hir wombe.</span> <span class="verse"><a name="25">25</a>He that yede out first was reed, and al rouy in the manere of a skyn; and his name was clepid Esau.</span> <span class="verse"><a name="26">26</a>Anoon the tothir yede out, and helde with the hond the heele of the brother; and therfore he clepide him Jacob. Isaac was sixti yeer eeld, whanne the litle children weren borun.</span> <span class="verse"><a name="27">27</a>And whanne thei weren woxun, Esau was maad a man kunnynge of huntyng, and a man erthe tilier; forsothe Jacob was a symple man, and dwellide in tabernaclis.</span> <span class="verse"><a name="28">28</a>Isaac louyde Esau, for he eet of the huntyng of Esau; and Rebecca louyde Jacob.</span> <span class="verse"><a name="29">29</a>Sotheli Jacob sethide potage; and whanne Esau cam weri fro the feld,</span> <span class="verse"><a name="30">30</a>he seide to Jacob, Yyue thou to me of this reed sething, for Y am ful weri; for which cause his name was clepid Edom.</span> <span class="verse"><a name="31">31</a>And Jacob seide to him, Sille to me the riyt of the first gendrid childe.</span> <span class="verse"><a name="32">32</a>He answerde, Lo! Y die, what schulen the firste gendrid thingis profite to me?</span> <span class="verse"><a name="33">33</a>Jacob seide, therfor swere thou to me. Therfor Esau swoor, and selde the firste gendrid thingis.</span> <span class="verse"><a name="34">34</a>And so whanne he hadde take breed and potage, Esau eet and drank, and yede forth, and chargide litil that he hadde seld the riyt of the firste gendrid child.</span> </p></div</div></div></body></html>