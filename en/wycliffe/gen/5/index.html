<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 5</strong></div><p><span class="verse"><a name="1">1</a>This is the book of generacioun of Adam, in the dai wher ynne God made man of nouyt. God made man to the ymage and licnesse of God;</span> <span class="verse"><a name="2">2</a>God formede hem male and female, and blesside hem, and clepide the name of hem Adam, in the day in which thei weren formed.</span> <span class="verse"><a name="3">3</a>Forsothe Adam lyuede an hundrid yeer and thretti, and gendride a sone to his ymage and liknesse, and clepide his name Seth.</span> <span class="verse"><a name="4">4</a>And the daies of Adam after that he gendride Seth weren maad eiyte hundrid yeer, and he gendride sones and douytris.</span> <span class="verse"><a name="5">5</a>And al the tyme in which Adam lyuede was maad nyne hundrid yeer and thretti, and he was deed.</span> <span class="verse"><a name="6">6</a>Also Seth lyuede an hundrid and fyue yeer, and gendride Enos.</span> <span class="verse"><a name="7">7</a>And Seth lyuede aftir that he gendride Enos eiyte hundrid and seuen yeer, and gendride sones and douytris.</span> <span class="verse"><a name="8">8</a>And alle the daies of Seth weren maad nyne hundrid and twelue yeer, and he was deed.</span> <span class="verse"><a name="9">9</a>Forsothe Enos lyuede nynti yeer, and gendride Caynan;</span> <span class="verse"><a name="10">10</a>aftir whos birthe Enos lyuede eiyte hundrid and fiftene yeer, and gendride sones and douytris.</span> <span class="verse"><a name="11">11</a>And alle the daies of Enos weren maad nyne hundrid and fyue yeer, and he was deed.</span> <span class="verse"><a name="12">12</a>Also Caynan lyuyde seuenti yeer, and gendride Malalehel.</span> <span class="verse"><a name="13">13</a>And Caynan lyuede after that he gendride Malalehel eiyte hundrid and fourti yeer, and gendride sones and douytris.</span> <span class="verse"><a name="14">14</a>And alle the dayes of Caynan weren maad nyn hundrid and ten yeer, and he was deed.</span> <span class="verse"><a name="15">15</a>Forsothe Malalehel lyuede sixti yeer and fyue, and gendride Jared.</span> <span class="verse"><a name="16">16</a>And Malalehel lyuede aftir that he gendride Jared eiyte hundrid and thretti yeer, and gendride sones and douytris.</span> <span class="verse"><a name="17">17</a>And alle the daies of Malalehel weren maad eiyte hundrid nynti and fyue yeer, and he was deed.</span> <span class="verse"><a name="18">18</a>And Jared lyuede an hundrid and two and sixti yeer, and gendride Enoth.</span> <span class="verse"><a name="19">19</a>And Jared lyuede aftir that he gendride Enoth eiyte hundrid yeer, and gendride sones and douytris.</span> <span class="verse"><a name="20">20</a>And alle the dayes of Jared weren maad nyn hundrid and twei and sexti yeer, and he was deed.</span> <span class="verse"><a name="21">21</a>Forsothe Enoth lyuede fyue and sixti yeer, and gendride Matusalem.</span> <span class="verse"><a name="22">22</a>And Enoth yede with God; and Enoth lyuede after that he gendride Matusalem thre hundrid yeer, and gendride sones and douytris.</span> <span class="verse"><a name="23">23</a>And alle the daies of Enoth weren maad thre hundride and fyue and sexti yeer.</span> <span class="verse"><a name="24">24</a>And Enoth yeed with God, and apperide not afterward, for God took hym awei.</span> <span class="verse"><a name="25">25</a>Also Matusalem lyuede an hundrid and `fourscoor yeer and seuene, and gendride Lameth.</span> <span class="verse"><a name="26">26</a>And Matusalem lyuede after that he gendride Lameth seuene hundrid and `fourscoor yeer and twei, and gendride sones and douytris.</span> <span class="verse"><a name="27">27</a>And alle the daies of Matusale weren maad nyn hundrid and nyn and sixti yeer, and he was deed.</span> <span class="verse"><a name="28">28</a>Forsothe Lameth lyuede an hundrid and `fourscoor yeer and two, and gendride a sone;</span> <span class="verse"><a name="29">29</a>and clepide his name Noe, and seide, This man schal comforte vs of the werkis and traueilis of oure hondis, in the loond which the Lord curside.</span> <span class="verse"><a name="30">30</a>And Lameth lyuede after that he gendride Noe fyue hundrid `nynti and fyue yeer, and gendride sones and douytris.</span> <span class="verse"><a name="31">31</a>And alle the daies of Lameth weren maad seuene hundrid `thre scoor and seuentene yeer, and he was deed.</span> </p></div</div></div></body></html>