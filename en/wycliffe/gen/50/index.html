<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 50</strong></div><p><span class="verse"><a name="1">1</a>Which thing Joseph seiy, and felde on `the face of the fader, and wepte, and kiste hym;</span> <span class="verse"><a name="2">2</a>and he comaundide hise seruauntis, lechis, that thei schulden anoynte the fadir with swete smellynge spiceries.</span> <span class="verse"><a name="3">3</a>While thei `filliden the comaundementis, fourti daies passiden, for this was the custom of deed bodies anoyntid; and Egipt biwepte hym seuenti daies.</span> <span class="verse"><a name="4">4</a>And whanne the tyme of weiling was fillid, Joseph spak to the meyne of Farao, If Y haue founde grace in youre siyt, speke ye in the eeris of Farao; for my fadir chargide me,</span> <span class="verse"><a name="5">5</a>and seide, Lo! Y die, thou schalt birie me in my sepulcre which Y diggide to me in the lond of Canaan; therfor Y schal stie that Y birie my fadir, and Y schal turne ayen.</span> <span class="verse"><a name="6">6</a>And Farao seide to hym, Stie, and birie thi fader, as thou art chargid.</span> <span class="verse"><a name="7">7</a>And whanne `he stiede, alle the elde men of `the hous of Farao yeden with him, and alle the grettere men in birthe of the lond of Egipt; the hous of Joseph with her britheren,</span> <span class="verse"><a name="8">8</a>without litle children, and flockis, and grete beestis, whiche thei leften in the lond of Gessen, yeden with him.</span> <span class="verse"><a name="9">9</a>And he hadde charis, and horsmen, and felouschip, and cumpany was maad not litil.</span> <span class="verse"><a name="10">10</a>And thei camen to the cornfloor of Adad, which is set ouer Jordan, where thei maden the seruice of the deed bodi, with greet weilyng and strong, and fillide seuen daies.</span> <span class="verse"><a name="11">11</a>And whanne the dwellers of the lond of Canaan hadden seyn this, thei seiden, This is a greet weiling to Egipcians; and therfor thei clepiden the name of that place the weilyng of Egipt.</span> <span class="verse"><a name="12">12</a>Therfor the sones of Jacob diden, as he hadde comaundid to hem;</span> <span class="verse"><a name="13">13</a>and thei baren hym in to the lond of Canaan, and thei birieden hym in the double denne, which denne with the feeld Abraham hadde bouyt of Effron Ethei, ayens the face of Mambre, into possessioun of sepulcre.</span> <span class="verse"><a name="14">14</a>And Joseph turnede ayen in to Egipt with hise britheren and al the felouschipe, whanne the fadir was biried.</span> <span class="verse"><a name="15">15</a>And whanne the fadir was deed, the britheren of Joseph dredden, and spaken togidere, lest perauenture he be myndeful of the wrong which he suffride, and yelde to vs al the yuel, that we diden.</span> <span class="verse"><a name="16">16</a>And thei senten to hym, and seiden, Thi fadir comaundide to vs,</span> <span class="verse"><a name="17">17</a>bifore that he diede, that we schulden seie to thee these thingis bi hise wordis; Y beseche, that thou foryete the wickidnesse of thi britheren, and the synne, and malice which thei hauntiden ayens thee; also we preien, that thou foryyue this wickidnesse to thi fadir, the seruaunt of God. Whanne these thingis weren herd, Joseph wepte.</span> <span class="verse"><a name="18">18</a>And hise britheren camen to hym, and worschipiden lowe to erthe, and seiden, We ben thi seruauntis.</span> <span class="verse"><a name="19">19</a>To whiche he answeride, Nyle ye drede; whether we moun ayenstonde Goddis wille?</span> <span class="verse"><a name="20">20</a>Ye thouyten yuel of me, and God turnede it in to good, that he schulde enhaunse me, as ye seen in present tyme, and that he schulde make saaf many puplis;</span> <span class="verse"><a name="21">21</a>nyle ye drede, Y schal fede you and youre litle children. And he coumfortide hem, and spak swetli, and liytly;</span> <span class="verse"><a name="22">22</a>and he dwellide in Egipt, with al the hows of his fadir. And he lyuyde an hundrid yeer, and he seiy the sones of Effraym til to the thridde generacioun; also the sones of Machir, son of Manasses, weren borun in the knees of Joseph.</span> <span class="verse"><a name="23">23</a>Whanne these thingis weren don, Joseph spak to hise brithren, Aftir my deeth God schal visite you, and he schal make to stie fro this lond to the loond which he swoor to Abraham, Ysaac, and Jacob.</span> <span class="verse"><a name="24">24</a>And whanne he hadde chargid hem, and hadde seid, God schal visite you, bere ye out with you my boonus fro this place,</span> <span class="verse"><a name="25">25</a>he diede, whanne an hundrid and ten yeeris of his lijf weren fillid; and he was anoyntid with swete smellynge spiceries, and was kept in a beere in Egipt.</span> </p></div</div></div></body></html>