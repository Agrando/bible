<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gen">Genesis</a> &gt <strong>Chapter 1</strong></div><p><span class="verse"><a name="1">1</a>In the bigynnyng God made of nouyt heuene and erthe.</span> <span class="verse"><a name="2">2</a>Forsothe the erthe was idel and voide, and derknessis weren on the face of depthe; and the Spiryt of the Lord was borun on the watris.</span> <span class="verse"><a name="3">3</a>And God seide, Liyt be maad, and liyt was maad.</span> <span class="verse"><a name="4">4</a>And God seiy the liyt, that it was good, and he departide the liyt fro derknessis; and he clepide the liyt,</span> <span class="verse"><a name="5">5</a>dai, and the derknessis, nyyt. And the euentid and morwetid was maad, o daie.</span> <span class="verse"><a name="6">6</a>And God seide, The firmament be maad in the myddis of watris, and departe watris fro watris.</span> <span class="verse"><a name="7">7</a>And God made the firmament, and departide the watris that weren vndur the firmament fro these watris that weren on the firmament; and it was don so.</span> <span class="verse"><a name="8">8</a>And God clepide the firmament, heuene. And the euentid and morwetid was maad, the secounde dai.</span> <span class="verse"><a name="9">9</a>Forsothe God seide, The watris, that ben vndur heuene, be gaderid in to o place, and a drie place appere; and it was doon so.</span> <span class="verse"><a name="10">10</a>And God clepide the drie place, erthe; and he clepide the gadryngis togidere of watris, the sees. And God seiy that it was good;</span> <span class="verse"><a name="11">11</a>and seide, The erthe brynge forth greene eerbe and makynge seed, and appil tre makynge fruyt bi his kynde, whos seed be in it silf on erthe; and it was doon so.</span> <span class="verse"><a name="12">12</a>And the erthe brouyte forth greene erbe and makynge seed bi his kynde, and a tre makynge fruyt, and ech hauynge seed by his kynde. And God seiy that it was good.</span> <span class="verse"><a name="13">13</a>And the euentid and morwetid was maad, the thridde dai.</span> <span class="verse"><a name="14">14</a>Forsothe God seide, Liytis be maad in the firmament of heuene, and departe tho the dai and niyt; and be tho in to signes, and tymes, and daies, and yeeris;</span> <span class="verse"><a name="15">15</a>and shyne tho in the firmament of heuene, and liytne tho the erthe; and it was doon so.</span> <span class="verse"><a name="16">16</a>And God made twei grete liytis, the gretter liyt that it schulde be bifore to the dai, and the lesse liyt that it schulde be bifore to the niyt;</span> <span class="verse"><a name="17">17</a>and God made sterris; and settide tho in the firmament of heuene, that tho schulden schyne on erthe,</span> <span class="verse"><a name="18">18</a>and that tho schulden be bifore to the dai and nyyt, and schulden departe liyt and derknesse. And God seiy that it was good.</span> <span class="verse"><a name="19">19</a>And the euentid and the morwetid was maad, the fourthe dai.</span> <span class="verse"><a name="20">20</a>Also God seide, The watris brynge forth a `crepynge beeste of lyuynge soule, and a brid fleynge aboue erthe vndur the firmament of heuene.</span> <span class="verse"><a name="21">21</a>And God made of nouyt grete whallis, and ech lyuynge soule and mouable, whiche the watris han brouyt forth in to her kyndis; and God made of nouyt ech volatile bi his kynde. And God seiy that it was good;</span> <span class="verse"><a name="22">22</a>and blesside hem, and seide, Wexe ye, and be ye multiplied, and fille ye the watris of the see, and briddis be multiplied on erthe.</span> <span class="verse"><a name="23">23</a>And the euentid and the morwetid was maad, the fyuethe dai.</span> <span class="verse"><a name="24">24</a>And God seide, The erthe brynge forth a lyuynge soul in his kynde, werk beestis, and `crepynge beestis, and vnresonable beestis of erthe, bi her kyndis; and it was don so.</span> <span class="verse"><a name="25">25</a>And God made vnresonable beestis of erthe bi her kyndes, and werk beestis, `and ech crepynge beeste of erthe in his kynde. And God seiy that it was good; and seide,</span> <span class="verse"><a name="26">26</a>Make we man to oure ymage and liknesse, and be he souereyn to the fischis of the see, and to the volatilis of heuene, and to vnresonable beestis of erthe, and to ech creature, and to ech `crepynge beest, which is moued in erthe.</span> <span class="verse"><a name="27">27</a>And God made of nouyt a man to his ymage and liknesse; God made of nouyt a man, to the ymage of God; God made of nouyt hem, male and female.</span> <span class="verse"><a name="28">28</a>And God blesside hem, and seide, Encreesse ye, and be ye multiplied, and fille ye the erthe, and make ye it suget, and be ye lordis to fischis of the see, and to volatilis of heuene, and to alle lyuynge beestis that ben moued on erthe.</span> <span class="verse"><a name="29">29</a>And God seide, Lo! Y haue youe to you ech eerbe berynge seed on erthe, and alle trees that han in hem silf the seed of her kynde, that tho be in to mete to you;</span> <span class="verse"><a name="30">30</a>and to alle lyuynge beestis of erthe, and to ech brid of heuene, and to alle thingis that ben moued in erthe, and in whiche is a lyuynge soule, that tho haue to ete; and it was doon so.</span> <span class="verse"><a name="31">31</a>And God seiy alle thingis whiche he made, and tho weren ful goode. And the euentid and morwetid was maad, the sixte day.</span> </p></div</div></div></body></html>