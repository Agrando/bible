<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/mark">Mark</a> &gt <strong>Chapter 11</strong></div><p><span class="verse"><a name="1">1</a>And whanne Jhesus cam nyy to Jerusalem and to Betanye, to the mount of Olyues, he sendith tweyne of hise disciplis, and seith to hem,</span> <span class="verse"><a name="2">2</a>Go ye in to the castel that is ayens you; and anoon as ye entren there ye schulen fynde a colt tied, on which no man hath sete yit; vntie ye, and brynge hym.</span> <span class="verse"><a name="3">3</a>And if ony man seye ony thing to you, What doen ye? seie ye, that he is nedeful to the Lord, and anoon he schal leeue hym hidir.</span> <span class="verse"><a name="4">4</a>And thei yeden forth, and founden a colt tied bifor the yate with out forth, in the metyng of twei weies; and thei vntieden hym.</span> <span class="verse"><a name="5">5</a>And summe of hem that stoden there seiden to hem, What doen ye, vntiynge the colt?</span> <span class="verse"><a name="6">6</a>And thei seiden to hem, as Jhesus comaundide hem; and thei leften it to hem.</span> <span class="verse"><a name="7">7</a>And thei brouyten the colt to Jhesu, and thei leiden on hym her clothis, and Jhesus sat on hym.</span> <span class="verse"><a name="8">8</a>And many strewiden her clothis in the weie, othere men kittiden braunchis fro trees, and strewiden in the weie.</span> <span class="verse"><a name="9">9</a>And thei that wenten bifor, and that sueden, crieden, and seiden, Osanna,</span> <span class="verse"><a name="10">10</a>blissid is he that cometh in the name of the Lord; blessid be the kyngdom of oure fadir Dauid that is come; Osanna in hiyest thingis.</span> <span class="verse"><a name="11">11</a>And he entride in to Jerusalem, in to the temple; and whanne he `hadde seyn al thing aboute, whanne it was eue, he wente out in to Betanye, with the twelue.</span> <span class="verse"><a name="12">12</a>And anothir daye, whanne he wente out of Betanye, he hungride.</span> <span class="verse"><a name="13">13</a>And whanne he hadde seyn a fige tree afer hauynge leeues, he cam, if happili he schulde fynde ony thing theron; and whanne he cam to it, he foonde no thing, out takun leeues; for it was not tyme of figis.</span> <span class="verse"><a name="14">14</a>And Jhesus answeride and seide to it, Now neuer ete ony man fruyt of thee more. And hise disciplis herden;</span> <span class="verse"><a name="15">15</a>and thei camen to Jerusalem. And whanne he was entrid in to the temple, he bigan to caste out silleris and biggeris in the temple; and he turnede vpsodoun the bordis of chaungeris, and the chayeris of men that selden culueris;</span> <span class="verse"><a name="16">16</a>and he suffride not, that ony man schulde bere a vessel thorou the temple.</span> <span class="verse"><a name="17">17</a>And he tauyte hem, and seide, Whether it is not writun, That myn hous schal be clepid the hous of preyng to alle folkis? but ye han maad it a denne of theues.</span> <span class="verse"><a name="18">18</a>And whanne this thing was herd, the princis of prestis and scribis souyten hou thei schulden leese hym; for thei dredden hym, for al the puple wondride on his techyng.</span> <span class="verse"><a name="19">19</a>And whanne euenyng was come, he wente out of the citee.</span> <span class="verse"><a name="20">20</a>And as thei passiden forth eerli, thei sayn the fige tree maad drye fro the rootis.</span> <span class="verse"><a name="21">21</a>And Petir bithouyte hym, and seide to hym, Maister, lo! the fige tree, whom thou cursidist, is dried vp.</span> <span class="verse"><a name="22">22</a>And Jhesus answeride and seide to hem, Haue ye the feith of God;</span> <span class="verse"><a name="23">23</a>treuli Y seie to you, that who euer seith to this hil, Be thou takun, and cast in to the see; and doute not in his herte, but bileueth, that what euer he seie, schal be don, it schal be don to hym.</span> <span class="verse"><a name="24">24</a>Therfor Y seie to you, alle thingis what euer thingis ye preynge schulen axe, bileue ye that ye schulen take, and thei schulen come to you.</span> <span class="verse"><a name="25">25</a>And whanne ye schulen stonde to preye, foryyue ye, if ye han ony thing ayens ony man, that youre fadir that is in heuenes, foryyue to you youre synnes.</span> <span class="verse"><a name="26">26</a>And if ye foryyuen not, nether youre fadir that is in heuenes, schal foryyue to you youre synnes.</span> <span class="verse"><a name="27">27</a>And eftsoone thei camen to Jerusalem. And whanne he walkide in the temple, the hiyeste prestis, and scribis, and the elder men camen to hym,</span> <span class="verse"><a name="28">28</a>and seyn to hym, In what power doist thou these thingis? or who yaf to thee this power, that thou do these thingis?</span> <span class="verse"><a name="29">29</a>Jhesus answeride and seide to hem, And Y schal axe you o word, and answere ye to me, and Y schal seie to you in what power Y do these thingis.</span> <span class="verse"><a name="30">30</a>Whether was the baptym of Joon of heuene, or of men? answere ye to me.</span> <span class="verse"><a name="31">31</a>And thei thouyten with ynne hem silf, seiynge, If we seien of heuene, he schal seie to vs, Whi thanne bileuen ye not to him;</span> <span class="verse"><a name="32">32</a>if we seien of men, we dreden the puple; for alle men hadden Joon, that he was verili a prophete.</span> <span class="verse"><a name="33">33</a>And thei answeryden, and seien to Jhesu, We witen neuer. And Jhesu answerde, and seide to hem, Nether Y seie to you, in what power Y do these thingis.</span> </p></div</div></div></body></html>