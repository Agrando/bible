<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Forsothe Dauid spak to the Lord the wordis of this song, in the dai in which the Lord delyuerede hym fro the hond of alle hise enemyes, and fro the hond of Saul.</span> <span class="verse"><a name="2">2</a>And Dauid seide, The Lord is my stoon, and my strengthe, and my sauyour;</span> <span class="verse"><a name="3">3</a>my God, my stronge, I schal hope in to hym; my scheeld, and the horn of myn helthe, `my reisere, and my refuyt; my sauyour, thou schalt delyuere me fro wickidnesse.</span> <span class="verse"><a name="4">4</a>Y schal inwardly clepe the Lord worthi to be preisid; and Y schal be saaf fro myn enemyes.</span> <span class="verse"><a name="5">5</a>For the sorewis of deeth cumpasside me; the strondis of Belial maden me aferd.</span> <span class="verse"><a name="6">6</a>The coordis of helle cumpassiden me; the snaris of deeth camen bifor me.</span> <span class="verse"><a name="7">7</a>In tribulacioun Y schal clepe, `that is, Y clepide thee, Lord, and Y schal crie to my God; and he herd fro his holi temple my vois, and my crye schal come to hise eeris.</span> <span class="verse"><a name="8">8</a>The erthe was mouyd, and tremblide; the foundementis of hillis weren smytun and schakun togidere, for the Lord was wrooth to hem.</span> <span class="verse"><a name="9">9</a>Smoke stiede fro hise nosethirlis, and fier of his mouth schal deuoure; colis weren kyndlid of it.</span> <span class="verse"><a name="10">10</a>And he bowide heuenes, and cam doun; and myist vndur hise feet.</span> <span class="verse"><a name="11">11</a>And he stiede on cherubyn, and fliy; and he slood on the pennys of wynd.</span> <span class="verse"><a name="12">12</a>He puttide derknessis hidyng place in his cumpas, and riddlide watris fro the cloudis of heuenes;</span> <span class="verse"><a name="13">13</a>for briytnesse in his siyt colis of fier weren kyndelid.</span> <span class="verse"><a name="14">14</a>The Lord schal thundur fro heuene; and hiy God schal yyue his vois.</span> <span class="verse"><a name="15">15</a>He sente hise arowis, and scateride hem; he sente leitis, and wastide hem.</span> <span class="verse"><a name="16">16</a>And the schedyngis out of the see apperiden, and the foundementis of the world weren schewid; fro the blamyng of the Lord, fro the brething of the spirit of his strong veniaunce.</span> <span class="verse"><a name="17">17</a>He sente fro heuene, and took me; and drow me out of manye watris.</span> <span class="verse"><a name="18">18</a>He delyuerede me fro my myytiest enemy, and fro hem that hatiden me; for thei weren strongere than Y.</span> <span class="verse"><a name="19">19</a>Thei camen bifore me in the dai of my turmentyng; and the Lord was maad my stidfastnesse.</span> <span class="verse"><a name="20">20</a>And he ledde me out in to largenesse, and he delyuerede me; for Y pleside hym.</span> <span class="verse"><a name="21">21</a>The Lord schal yelde to me vp my riytfulnesse; and he schal yelde to me vp, `ethir aftir, the clennesse of myn hondis.</span> <span class="verse"><a name="22">22</a>For Y kepte the weies of the Lord; and Y dide not wickidli fro my God.</span> <span class="verse"><a name="23">23</a>For alle hise domes weren in my siyt; and Y dide not awei fro me hise heestis.</span> <span class="verse"><a name="24">24</a>And Y schal be perfit with hym; and Y schal kepe me fro my wickidnesse.</span> <span class="verse"><a name="25">25</a>And the Lord schal restore to me vpe my riytfulnesse; and vp the clennesse of myn hondis in the siyt of hise iyen.</span> <span class="verse"><a name="26">26</a>With the hooli thou schalt be hooli, and with the stronge, `that is, to suffre aduersitees pacientli, thou schalt be perfit;</span> <span class="verse"><a name="27">27</a>and with a chosun man `to blis thou schalt be chosun, and with a weiward man thou schalt be maad weiward, `that is, in yeldynge iustli peyne to hym vpe his weiwardnesse.</span> <span class="verse"><a name="28">28</a>And thou schalt make saaf a pore puple; and with thin iyen thou schalt make lowe hem that ben hiye.</span> <span class="verse"><a name="29">29</a>For thou, Lord, art my lanterne, and thou, Lord, schalt liytne my derknessis.</span> <span class="verse"><a name="30">30</a>For Y gird, `that is, maad redi to batel, schal renne in thee, `that is, in thi vertu; and in my God Y schal `scippe ouer the wal.</span> <span class="verse"><a name="31">31</a>`God his weie is `with out wem; the speche of the Lord is examynyd bi fier, `that is, is pure and clene as metal preuyd in the furneys; he is a scheeld of alle men hopynge in hym.</span> <span class="verse"><a name="32">32</a>For who is God, outakun the Lord; and who is strong, outakun oure God?</span> <span class="verse"><a name="33">33</a>God, that hath gird me with strengthe, and hath maad pleyn my perfit weie;</span> <span class="verse"><a name="34">34</a>and he made euene my feet with hertis, and settide me on myn hiye thingis;</span> <span class="verse"><a name="35">35</a>and he tauyte myn hondis to batel, and made myn armes as a brasun bouwe.</span> <span class="verse"><a name="36">36</a>Thou hast youe to me the sheeld of thin heelthe; and my myldenesse multipliede me.</span> <span class="verse"><a name="37">37</a>Thou schalt alarge my steppis vndur me; and myn heelis schulen not faile.</span> <span class="verse"><a name="38">38</a>Y schal pursue myn enemyes, and Y schal al to-breke hem; and Y schal not turne ayen, til Y waste hem.</span> <span class="verse"><a name="39">39</a>Y schal waste hem, and Y schal breke, that thei rise not; thei schulen falle vndur my feet.</span> <span class="verse"><a name="40">40</a>Thou hast gird me with strengthe to batel; thou hast bowid vnder me hem that ayenstoden me.</span> <span class="verse"><a name="41">41</a>Thou hast youe myn enemyes abac to me, men hatynge me; and Y schal distrie hem.</span> <span class="verse"><a name="42">42</a>Thei schulen crye, `that is, to ydols ether to mennus help, and noon schal be that schal saue; `thei schulen crie to the Lord, and he schal not here hem.</span> <span class="verse"><a name="43">43</a>Y schal do awei hem as the dust of erthe; Y schal `powne hem, and Y schal do awei as the clei of stretis.</span> <span class="verse"><a name="44">44</a>Thou schalt saue me fro ayenseiyngis of my puple; thou schalt kepe me in to the heed of folkis; the puple, whom Y knowe not, schal serue me.</span> <span class="verse"><a name="45">45</a>Alien sones schulen ayenstonde me; bi heryng of eere thei schulen obeie to me.</span> <span class="verse"><a name="46">46</a>Alien sones fletiden awei; and thei schulen be drawun togidere in her angwischis.</span> <span class="verse"><a name="47">47</a>The Lord lyueth, and my God is blessid; and the stronge God of myn helthe schal be enhaunsid.</span> <span class="verse"><a name="48">48</a>God, that yyuest veniauncis to me; and hast cast doun puplis vndur me.</span> <span class="verse"><a name="49">49</a>Which ledist me out fro myn enemyes, and reisist me fro men ayenstondinge me; thou schalt deliuere me fro the wickid man.</span> <span class="verse"><a name="50">50</a>Therfor, Lord, Y schal knowleche to thee in hethene men; and Y schal synge to thi name.</span> <span class="verse"><a name="51">51</a>And he magnyfieth the helthis of his kyng; and doith mercyes to his crist Dauid, and to his seed til in to withouten ende.</span> </p></div</div></div></body></html>