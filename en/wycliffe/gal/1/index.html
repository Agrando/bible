<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gal">Galatians</a> &gt <strong>Chapter 1</strong></div><p><span class="verse"><a name="1">1</a>Poul the apostle, not of men, ne bi man, but bi Jhesu Crist, and God the fadir,</span> <span class="verse"><a name="2">2</a>that reiside hym fro deth, and alle the britheren that ben with me, to the chirchis of Galathie,</span> <span class="verse"><a name="3">3</a>grace to you and pees of God the fadir, and of the Lord Jhesu Crist,</span> <span class="verse"><a name="4">4</a>that yaf hym silf for oure synnes, to delyuere vs fro the present wickid world, bi the wille of God and of oure fadir,</span> <span class="verse"><a name="5">5</a>to whom is worschip and glorie in to worldis of worldis. Amen.</span> <span class="verse"><a name="6">6</a>I wondur, that so soone ye be thus moued fro hym that clepid you in to the grace of Crist, in to another euangelie; which is not anothir,</span> <span class="verse"><a name="7">7</a>but that ther ben summe that troublen you, and wolen mysturne the euangelie of Crist.</span> <span class="verse"><a name="8">8</a>But thouy we, or an aungel of heuene, prechide to you, bisidis that that we han prechid to you, be he acursid.</span> <span class="verse"><a name="9">9</a>As Y haue seid bifore, and now eftsoones Y seie, if ony preche to you bisidis that that ye han vndurfongun, be he cursid.</span> <span class="verse"><a name="10">10</a>For now whether counsele Y men, or God? or whether Y seche to plese men? If Y pleside yit men, Y were not Cristis seruaunt.</span> <span class="verse"><a name="11">11</a>For, britheren, Y make knowun to you the euangelie, that was prechid of me, for it is not bi man;</span> <span class="verse"><a name="12">12</a>ne Y took it of man, ne lernyde, but bi reuelacioun of Jhesu Crist.</span> <span class="verse"><a name="13">13</a>For ye han herd my conuersacioun sumtyme in the Jurie, and that Y pursuede passyngli the chirche of God, and fauyt ayen it.</span> <span class="verse"><a name="14">14</a>And Y profitide in the Jurie aboue many of myn eueneldis in my kynrede, and was more aboundauntli a folewere of my fadris tradiciouns.</span> <span class="verse"><a name="15">15</a>But whanne it pleside hym, that departide me fro my modir wombe,</span> <span class="verse"><a name="16">16</a>and clepide bi his grace, to schewe his sone in me, that Y schulde preche hym among the hethene, anoon Y drowy me not to fleisch and blood; ne Y cam to Jerusalem to the apostlis,</span> <span class="verse"><a name="17">17</a>that weren tofor me, but Y wente in to Arabie, and eftsoones Y turnede ayen in to Damask.</span> <span class="verse"><a name="18">18</a>And sith thre yeer aftir Y cam to Jerusalem, to se Petre, and Y dwellide with hym fiftene daies;</span> <span class="verse"><a name="19">19</a>but Y sawy noon othere of the apostlis, but James, oure Lordis brother.</span> <span class="verse"><a name="20">20</a>And these thingis which Y write to you, lo! tofor God Y lie not.</span> <span class="verse"><a name="21">21</a>Afterward Y cam in to the coostis of Syrie and Cilicie.</span> <span class="verse"><a name="22">22</a>But Y was vnknowun bi face to the chirchis of Judee, that weren in Crist; and thei hadden oonli an heryng,</span> <span class="verse"><a name="23">23</a>that he that pursuede vs sum tyme, prechide now the feith, ayens which he fauyte sum tyme;</span> <span class="verse"><a name="24">24</a>and in me thei glorifieden God.</span> </p></div</div></div></body></html>