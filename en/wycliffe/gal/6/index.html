<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/gal">Galatians</a> &gt <strong>Chapter 6</strong></div><p><span class="verse"><a name="1">1</a>Britheren, if a man be occupied in ony gilt, ye that ben spiritual, enforme ye such oon in spirit of softnesse, biholdinge thi silf, lest that thou be temptid.</span> <span class="verse"><a name="2">2</a>Ech bere othere chargis, and so ye schulen fulfille the lawe of Crist.</span> <span class="verse"><a name="3">3</a>For who that trowith that he be ouyt, whanne he is nouyt, he bigilith him silf.</span> <span class="verse"><a name="4">4</a>But ech man preue his owne werk, and so he schal haue glorie in him silf, and not in an othere.</span> <span class="verse"><a name="5">5</a>For ech man schal bere his owne charge.</span> <span class="verse"><a name="6">6</a>He that is tauyt bi word, comune he with him that techith hym, in `alle goodis.</span> <span class="verse"><a name="7">7</a>Nyle ye erre, God is not scorned;</span> <span class="verse"><a name="8">8</a>for tho thingis that a man sowith, tho thingis he schal repe. For he that sowith in his fleisch, of the fleisch he schal repe corrupcioun; but he that sowith in the spirit, of the spirit he schal repe euerelastynge lijf.</span> <span class="verse"><a name="9">9</a>And doynge good faile we not; for in his tyme we schal repe, not failinge.</span> <span class="verse"><a name="10">10</a>Therfor while we han tyme, worche we good to alle men; but most to hem that ben homliche of the feith.</span> <span class="verse"><a name="11">11</a>Se ye, what maner lettris Y haue write to you with myn owne hoond.</span> <span class="verse"><a name="12">12</a>For who euere wole plese in the fleisch, `this constreyneth you to be circumcidid, oonli that thei suffren not the persecucioun of Cristis crosse.</span> <span class="verse"><a name="13">13</a>For nether thei that ben circumcidid kepen the lawe; but thei wolen that ye be circumcidid, that thei haue glorie in youre fleisch.</span> <span class="verse"><a name="14">14</a>But fer be it fro me to haue glorie, no but in the crosse of oure Lord Jhesu Crist, bi whom the world is crucified to me, and Y to the world.</span> <span class="verse"><a name="15">15</a>For in Jhesu Crist nether circumcisioun is ony thing worth, ne prepucie, but a newe creature.</span> <span class="verse"><a name="16">16</a>And who euere suwen this reule, pees on hem, and merci, and on Israel of God.</span> <span class="verse"><a name="17">17</a>And heraftir no man be heuy to me; for Y bere in my bodi the tokenes of oure Lord Jhesu Crist.</span> <span class="verse"><a name="18">18</a>The grace of oure Lord Jhesu Crist be with youre spirit, britheren. Amen.</span> </p></div</div></div></body></html>