<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Therfor be ye foloweris of God, as moost dereworthe sones;</span> <span class="verse"><a name="2">2</a>and walke ye in loue, as Crist louyde vs, and yaf hym silf for vs an offryng and a sacrifice to God, in to the odour of swetnesse.</span> <span class="verse"><a name="3">3</a>And fornycacioun, and al vnclennesse, or aueryce, be not named among you, as it bicometh holi men;</span> <span class="verse"><a name="4">4</a>ethir filthe, or foli speche, or harlatrye, that perteyneth not to profit, but more doyng of thankyngis.</span> <span class="verse"><a name="5">5</a>For wite ye this, and vndurstonde, that ech letchour, or vnclene man, or coueytouse, that serueth to mawmetis, hath not eritage in the kingdom of Crist and of God.</span> <span class="verse"><a name="6">6</a>No man disseyue you bi veyn wordis; for whi for these thingis the wraththe of God cam on the sones of vnbileue.</span> <span class="verse"><a name="7">7</a>Therfor nyle ye be maad parteneris of hem.</span> <span class="verse"><a name="8">8</a>For ye weren sum tyme derknessis, but now `ye ben liyt in the Lord. Walke ye as the sones of liyt.</span> <span class="verse"><a name="9">9</a>For the fruyt of liyt is in al goodnesse, and riytwisnesse, and treuthe.</span> <span class="verse"><a name="10">10</a>And preue ye what `thing is wel plesynge to God.</span> <span class="verse"><a name="11">11</a>And nyle ye comyne to vnfruytouse werkis of derknessis; but more repreue ye.</span> <span class="verse"><a name="12">12</a>For what thingis ben don of hem in priuy, it is foule, yhe, to speke.</span> <span class="verse"><a name="13">13</a>And alle thingis that ben repreuyd of the liyt, ben opynli schewid; for al thing that is schewid, is liyt.</span> <span class="verse"><a name="14">14</a>For which thing he seith, Rise thou that slepist, and rise vp fro deth, and Crist schal liytne thee.</span> <span class="verse"><a name="15">15</a>Therfor, britheren, se ye, hou warli ye schulen go;</span> <span class="verse"><a name="16">16</a>not as vnwise men, but as wise men, ayenbiynge tyme, for the daies ben yuele.</span> <span class="verse"><a name="17">17</a>Therfor nyle ye be maad vnwise, but vndurstondynge which is the wille of God.</span> <span class="verse"><a name="18">18</a>And nyle ye be drunkun of wyn, in which is letcherie, but be ye fillid with the Hooli Goost; and speke ye to you silf in salmes,</span> <span class="verse"><a name="19">19</a>and ymnes, and spiritual songis, syngynge and seiynge salm in youre hertis to the Lord;</span> <span class="verse"><a name="20">20</a>euermore doynge thankingis for alle thingis in the name of oure Lord Jhesu Crist to God and to the fadir.</span> <span class="verse"><a name="21">21</a>Be ye suget togidere in the drede of Crist.</span> <span class="verse"><a name="22">22</a>Wymmen, be thei suget to her hosebondis,</span> <span class="verse"><a name="23">23</a>as to the Lord, for the man is heed of the wymman, as Crist is heed of the chirche; he is sauyour of his bodi.</span> <span class="verse"><a name="24">24</a>But as the chirche is suget to Crist, so wymmen to her hosebondis in alle thingis.</span> <span class="verse"><a name="25">25</a>Men, loue ye youre wyues, as Crist louyde the chirche, and yaf hym silf for it, to make it holi;</span> <span class="verse"><a name="26">26</a>and clenside it with the waisching of watir, in the word of lijf,</span> <span class="verse"><a name="27">27</a>to yyue the chirche gloriouse to hym silf, that it hadde no wem, ne ryueling, or ony siche thing, but that it be hooli and vndefoulid.</span> <span class="verse"><a name="28">28</a>So and men `schulen loue her wyues, as her owne bodies. He that loueth his wijf, loueth hym silf;</span> <span class="verse"><a name="29">29</a>for no man hatide euere his owne fleisch, but nurischith and fostrith it, as Crist doith the chirche.</span> <span class="verse"><a name="30">30</a>And we ben membris of his bodi, of his fleisch, and of his boonys.</span> <span class="verse"><a name="31">31</a>For this thing a man schal forsake his fadir and modir, and he schal drawe to his wijf; and thei schulen be tweyne in o fleisch.</span> <span class="verse"><a name="32">32</a>This sacrament is greet; yhe, Y seie in Crist, and in the chirche.</span> <span class="verse"><a name="33">33</a>Netheles ye alle, ech man loue his wijf as hym silf; and the wijf drede hir hosebonde.</span> </p></div</div></div></body></html>