<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eph">Ephesians</a> &gt <strong>Chapter 3</strong></div><p><span class="verse"><a name="1">1</a>For the grace of this thing I Poul, the boundun of Crist Jhesu, for you hethene men,</span> <span class="verse"><a name="2">2</a>if netheles ye han herd the dispensacioun of Goddis grace, that is youun to me in you.</span> <span class="verse"><a name="3">3</a>For bi reuelacioun the sacrament is maad knowun to me, as Y aboue wroot in schort thing,</span> <span class="verse"><a name="4">4</a>as ye moun rede, and vndurstonde my prudence in the mysterie of Crist.</span> <span class="verse"><a name="5">5</a>Which was not knowun to othere generaciouns to the sones of men, as it is now schewid to his hooli apostlis and prophetis in the spirit,</span> <span class="verse"><a name="6">6</a>that hethene men ben euen eiris, and of oo bodi, and parteneris togidere of his biheest in Crist Jhesu bi the euangelie;</span> <span class="verse"><a name="7">7</a>whos mynystre Y am maad, bi the yifte of Goddis grace, which is youun to me bi the worchyng of his vertu.</span> <span class="verse"><a name="8">8</a>To me, leeste of alle seyntis, this grace is youun to preche among hethene men the vnserchable richessis of Crist, and to liytne alle men,</span> <span class="verse"><a name="9">9</a>which is the dispensacioun of sacrament hid fro worldis in God, that made alle thingis of nouyt;</span> <span class="verse"><a name="10">10</a>that the myche fold wisdom of God be knowun to princis and potestatis in heuenli thingis bi the chirche,</span> <span class="verse"><a name="11">11</a>bi the bifore ordinaunce of worldis, which he made in Crist Jhesu oure Lord.</span> <span class="verse"><a name="12">12</a>In whom we han trist and nyy comyng, in tristenyng bi the feith of hym.</span> <span class="verse"><a name="13">13</a>For which thing Y axe, that ye faile not in my tribulaciouns for you, which is youre glorie.</span> <span class="verse"><a name="14">14</a>For grace of this thing Y bowe my knees to the fadir of oure Lord Jhesu Crist,</span> <span class="verse"><a name="15">15</a>of whom ech fadirhod in heuenes and in erthe is named,</span> <span class="verse"><a name="16">16</a>that he yyue to you, aftir the richessis of his glorie, vertu to be strengthid bi his spirit in the ynnere man,</span> <span class="verse"><a name="17">17</a>that Crist dwelle bi feith in youre hertis; that ye rootid and groundid in charite,</span> <span class="verse"><a name="18">18</a>moun comprehende with alle seyntis, which is the breede, and the lengthe, and the hiynesse, and the depnesse;</span> <span class="verse"><a name="19">19</a>also to wite the charite of Crist more excellent than science, that ye be fillid in al the plentee of God.</span> <span class="verse"><a name="20">20</a>And to hym that is myyti to do alle thingis more plenteuousli than we axen or vndurstondun, bi the vertu that worchith in vs,</span> <span class="verse"><a name="21">21</a>to hym be glorie in the chirche, and in Crist Jhesu, in to alle the generaciouns of the world of worldis. Amen.</span> </p></div</div></div></body></html>