<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Poul, the apostle of Jhesu Crist, bi the wille of God, to alle seyntis that ben at Effesie, and to the feithful men in Jhesu Crist,</span> <span class="verse"><a name="2">2</a>grace be to you and pees of God, oure fader, and oure Lord Jhesu Crist.</span> <span class="verse"><a name="3">3</a>Blessid be God and the fadir of oure Lord Jhesu Crist, that hath blessid vs in al spiritual blessing in heuenli thingis in Crist,</span> <span class="verse"><a name="4">4</a>as he hath chosun vs in hym silf bifor the makyng of the world, that we weren hooli, and with out wem in his siyt, in charite.</span> <span class="verse"><a name="5">5</a>Which hath bifor ordeyned vs in to adopcioun of sones bi Jhesu Crist in to hym, bi the purpos of his wille,</span> <span class="verse"><a name="6">6</a>in to the heriyng of the glorie of his grace;</span> <span class="verse"><a name="7">7</a>in which he hath glorified vs in his dereworthe sone. In whom we han redempcioun bi his blood, foryyuenesse of synnes, aftir the ritchessis of his grace,</span> <span class="verse"><a name="8">8</a>that aboundide greetli in vs in al wisdom and prudence,</span> <span class="verse"><a name="9">9</a>to make knowun to vs the sacrament of his wille, bi the good plesaunce of hym; the which sacrament he purposide in</span> <span class="verse"><a name="10">10</a>hym in the dispensacioun of plente of tymes to enstore alle thingis in Crist, whiche ben in heuenes, and whiche ben in erthe, in hym.</span> <span class="verse"><a name="11">11</a>In whom we ben clepid bi sort, bifor ordeyned bi the purpos of hym that worchith alle thingis bi the counsel of his wille;</span> <span class="verse"><a name="12">12</a>that we be in to the heriyng of his glorie, we that han hopid bifor in Crist.</span> <span class="verse"><a name="13">13</a>In whom also ye weren clepid, whanne ye herden the word of treuthe, the gospel of youre heelthe, in whom ye bileuynge ben merkid with the Hooli Goost of biheest, which is the ernes of oure eritage,</span> <span class="verse"><a name="14">14</a>in to the redempcioun of purchasyng, in to heriyng of his glorie.</span> <span class="verse"><a name="15">15</a>Therfor and Y herynge youre feith, that is in Crist Jhesu, and the loue in to alle seyntis,</span> <span class="verse"><a name="16">16</a>ceesse not to do thankyngis for you, makynge mynde of you in my preieris;</span> <span class="verse"><a name="17">17</a>that God of oure Lord Jhesu Crist, the fadir of glorie, yyue to you the spirit of wisdom and of reuelacioun, in to the knowyng of hym;</span> <span class="verse"><a name="18">18</a>and the iyen of youre herte liytned, that ye wite, which is the hope of his clepyng, and whiche ben the richessis of the glorie of his eritage in seyntis;</span> <span class="verse"><a name="19">19</a>and whych is the excellent greetnesse of his vertu in to vs that han bileuyd, bi the worchyng of the myyt of his vertu,</span> <span class="verse"><a name="20">20</a>which he wrouyte in Crist, reisynge hym fro deth, and settynge him on his riyt half in heuenli thingis,</span> <span class="verse"><a name="21">21</a>aboue ech principat, and potestat, and vertu, and domynacioun, and aboue ech name that is named, not oneli in this world, but also in the world to comynge;</span> <span class="verse"><a name="22">22</a>and made alle thingis suget vndur hise feet, and yaf hym to be heed ouer al the chirche,</span> <span class="verse"><a name="23">23</a>that is the bodi of hym, and the plente of hym, which is alle thingis in alle thingis fulfillid.</span> </p></div</div></div></body></html>