<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 83</strong></div><p><span class="verse"><a name="1">1</a>The title of the thre and eiytetithe salm. The salm of the sones of Chore.</span> <span class="verse"><a name="2">2</a>Lord of vertues, thi tabernaclis ben greetli loued;</span> <span class="verse"><a name="3">3</a>my soule coueitith, and failith in to the porchis of the Lord. Myn herte and my fleische; ful out ioyeden in to quyk God.</span> <span class="verse"><a name="4">4</a>For whi a sparewe fyndith an hous to it silf; and a turtle fyndith a neste to it silf, where it `schal kepe hise bryddis. Lord of vertues, thin auteris; my king, and my God.</span> <span class="verse"><a name="5">5</a>Lord, blessid ben thei that dwellen in thin hous; thei schulen preise thee in to the worldis of worldis.</span> <span class="verse"><a name="6">6</a>Blessid is the man, whos help is of thee; he hath disposid stiyngis in his herte,</span> <span class="verse"><a name="7">7</a>in the valei of teeris, in the place which he hath set.</span> <span class="verse"><a name="8">8</a>For the yyuer of the lawe schal yyue blessyng, thei schulen go fro vertu in to vertu; God of goddis schal be seyn in Sion.</span> <span class="verse"><a name="9">9</a>Lord God of vertues, here thou my preier; God of Jacob, perseyue thou with eeris.</span> <span class="verse"><a name="10">10</a>God, oure defender, biholde thou; and biholde in to the face of thi crist.</span> <span class="verse"><a name="11">11</a>For whi o dai in thin hallis is bettere; than a thousynde. I chees to be `an out cast in the hous of my God; more than to dwelle in the tabernaclis of synneris.</span> <span class="verse"><a name="12">12</a>For God loueth merci and treuthe; the Lord schal yyue grace and glorie.</span> <span class="verse"><a name="13">13</a>He schal not depriue hem fro goodis, that gon in innocence; Lord of vertues, blessid is the man, that hopith in thee.</span> </p></div</div></div></body></html>