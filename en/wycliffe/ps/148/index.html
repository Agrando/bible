<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 148</strong></div><p><span class="verse"><a name="1">1</a>The `title of the hundrid and eiyte and fourtithe salm. Alleluya. Ye of heuenes, herie the Lord; herie ye hym in hiye thingis.</span> <span class="verse"><a name="2">2</a>Alle hise aungels, herie ye hym; alle hise vertues, herye ye hym.</span> <span class="verse"><a name="3">3</a>Sunne and moone, herie ye hym; alle sterris and liyt, herie ye hym.</span> <span class="verse"><a name="4">4</a>Heuenes of heuenes, herie ye hym; and the watris that ben aboue heuenes,</span> <span class="verse"><a name="5">5</a>herie ye the name of the Lord.</span> <span class="verse"><a name="6">6</a>For he seide, and thingis weren maad; he comaundide, and thingis weren maad of nouyt. He ordeynede tho thingis in to the world, and in to the world of world; he settide a comaundement, and it schal not passe.</span> <span class="verse"><a name="7">7</a>Ye of erthe, herie ye the Lord; dragouns, and alle depthis of watris.</span> <span class="verse"><a name="8">8</a>Fier, hail, snow, iys, spiritis of tempestis; that don his word.</span> <span class="verse"><a name="9">9</a>Mounteyns, and alle litle hillis; trees berynge fruyt, and alle cedris.</span> <span class="verse"><a name="10">10</a>Wielde beestis, and alle tame beestis; serpentis, and fetherid briddis.</span> <span class="verse"><a name="11">11</a>The kingis of erthe, and alle puplis; the princis, and alle iugis of erthe.</span> <span class="verse"><a name="12">12</a>Yonge men, and virgyns, elde men with yongere, herie ye the name of  the Lord;</span> <span class="verse"><a name="13">13</a>for the name of hym aloone is enhaunsid.</span> <span class="verse"><a name="14">14</a>His knouleching be on heuene and erthe; and he hath enhaunsid the horn of his puple. An ympne be to alle hise seyntis; to the children of Israel, to a puple neiyynge to hym.</span> </p></div</div></div></body></html>