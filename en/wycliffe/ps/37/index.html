<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 37</strong></div><p><span class="verse"><a name="1">1</a>The title of the seuene and thrittithe salm. `The salm of Dauid, to bythenke on the sabat.</span> <span class="verse"><a name="2">2</a>Lord, repreue thou not me in thi strong veniaunce; nether chastice thou me in thin ire.</span> <span class="verse"><a name="3">3</a>For thin arowis ben fitchid in me; and thou hast confermed thin hond on me.</span> <span class="verse"><a name="4">4</a>Noon helthe is in my fleisch fro the face of thin ire; no pees is to my boonys fro the face of my synnes.</span> <span class="verse"><a name="5">5</a>For my wickidnessis ben goon ouer myn heed; as an heuy birthun, tho ben maad heuy on me.</span> <span class="verse"><a name="6">6</a>Myn heelid woundis weren rotun, and ben brokun; fro the face of myn vnwisdom.</span> <span class="verse"><a name="7">7</a>I am maad a wretche, and Y am bowid doun til in to the ende; al dai Y entride sorewful.</span> <span class="verse"><a name="8">8</a>For my leendis ben fillid with scornyngis; and helthe is not in my fleisch.</span> <span class="verse"><a name="9">9</a>I am turmentid, and maad low ful greetli; Y roride for the weilyng of myn herte.</span> <span class="verse"><a name="10">10</a>Lord, al my desire is bifor thee; and my weilyng is not hid fro thee.</span> <span class="verse"><a name="11">11</a>Myn herte is disturblid in me, my vertu  forsook me; and the liyt of myn iyen `forsook me, and it is not with me.</span> <span class="verse"><a name="12">12</a>My frendis and my neiyboris neiyiden; and stoden ayens me. And thei that weren bisidis me stoden afer;</span> <span class="verse"><a name="13">13</a>and thei diden violence, that souyten my lijf. And thei that souyten yuels to me, spaken vanytees; and thouyten gilis al dai.</span> <span class="verse"><a name="14">14</a>But Y as a deef man herde not; and as a doumb man not openynge his mouth.</span> <span class="verse"><a name="15">15</a>And Y am maad as a man not herynge; and not hauynge repreuyngis in his mouth.</span> <span class="verse"><a name="16">16</a>For, Lord, Y hopide in thee; my Lord God, thou schalt here me.</span> <span class="verse"><a name="17">17</a>For Y seide, Lest ony tyme myn enemyes haue ioye on me; and the while my feet ben mouyd, thei spaken grete thingis on me.</span> <span class="verse"><a name="18">18</a>For Y am redi to betyngis; and my sorewe is euere in my siyt.</span> <span class="verse"><a name="19">19</a>For Y schal telle my wickidnesse; and Y schal thenke for my synne.</span> <span class="verse"><a name="20">20</a>But myn enemyes lyuen, and ben confermed on me; and thei ben multiplyed, that haten me wickidli.</span> <span class="verse"><a name="21">21</a>Thei that yelden yuels for goodis, backbitiden me; for Y suede goodnesse.</span> <span class="verse"><a name="22">22</a>My Lord God, forsake thou not me; go thou not awei fro me.</span> <span class="verse"><a name="23">23</a>Lord God of myn helthe; biholde thou in to myn help.</span> </p></div</div></div></body></html>