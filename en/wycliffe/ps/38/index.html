<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 38</strong></div><p><span class="verse"><a name="1">1</a>The title of the eiyte and threttithe salm. For victorie, to Iditum, the song of Dauid.</span> <span class="verse"><a name="2">2</a>I seide, Y schal kepe my weies; that Y trespasse not in my tunge. I settide kepyng to my mouth; whanne a synnere stood ayens me.</span> <span class="verse"><a name="3">3</a>I was doumb, and was mekid ful gretli, and was stille fro goodis; and my sorewe was renulid.</span> <span class="verse"><a name="4">4</a>Myn herte was hoot with ynne me; and fier schal brenne out in my thenkyng.</span> <span class="verse"><a name="5">5</a>I spak in my tunge; Lord, make thou myn eende knowun to me. And the noumbre of my daies what it is; that Y wite, what failith to me.</span> <span class="verse"><a name="6">6</a>Lo! thou hast set my daies  mesurable; and my substaunce is as nouyt bifor thee. Netheles al vanytee; ech man lyuynge.</span> <span class="verse"><a name="7">7</a>Netheles a man passith in ymage; but also he is disturblid veynli. He tresorith; and he noot, to whom he `schal gadere tho thingis.</span> <span class="verse"><a name="8">8</a>And now which is myn abiding? whether not the Lord? and my substaunce is at thee.</span> <span class="verse"><a name="9">9</a>Delyuere thou me fro alle my wickidnessis; thou hast youe me schenschip to the vnkunnynge.</span> <span class="verse"><a name="10">10</a>I was doumbe, and openyde not my mouth; for thou hast maad,</span> <span class="verse"><a name="11">11</a>remoue thou thi woundis fro me.</span> <span class="verse"><a name="12">12</a>Fro the strengthe of thin hond Y failide in blamyngis; for wickidnesse thou hast chastisid man. And thou madist his lijf to faile as an yreyne; netheles ech man is disturblid in veyn.</span> <span class="verse"><a name="13">13</a>Lord, here thou my preier and my bisechyng; perseyue thou with eeris my teeris.</span> <span class="verse"><a name="14">14</a>Be thou not stille, for Y am a comelyng at thee; and a pilgrime, as alle my fadris.</span> <span class="verse"><a name="15">15</a>Foryyue thou to me, that Y be refreischid, bifor that Y go; and Y schal no more be.</span> </p></div</div></div></body></html>