<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 2</strong></div><p><span class="verse"><a name="1">1</a>Whi gnastiden with teeth hethene men; and puplis thouyten veyn thingis?</span> <span class="verse"><a name="2">2</a>The kyngis of erthe stoden togidere; and princes camen togidere ayens the Lord, and ayens his Crist?</span> <span class="verse"><a name="3">3</a>Breke we the bondis of hem; and cast we awei the yok of hem fro vs.</span> <span class="verse"><a name="4">4</a>He that dwellith in heuenes schal scorne hem; and the Lord schal bimowe hem.</span> <span class="verse"><a name="5">5</a>Thanne he schal speke to hem in his ire; and he schal disturble hem in his stronge veniaunce.</span> <span class="verse"><a name="6">6</a>Forsothe Y am maad of hym a kyng on Syon, his hooli hil; prechynge his comaundement.</span> <span class="verse"><a name="7">7</a>The Lord seide to me, Thou art my sone; Y haue gendrid thee to dai.</span> <span class="verse"><a name="8">8</a>Axe thou of me, and Y schal yyue to thee hethene men thin eritage; and thi possessioun the termes of erthe.</span> <span class="verse"><a name="9">9</a>Thou schalt gouerne hem in an yrun yerde; and thou schalt breke hem as the vessel of a pottere.</span> <span class="verse"><a name="10">10</a>And now, ye kyngis, vndurstonde; ye that demen the erthe, be lerud.</span> <span class="verse"><a name="11">11</a>Serue ye the Lord with drede; and make ye ful ioye to hym with tremblyng.</span> <span class="verse"><a name="12">12</a>Take ye lore; lest the Lord be wrooth sumtyme, and lest ye perischen fro iust waie.</span> <span class="verse"><a name="13">13</a>Whanne his `ire brenneth out in schort tyme; blessed ben alle thei, that tristen in hym.</span> </p></div</div></div></body></html>