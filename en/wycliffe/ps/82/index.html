<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 82</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/82"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 82</strong></div><p><span class="verse"><a name="1">1</a>The title of the two and eiytetithe salm. The song of the salm of Asaph.</span> <span class="verse"><a name="2">2</a>God, who schal be lijk thee? God, be thou not stille, nether be thou peesid.</span> <span class="verse"><a name="3">3</a>For lo! thin enemyes sowneden; and thei that haten thee reisiden the heed.</span> <span class="verse"><a name="4">4</a>Thei maden a wickid counsel on thi puple; and thei thouyten ayens thi seyntis.</span> <span class="verse"><a name="5">5</a>Thei seiden, Come ye, and leese we hem fro the folk; and the name of Israel be no more hadde in mynde.</span> <span class="verse"><a name="6">6</a>For thei thouyten with oon acord;</span> <span class="verse"><a name="7">7</a>the tabernaclis of Ydumeys, and men of Ismael disposiden a testament togidere ayens thee. Moab, and Agarenus, Jebal, and Amon, and Amalech;</span> <span class="verse"><a name="8">8</a>alienys with hem that dwellen in Tyre.</span> <span class="verse"><a name="9">9</a>For Assur cometh with hem; thei ben maad in to help to the sones of Loth.</span> <span class="verse"><a name="10">10</a>Make thou to hem as to Madian, and Sisara; as to Jabyn in the stronde of Sison.</span> <span class="verse"><a name="11">11</a>Thei perischiden in Endor; thei weren maad as a toord of erthe.</span> <span class="verse"><a name="12">12</a>Putte thou the prynces of hem as Oreb and Zeb; and Zebee and Salmana. Alle the princis of hem, that seiden;</span> <span class="verse"><a name="13">13</a>Holde we bi eritage the seyntuarie of God.</span> <span class="verse"><a name="14">14</a>My God, putte thou hem as a whele; and as stobil bifor the face of the wynde.</span> <span class="verse"><a name="15">15</a>As fier that brenneth a wode; and as flawme brynnynge hillis.</span> <span class="verse"><a name="16">16</a>So thou schalt pursue hem in thi tempeste; and thou schalt disturble hem in thin ire.</span> <span class="verse"><a name="17">17</a>Lord, fille thou the faces of hem with schenschipe; and thei schulen seke thi name.</span> <span class="verse"><a name="18">18</a>Be thei aschamed, and be thei disturblid in to world of world; and be thei schent and perische thei.</span> <span class="verse"><a name="19">19</a>And knowe thei, that the Lord is name to thee; thou aloone art the hiyeste in ech lond.</span> </p></div</div></div></body></html>