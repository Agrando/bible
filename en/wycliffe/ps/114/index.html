<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 114</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/114"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 114</strong></div><p><span class="verse"><a name="1">1</a>The titil of the hundrid and fourtenthe salm. Alleluia. I louede `the Lord; for the Lord schal here the vois of my preier.</span> <span class="verse"><a name="2">2</a>For he bowide doun his eere to me; and Y schal inwardli clepe in my daies.</span> <span class="verse"><a name="3">3</a>The sorewis of deth cumpassiden me; and the perelis of helle founden me.</span> <span class="verse"><a name="4">4</a>I foond tribulacioun and sorewe; and Y clepide inwardli the name of the Lord. Thou, Lord, delyuere my soule;</span> <span class="verse"><a name="5">5</a>the Lord is merciful, and iust; and oure God doith merci.</span> <span class="verse"><a name="6">6</a>And the Lord kepith litle children; Y was mekid, and he delyuerede me.</span> <span class="verse"><a name="7">7</a>Mi soule, turne thou in to thi reste; for the Lord hath do wel to thee.</span> <span class="verse"><a name="8">8</a>For he hath delyuered my soule fro deth; myn iyen fro wepingis, my feet fro fallyng doun.</span> <span class="verse"><a name="9">9</a>I schal plese the Lord; in the cuntrei of hem that lyuen.</span> </p></div</div></div></body></html>