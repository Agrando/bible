<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 29</strong></div><p><span class="verse"><a name="1">1</a>The title of the nyne and twentithe salm. The salm of song, for the halewyng of the hows of Dauid.</span> <span class="verse"><a name="2">2</a>Lord, Y schal enhaunse thee, for thou hast vp take me; and thou delitidist not myn enemyes on me.</span> <span class="verse"><a name="3">3</a>Mi Lord God, Y criede to thee; and thou madist me hool.</span> <span class="verse"><a name="4">4</a>Lord, thou leddist out my soule fro helle; thou sauedist me fro hem that goen doun into the lake.</span> <span class="verse"><a name="5">5</a>Ye seyntis of the Lord, synge to the Lord; and knowleche ye to the mynde of his hoolynesse.</span> <span class="verse"><a name="6">6</a>For ire is in his indignacioun; and lijf is in his wille. Wepyng schal dwelle at euentid; and gladnesse at the morewtid.</span> <span class="verse"><a name="7">7</a>Forsothe Y seide in my plentee; Y schal not be moued with outen ende.</span> <span class="verse"><a name="8">8</a>Lord, in thi wille; thou hast youe vertu to my fairnesse. Thou turnedist awei thi face fro me; and Y am maad disturblid.</span> <span class="verse"><a name="9">9</a>Lord, Y schal crye to thee; and Y schal preye to my God.</span> <span class="verse"><a name="10">10</a>What profit is in my blood; while Y go doun in to corrupcioun? Whether dust schal knouleche to thee; ethir schal telle thi treuthe?</span> <span class="verse"><a name="11">11</a>The Lord herde, and hadde merci on me; the Lord is maad myn helpere.</span> <span class="verse"><a name="12">12</a>Thou hast turned my weilyng in to ioye to me; thou hast to-rent my sak, and hast cumpassid me with gladnesse.</span> <span class="verse"><a name="13">13</a>That my glorie synge to thee, and Y be not compunct; my Lord God, Y schal knouleche to thee with outen ende.</span> </p></div</div></div></body></html>