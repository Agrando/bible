<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 67</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/67"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 67</strong></div><p><span class="verse"><a name="1">1</a>The titil of the seuene and sixtithe salm. To the victorie, the salm `of the song `of Dauid.</span> <span class="verse"><a name="2">2</a>God rise vp, and hise enemyes be scaterid; and thei that haten hym fle fro his face.</span> <span class="verse"><a name="3">3</a>As smoke failith, faile thei; as wax fletith fro the face of fier, so perische synneris fro the face of God.</span> <span class="verse"><a name="4">4</a>And iust men eete, and make fulli ioye in the siyt of God; and delite thei in gladnesse.</span> <span class="verse"><a name="5">5</a>Synge ye to God, seie ye salm to his name; make ye weie to hym, that stieth on the goyng doun, the Lord is name to hym. Make ye fulli ioye in his siyt, enemyes  schulen be disturblid fro the face of hym,</span> <span class="verse"><a name="6">6</a>which is the fadir of fadirles and modirles children; and the iuge of widewis.</span> <span class="verse"><a name="7">7</a>God is in his hooli place; God that makith men of o wille to dwelle in the hous. Which leedith out bi strengthe hem that ben boundun; in lijk maner hem that maken scharp, that dwellen in sepulcris.</span> <span class="verse"><a name="8">8</a>God, whanne thou yedist out in the siyt of thi puple; whanne thou passidist forth in the desert.</span> <span class="verse"><a name="9">9</a>The erthe was moued, for heuenes droppiden doun fro the face of God of Synay; fro the face of God of Israel.</span> <span class="verse"><a name="10">10</a>God, thou schalt departe wilful reyn to thin eritage, and it was sijk; but thou madist it parfit.</span> <span class="verse"><a name="11">11</a>Thi beestis schulen dwelle therynne; God, thou hast maad redi in thi swetnesse to the pore man.</span> <span class="verse"><a name="12">12</a>The Lord schal yyue a word; to hem that prechen the gospel with myche vertu.</span> <span class="verse"><a name="13">13</a>The kyngis of vertues ben maad loued of the derlyng; and to the fairnesse of the hous to departe spuylis.</span> <span class="verse"><a name="14">14</a>If ye slepen among the myddil of eritagis, the fetheris of the culuer ben of siluer; and the hyndrere thingis of the bak therof ben in the shynyng of gold.</span> <span class="verse"><a name="15">15</a>While the king of heuene demeth kyngis theronne, thei schulen be maad whitter then snow in Selmon;</span> <span class="verse"><a name="16">16</a>the hille of God is a fat hille. The cruddid hil is a fat hil;</span> <span class="verse"><a name="17">17</a>wherto bileuen ye falsli, cruddid hillis? The hil in which it plesith wel God to dwelle ther ynne; for the Lord schal dwelle `in to the ende.</span> <span class="verse"><a name="18">18</a>The chare of God is manyfoold with ten thousynde, a thousynde of hem that ben glad; the Lord was in hem, in Syna, in the hooli.</span> <span class="verse"><a name="19">19</a>Thou stiedist an hiy, thou tokist caitiftee; thou resseyuedist yiftis among men. For whi thou tokist hem that bileueden not; for to dwelle in the Lord God.</span> <span class="verse"><a name="20">20</a>Blessid be the Lord ech dai; the God of oure heelthis schal make an eesie wei to vs.</span> <span class="verse"><a name="21">21</a>Oure God is God to make men saaf; and outgoyng fro deeth is of the Lord God.</span> <span class="verse"><a name="22">22</a>Netheles God schal breke the heedis of  hise enemyes; the cop of the heere of hem that goen in her trespassis.</span> <span class="verse"><a name="23">23</a>The Lord seide, Y schal turne fro Basan; Y schal turne in to the depthe of the see.</span> <span class="verse"><a name="24">24</a>That thi foot be deppid in blood; the tunge of thi doggis be dippid in blood of the enemyes of hym.</span> <span class="verse"><a name="25">25</a>God, thei sien thi goyngis yn; the goyngis yn of my God, of my king, which is in the hooli.</span> <span class="verse"><a name="26">26</a>Prynces ioyned with syngeris camen bifore; in the myddil of yonge dameselis syngynge in tympans.</span> <span class="verse"><a name="27">27</a>In chirchis blesse ye God; blesse ye the Lord fro the wellis of Israel.</span> <span class="verse"><a name="28">28</a>There Beniamyn, a yonge man; in the rauyschyng of mynde. The princis of Juda weren the duykis of hem; the princis of Zabulon, the princis of Neptalym.</span> <span class="verse"><a name="29">29</a>God, comaunde thou to thi vertu; God, conferme thou this thing, which thou hast wrouyt in vs.</span> <span class="verse"><a name="30">30</a>Fro thi temple, which is in Jerusalem; kyngis schulen offre yiftis to thee.</span> <span class="verse"><a name="31">31</a>Blame thou the wielde beestis of the reheed, the gaderyng togidere of bolis is among the kien of puplis; that thei exclude hem that ben preuyd bi siluer. Distrie thou folkis that wolen batels,</span> <span class="verse"><a name="32">32</a>legatis schulen come fro Egipt; Ethiopie schal come bifore the hondis therof to God.</span> <span class="verse"><a name="33">33</a>Rewmes of the erthe, synge ye to God; seie ye salm to the Lord.</span> <span class="verse"><a name="34">34</a>Singe ye to God; that stiede on the heuene of heuene at the eest. Lo! he schal yyue to his vois the vois of vertu, yyue ye glorie to God on Israel;</span> <span class="verse"><a name="35">35</a>his greet doyng and his vertu is in the cloudis.</span> <span class="verse"><a name="36">36</a>God is wondirful in hise seyntis; God of Israel, he schal yyue vertu, and strengthe to his puple; blessid be God.</span> </p></div</div></div></body></html>