<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 6</strong></div><p><span class="verse"><a name="1">1</a>The title of the sixte salm. To the ouercomere in salmes, the salm of Dauid, `on the eiythe.</span> <span class="verse"><a name="2">2</a>Lord, repreue thou not me in thi stronge veniaunce; nether chastice thou me in thin ire.</span> <span class="verse"><a name="3">3</a>Lord, haue thou merci on me, for Y am sijk; Lord, make thou me hool, for alle my boonys ben troblid.</span> <span class="verse"><a name="4">4</a>And my soule is troblid greetli; but thou, Lord, hou long?</span> <span class="verse"><a name="5">5</a>Lord, be thou conuertid, and delyuere my soule; make thou me saaf, for thi merci.</span> <span class="verse"><a name="6">6</a>For noon is in deeth, which is myndful of thee; but in helle who schal knouleche to thee?</span> <span class="verse"><a name="7">7</a>I traueilide in my weilyng, Y schal waische my bed bi ech nyyt; Y schal moiste, `ether make weet, my bedstre with my teeris.</span> <span class="verse"><a name="8">8</a>Myn iye is disturblid of woodnesse; Y waxe eld among alle myn enemyes.</span> <span class="verse"><a name="9">9</a>Alle ye that worchen wickidnesse, departe fro me; for the Lord hath herd the vois of my wepyng.</span> <span class="verse"><a name="10">10</a>The Lord hath herd my bisechyng; the Lord hath resseyued my preier.</span> <span class="verse"><a name="11">11</a>Alle my enemyes be aschamed, and be disturblid greetli; be thei turned togidere, and be thei aschamed ful swiftli.</span> </p></div</div></div></body></html>