<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 62</strong></div><p><span class="verse"><a name="1">1</a>The titil of the two and sixtithe salm. `The salm of Dauid, `whanne he was in the desert of Judee.</span> <span class="verse"><a name="2">2</a>God, my God, Y wake to thee ful eerli. Mi soule thirstide to thee; my fleisch thirstide to thee ful many foold.</span> <span class="verse"><a name="3">3</a>In a lond forsakun with out wei, and with out water, so Y apperide to thee in hooli; that Y schulde se thi vertu, and thi glorie.</span> <span class="verse"><a name="4">4</a>For thi merci is betere than lyues; my lippis schulen herie thee.</span> <span class="verse"><a name="5">5</a>So Y schal blesse thee in my lijf; and in thi name Y schal reise myn hondis.</span> <span class="verse"><a name="6">6</a>Mi soule be fillid as with inner fatnesse and vttermere  fatnesse; and my mouth schal herie with lippis of ful out ioiyng.</span> <span class="verse"><a name="7">7</a>So Y hadde mynde on thee on my bed, in morewtidis Y shal thenke of thee;</span> <span class="verse"><a name="8">8</a>for thou were myn helpere. And in the keueryng of thi wyngis Y schal make `ful out ioye, my soule cleuede after thee;</span> <span class="verse"><a name="9">9</a>thi riythond took me vp.</span> <span class="verse"><a name="10">10</a>Forsothe thei souyten in veyn my lijf, thei schulen entre in to the lower thingis of erthe;</span> <span class="verse"><a name="11">11</a>thei schulen be bitakun in to the hondis of swerd, thei schulen be maad the partis of foxis.</span> <span class="verse"><a name="12">12</a>But the king schal be glad in God; and alle men schulen be preysid that sweren in hym, for the mouth of hem, that speken wickid thingis, is stoppid.</span> </p></div</div></div></body></html>