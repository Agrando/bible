<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 96</strong></div><p><span class="verse"><a name="1">1</a>The sixe and nyntithe salm. The Lord hath regned, the erthe make ful out ioye; many ilis be glad.</span> <span class="verse"><a name="2">2</a>Cloude and derknesse in his cumpas; riytfulnesse and doom is amending of his seete.</span> <span class="verse"><a name="3">3</a>Fier schal go bifore him; and schal enflawme hise enemyes in cumpas.</span> <span class="verse"><a name="4">4</a>Hise leitis schyneden to the world; the erthe siy, and was moued.</span> <span class="verse"><a name="5">5</a>Hillis as wax fletiden doun fro the face of the Lord; al erthe fro the face of the Lord.</span> <span class="verse"><a name="6">6</a>Heuenes telden his riytfulnesse; and alle puplis sien his glorie.</span> <span class="verse"><a name="7">7</a>Alle that worschipen sculptilis be schent, and thei that han glorie in her symelacris; alle ye aungels of the Lord, worschipe him.</span> <span class="verse"><a name="8">8</a>Sion herde, and was glad, and the douytris of Juda maden ful out ioye; for `thi domes, Lord.</span> <span class="verse"><a name="9">9</a>For thou, Lord, art the hiyeste on al erthe; thou art greetli enhaunsid ouere alle goddis.</span> <span class="verse"><a name="10">10</a>Ye that louen the Lord, hate yuel; the Lord kepith the soulis of hise seyntis; he schal delyuer  hem fro the hond of the synner.</span> <span class="verse"><a name="11">11</a>Liyt is risun to the riytful man; and gladnesse to riytful men of herte.</span> <span class="verse"><a name="12">12</a>Juste men, be ye glad in the Lord; and knouleche ye to the mynde of his halewyng.</span> </p></div</div></div></body></html>