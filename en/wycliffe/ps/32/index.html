<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 32</strong></div><p><span class="verse"><a name="1">1</a>The two and threttithe salm hath no title. Ye iust men, haue fulli ioye in the Lord; presyng togidere bicometh riytful men.</span> <span class="verse"><a name="2">2</a>Knouleche ye to the Lord in an harpe; synge ye to hym in a sautre of ten strengis.</span> <span class="verse"><a name="3">3</a>Synge ye to hym a newe song; seie ye wel salm to hym in criyng.</span> <span class="verse"><a name="4">4</a>For the word of the Lord is riytful; and alle hise werkis ben in feithfulnesse.</span> <span class="verse"><a name="5">5</a>He loueth merci and doom; the erthe is ful of the merci of the Lord.</span> <span class="verse"><a name="6">6</a>Heuenes ben maad stidfast bi the word of the Lord; and `al the vertu of tho bi the spirit of his mouth.</span> <span class="verse"><a name="7">7</a>And he gaderith togidere the watris of the see as in a bowge; and settith depe watris in tresours.</span> <span class="verse"><a name="8">8</a>Al erthe drede the Lord; sotheli alle men enhabitynge the world ben mouyd of hym.</span> <span class="verse"><a name="9">9</a>For he seide, and thingis weren maad; he comaundide, and thingis weren maad of nouyt.</span> <span class="verse"><a name="10">10</a>The Lord distrieth the counsels of folkis, forsothe he repreueth the thouytis of puplis; and he repreueth the counsels of prynces.</span> <span class="verse"><a name="11">11</a>But the counsel of the Lord dwellith with outen ende; the thouytis of his herte dwellen in generacioun and into generacioun.</span> <span class="verse"><a name="12">12</a>Blessid is the folk, whose Lord is his God; the puple which he chees into eritage to hym silf.</span> <span class="verse"><a name="13">13</a>The Lord bihelde fro heuene; he siy alle the sones of men.</span> <span class="verse"><a name="14">14</a>Fro his dwellyng place maad redi bifor; he bihelde on alle men, that enhabiten the erthe.</span> <span class="verse"><a name="15">15</a>Which made syngulerli the soules of hem; which vndurstondith all the werkis of hem.</span> <span class="verse"><a name="16">16</a>A kyng is not sauyd bi myche vertu; and a giaunt schal not be sauyd in the mychilnesse of his vertu.</span> <span class="verse"><a name="17">17</a>An hors is false to helthe; forsothe he schal not be sauyd in the habundaunce, `ether plentee, of his vertu.</span> <span class="verse"><a name="18">18</a>Lo! the iyen of the Lord ben on men dredynge hym; and in hem that hopen on his merci.</span> <span class="verse"><a name="19">19</a>That he delyuere her soules fro deth; and feede hem in hungur.</span> <span class="verse"><a name="20">20</a>Oure soule suffreth the Lord; for he is oure helpere and defendere.</span> <span class="verse"><a name="21">21</a>For oure herte schal be glad in him; and we schulen haue hope in his hooli name.</span> <span class="verse"><a name="22">22</a>Lord, thi merci be maad on vs; as we hopiden in thee.</span> </p></div</div></div></body></html>