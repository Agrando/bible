<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 71</strong></div><p><span class="verse"><a name="1">1</a>The title of the oon and seuentithe salm. `To Salomon.</span> <span class="verse"><a name="2">2</a>God, yyue thi doom to the king; and thi riytfulnesse to the sone of a king. To deme thi puple in riytfulnesse; and thi pore men in doom.</span> <span class="verse"><a name="3">3</a>Mounteyns resseyue pees to the puple; and litle hillis resseyue riytfulnesse.</span> <span class="verse"><a name="4">4</a>He schal deme the pore men of the puple, and he schal make saaf the sones of pore men; and he schal make low the false chalengere.</span> <span class="verse"><a name="5">5</a>And he schal dwelle with the sunne, and bifore the moone; in generacioun and in to generacioun.</span> <span class="verse"><a name="6">6</a>He schal come doun as reyn in to a flees; and as goteris droppinge on the erthe.</span> <span class="verse"><a name="7">7</a>Riytfulnesse schal come forth in hise dayes, and the aboundaunce of pees; til the moone be takun awei.</span> <span class="verse"><a name="8">8</a>And he schal be lord fro the-see `til to the see; and fro the flood til to the endis of the world.</span> <span class="verse"><a name="9">9</a>Ethiopiens schulen falle doun bifore hym; and hise enemyes schulen licke the erthe.</span> <span class="verse"><a name="10">10</a>The kyngis of Tarsis and ilis schulen offre yiftis; the kyngis of Arabie and of Saba schulen brynge yiftis.</span> <span class="verse"><a name="11">11</a>And alle kyngis schulen worschipe hym; alle folkis schulen serue hym.</span> <span class="verse"><a name="12">12</a>For he schal delyuer a pore man fro the miyti; and a pore man to whom was noon helpere.</span> <span class="verse"><a name="13">13</a>He schal spare a pore man and nedi; and he schal make saaf the soulis of pore men.</span> <span class="verse"><a name="14">14</a>He schal ayen bie the soulis of hem fro vsuris, and wickidnesse; and the name of hem is onourable bifor hym.</span> <span class="verse"><a name="15">15</a>And he schal lyue, and me schal yyue to hym of the gold of Arabie; and thei schulen euere worschipe of hym, al dai thei schulen blesse hym.</span> <span class="verse"><a name="16">16</a>Stidefastnesse schal be in the erthe, in the hiyeste places of mounteyns; the fruyt therof schal be enhaunsid aboue the Liban; and thei schulen blosme fro the citee, as  the hey of erthe doith.</span> <span class="verse"><a name="17">17</a>His name be blessid in to worldis; his name dwelle bifore the sunne. And all the lynagis of erthe schulen be blessid in hym; alle folkis schulen magnyfie hym.</span> <span class="verse"><a name="18">18</a>Blessid be the Lord God of Israel; which aloone makith merueiylis.</span> <span class="verse"><a name="19">19</a>Blessid be the name of his maieste with outen ende; and al erthe schal be fillid with his maieste; be it doon, be it doon.</span> <span class="verse"><a name="20">20</a>`The preieris of Dauid, the sone of Ysay, ben endid.</span> </p></div</div></div></body></html>