<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 50</strong></div><p><span class="verse"><a name="1">1</a>The title of the fiftithe salm. To victorie, the salm of Dauid;</span> <span class="verse"><a name="2">2</a>`whanne Nathan the prophete cam to hym, whanne he entride to Bersabee.</span> <span class="verse"><a name="3">3</a>God, haue thou merci on me; bi thi greet merci. And bi the mychilnesse of thi merciful doyngis; do thou awei my wickidnesse.</span> <span class="verse"><a name="4">4</a>More waische thou me fro my wickidnesse; and clense thou me fro my synne.</span> <span class="verse"><a name="5">5</a>For Y knouleche my wickidnesse; and my synne is euere ayens me.</span> <span class="verse"><a name="6">6</a>I haue synned to thee aloone, and Y haue do yuel bifor thee; that thou be iustified in thi wordis, and ouercome whanne thou art demed. For lo!</span> <span class="verse"><a name="7">7</a>Y was conseyued in wickednessis; and my modir conceyuede me in synnes.</span> <span class="verse"><a name="8">8</a>For lo! thou louedist treuthe; thou hast schewid to me the vncerteyn thingis, and pryuy thingis of thi wisdom.</span> <span class="verse"><a name="9">9</a>Lord, sprenge thou me with ysope, and Y schal be clensid; waische thou me, and Y schal be maad whijt more than snow.</span> <span class="verse"><a name="10">10</a>Yyue thou ioie, and gladnesse to myn heryng; and boonys maad meke  schulen ful out make ioye.</span> <span class="verse"><a name="11">11</a>Turne awei thi face fro my synnes; and do awei alle my wickidnesses.</span> <span class="verse"><a name="12">12</a>God, make thou a clene herte in me; and make thou newe a riytful spirit in my entrailis.</span> <span class="verse"><a name="13">13</a>Caste thou me not awei fro thi face; and take thou not awei fro me thin hooli spirit.</span> <span class="verse"><a name="14">14</a>Yiue thou to me the gladnesse of thyn helthe; and conferme thou me with the principal spirit.</span> <span class="verse"><a name="15">15</a>I schal teche wickid men thi weies; and vnfeithful men schulen be conuertid to thee.</span> <span class="verse"><a name="16">16</a>God, the God of myn helthe, delyuere thou me fro bloodis; and my tunge schal ioyfuli synge thi riytfulnesse.</span> <span class="verse"><a name="17">17</a>Lord, `opene thou my lippis; and my mouth schal telle thi preysyng.</span> <span class="verse"><a name="18">18</a>For if thou haddist wold sacrifice, Y hadde youe; treuli thou schalt not delite in brent sacrifices.</span> <span class="verse"><a name="19">19</a>A sacrifice to God is a spirit troblid; God, thou schalt not dispise a contrit herte and `maad meke.</span> <span class="verse"><a name="20">20</a>Lord, do thou benygneli in thi good wille to Syon; that the wallis of Jerusalem be bildid.</span> <span class="verse"><a name="21">21</a>Thanne thou schalt take plesauntli the sacrifice of riytfulnesse, offryngis, and brent sacrifices; thanne thei schulen putte calues on thin auter.</span> </p></div</div></div></body></html>