<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 68</strong></div><p><span class="verse"><a name="1">1</a>The title of the eiyte and sixtithe salm. `In Ebreu thus, To the victorie, on the roosis of Dauid. `In Jerom thus, To the ouercomer, for the sones of Dauid.</span> <span class="verse"><a name="2">2</a>God, make thou me saaf; for watris `entriden til to my soule.</span> <span class="verse"><a name="3">3</a>I am set in  the sliym of the depthe; and `substaunce is not. I cam in to the depthe of the see; and the tempest drenchide me.</span> <span class="verse"><a name="4">4</a>I traueilide criynge, my cheekis weren maad hoose; myn iyen failiden, the while Y hope in to my God.</span> <span class="verse"><a name="5">5</a>Thei that hatiden me with out cause; weren multiplied aboue the heeris of myn heed. Myn enemyes that pursueden me vniustli weren coumfortid; Y paiede thanne tho thingis, whiche Y rauischide not.</span> <span class="verse"><a name="6">6</a>God, thou knowist myn vnkunnyng; and my trespassis ben not hid fro thee.</span> <span class="verse"><a name="7">7</a>Lord, Lord of vertues; thei, that abiden thee, be not aschamed in me. God of Israel; thei, that seken thee, be not schent on me.</span> <span class="verse"><a name="8">8</a>For Y suffride schenschipe for thee; schame hilide my face.</span> <span class="verse"><a name="9">9</a>I am maad a straunger to my britheren; and a pilgryme to the sones of my modir.</span> <span class="verse"><a name="10">10</a>For the feruent loue of thin hous eet me; and the schenschipis of men seiynge schenschipis to thee fellen on me.</span> <span class="verse"><a name="11">11</a>And Y hilide my soule with fastyng; and it was maad in to schenschip to me.</span> <span class="verse"><a name="12">12</a>And Y puttide my cloth an heire; and Y am maad to hem in to a parable.</span> <span class="verse"><a name="13">13</a>Thei, that saten in the yate, spaken ayens me; and thei, that drunken wien, sungen of me.</span> <span class="verse"><a name="14">14</a>But Lord, Y dresse my preier to thee; God, Y abide the tyme of good plesaunce. Here thou me in the multitude of thi mercy; in the treuthe of thin heelthe.</span> <span class="verse"><a name="15">15</a>Delyuer thou me fro the cley, that Y be not faste set in; delyuere thou me fro hem that haten me, and fro depthe of watris.</span> <span class="verse"><a name="16">16</a>The tempest of watir drenche not me, nethir the depthe swolowe me; nethir the pit make streit his mouth on me.</span> <span class="verse"><a name="17">17</a>Lord, here thou me, for thi merci is benygne; vp the multitude of thi merciful doyngis biholde thou in to me.</span> <span class="verse"><a name="18">18</a>And turne not awei thi face fro thi child; for Y am in tribulacioun, here thou me swiftli.</span> <span class="verse"><a name="19">19</a>Yyue thou tente to my soule, and delyuer thou it; for myn enemyes delyuere  thou me.</span> <span class="verse"><a name="20">20</a>Thou knowist my schenschip, and my dispysyng; and my schame.</span> <span class="verse"><a name="21">21</a>Alle that troblen me ben in thi siyt; myn herte abood schendschipe, and wretchidnesse. And Y abood hym, that was sory togidere, and noon was; and that schulde coumforte, and Y foond not.</span> <span class="verse"><a name="22">22</a>And thei yauen galle in to my meete; and in my thirst thei yauen `to me drinke with vynegre.</span> <span class="verse"><a name="23">23</a>The boord of hem be maad bifore hem in to a snare; and in to yeldyngis, and in to sclaundir.</span> <span class="verse"><a name="24">24</a>Her iyen be maad derk, that thei se not; and euere bouwe doun the bak of hem.</span> <span class="verse"><a name="25">25</a>Schede out thin ire on hem; and the strong veniaunce of thin ire take hem.</span> <span class="verse"><a name="26">26</a>The habitacioun of hem be maad forsakun; and `noon be that dwelle in the tabernaclis of hem.</span> <span class="verse"><a name="27">27</a>For thei pursueden hym, whom thou hast smyte; and thei addiden on the sorewe of my woundis.</span> <span class="verse"><a name="28">28</a>Adde thou wickidnesse on the wickidnesse of hem; and entre thei not in to thi riytwisnesse.</span> <span class="verse"><a name="29">29</a>Be thei don awei fro the book of lyuynge men; and be thei not writun with iust men.</span> <span class="verse"><a name="30">30</a>I am pore and sorewful; God, thin heelthe took me vp.</span> <span class="verse"><a name="31">31</a>I schal herye the name of God with song; and Y schal magnefye hym in heriyng.</span> <span class="verse"><a name="32">32</a>And it schal plese God more than a newe calf; bryngynge forth hornes and clees.</span> <span class="verse"><a name="33">33</a>Pore men se, and be glad; seke ye God, and youre soule schal lyue.</span> <span class="verse"><a name="34">34</a>For the Lord herde pore men; and dispiside not hise boundun men.</span> <span class="verse"><a name="35">35</a>Heuenes and erthe, herye hym; the se, and alle crepynge bestis in tho, herye hym.</span> <span class="verse"><a name="36">36</a>For God schal make saaf Syon; and the citees of Juda schulen be bildid. And thei schulen dwelle there; and thei schulen gete it bi eritage.</span> <span class="verse"><a name="37">37</a>And the seed of hise seruauntis schal haue it in possessioun; and thei that louen his name, schulen dwelle ther ynne.</span> </p></div</div></div></body></html>