<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 33</strong></div><p><span class="verse"><a name="1">1</a>The title of the thre and thrittithe salm. To Dauid, whanne he chaungide his mouth bifor Abymalech, and he `droof out Dauid, `and he yede forth.</span> <span class="verse"><a name="2">2</a>I schal blesse the Lord in al tyme; euere his heriyng is in my mouth.</span> <span class="verse"><a name="3">3</a>Mi soule schal be preisid in the Lord; mylde men here, and be glad.</span> <span class="verse"><a name="4">4</a>Magnyfie ye the Lord with me; and enhaunse we his name into it silf.</span> <span class="verse"><a name="5">5</a>I souyte the Lord, and he herde me; and he delyueride me fro alle my tribulaciouns.</span> <span class="verse"><a name="6">6</a>Neiye ye to him, and be ye liytned; and youre faces schulen not be schent.</span> <span class="verse"><a name="7">7</a>This pore man criede, and the Lord herde hym; and sauyde hym fro alle hise tribulaciouns.</span> <span class="verse"><a name="8">8</a>The aungel of the Lord sendith in the cumpas of men dredynge hym; and he schal delyuere hem.</span> <span class="verse"><a name="9">9</a>Taaste ye, and se, for the Lord is swete; blessid is the man, that hopith in hym.</span> <span class="verse"><a name="10">10</a>Alle ye hooli men of the Lord, drede  hym; for no nedynesse is to men dredynge hym.</span> <span class="verse"><a name="11">11</a>Riche men weren nedi, and weren hungri; but men that seken the Lord schulen not faile of al good.</span> <span class="verse"><a name="12">12</a>Come, ye sones, here ye me; Y schal teche you the drede of the Lord.</span> <span class="verse"><a name="13">13</a>Who is a man, that wole lijf; loueth to se good daies?</span> <span class="verse"><a name="14">14</a>Forbede thi tunge fro yuel; and thi lippis speke not gile.</span> <span class="verse"><a name="15">15</a>Turne thou awei fro yuel, and do good; seke thou pees, and perfitli sue thou it.</span> <span class="verse"><a name="16">16</a>The iyen of the Lord ben on iust men; and hise eeren ben to her preiers.</span> <span class="verse"><a name="17">17</a>But the cheer of the Lord is on men doynge yuels; that he leese the mynde of hem fro erthe.</span> <span class="verse"><a name="18">18</a>Just men cryeden, and the Lord herde hem; and delyueride hem fro alle her tribulaciouns.</span> <span class="verse"><a name="19">19</a>The Lord is nyy hem that ben of troblid herte; and he schal saue meke men in spirit.</span> <span class="verse"><a name="20">20</a>Many tribulaciouns ben of iust men; and the Lord schal delyuere hem fro alle these.</span> <span class="verse"><a name="21">21</a>The Lord kepith alle the boonys of hem; oon of tho schal not be brokun.</span> <span class="verse"><a name="22">22</a>The deth of synneris is werst; and thei that haten a iust man schulen trespasse.</span> <span class="verse"><a name="23">23</a>The Lord schal ayenbie the soulis of hise seruauntis; and alle, that hopen in him, schulen not trespasse.</span> </p></div</div></div></body></html>