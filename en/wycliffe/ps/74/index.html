<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 74</strong></div><p><span class="verse"><a name="1">1</a>The title of the foure and seuentithe salm. `To the ouercomere; leese thou not the salm of the song of Asaph.</span> <span class="verse"><a name="2">2</a>God, we schulen knouleche to thee, `we schulen knouleche; and we schulen inwardli clepe thi name.</span> <span class="verse"><a name="3">3</a>We schulen telle thi merueilis; whanne Y schal take tyme, Y schal deme riytfulnesses.</span> <span class="verse"><a name="4">4</a>The erthe is meltid, and alle that duellen ther ynne; Y confermede the pileris therof.</span> <span class="verse"><a name="5">5</a>I seide to wickid men, Nyle ye do wickidli; and to trespassouris, Nyle ye enhaunce the horn.</span> <span class="verse"><a name="6">6</a>Nyle ye reise an hiy youre horn; nyle ye speke wickidnesse ayens God.</span> <span class="verse"><a name="7">7</a>For nether fro the eest, nethir fro the west, nethir fro desert hillis; for God is the iuge.</span> <span class="verse"><a name="8">8</a>He mekith this man, and enhaunsith hym; for a cuppe of cleene wyn ful of meddling is in the hoond of the Lord.</span> <span class="verse"><a name="9">9</a>And he bowide of this in to that; netheles the drast therof is not anyntischid; alle synneris of erthe schulen drinke therof.</span> <span class="verse"><a name="10">10</a>Forsothe Y schal telle in to the world; Y schal synge to God of Jacob.</span> <span class="verse"><a name="11">11</a>And Y schal breke alle the hornes of synneris; and the hornes of the iust man schulen be enhaunsid.</span> </p></div</div></div></body></html>