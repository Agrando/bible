<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 11</strong></div><p><span class="verse"><a name="1">1</a>The title of the eleuenthe salm. To the victorie on the eiyte, the song of Dauid.</span> <span class="verse"><a name="2">2</a>Lord, make thou me saaf, for the hooli failide; for treuthis ben maad litle fro the sones of men.</span> <span class="verse"><a name="3">3</a>Thei spaken veyn thingis, ech man to hys neiybore; thei han gileful lippis, thei spaken in herte and herte.</span> <span class="verse"><a name="4">4</a>The Lord destrie alle gileful lippis; and the greet spekynge tunge.</span> <span class="verse"><a name="5">5</a>Whiche seiden, We schulen magnyfie oure tunge, our lippis ben of vs; who is oure lord?</span> <span class="verse"><a name="6">6</a>For the  wretchednesse of nedy men, and for the weilyng of pore men; now Y schal ryse vp, seith the Lord. I schal sette inhelt he; Y schal do tristili in hym.</span> <span class="verse"><a name="7">7</a>The spechis of the Lord ben chast spechis; siluer examynyd bi fier, preued fro erthe, purgid seuen fold.</span> <span class="verse"><a name="8">8</a>Thou, Lord, schalt kepe vs; and thou `schalt kepe vs fro this generacioun with outen ende.</span> <span class="verse"><a name="9">9</a>Wickid men goen in cumpas; bi thin hiynesse thou hast multiplied the sones of men.</span> </p></div</div></div></body></html>