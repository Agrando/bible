<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 97</strong></div><p><span class="verse"><a name="1">1</a>The seuen and nyntithe salm hath no title. Singe ye a newe song to the Lord; for he hath do merueils. His riyt hond and his hooli arm; hath maad heelthe to hym.</span> <span class="verse"><a name="2">2</a>The Lord hath maad knowun his heelthe; in the siyt of hethene men he hath schewid his riytfulnesse.</span> <span class="verse"><a name="3">3</a>He bithouyte on his merci; and on his treuthe, to the hous of Israel. Alle the endis of erthe; sien the heelthe of oure God.</span> <span class="verse"><a name="4">4</a>Al erthe, make ye hertli ioye to God; synge ye, and make ye ful out ioye, and seie ye salm.</span> <span class="verse"><a name="5">5</a>Singe ye to the Lord in an harpe, in harpe and vois of salm;</span> <span class="verse"><a name="6">6</a>in trumpis betun out with hamer, and in vois of a trumpe of horn. Hertli synge ye in the siyt of the Lord, the king; the see and the fulnesse therof be moued;</span> <span class="verse"><a name="7">7</a>the world, and thei that dwellen therynne.</span> <span class="verse"><a name="8">8</a>Flodis schulen make ioie with hond, togidere hillis schulen make ful out ioye, for siyt of the Lord;</span> <span class="verse"><a name="9">9</a>for he cometh to deme the erthe. He schal deme the world in riytfulnesse; and puplis in equite.</span> </p></div</div></div></body></html>