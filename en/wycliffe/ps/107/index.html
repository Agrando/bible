<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 107</strong></div><p><span class="verse"><a name="1">1</a>The `title of the hundrid and seuenthe salm. The song of `the salm of Dauid.</span> <span class="verse"><a name="2">2</a>Min herte is redi, God, myn herte is redi; Y schal singe, and Y schal seie salm in my glorie.</span> <span class="verse"><a name="3">3</a>My glorie, ryse thou vp, sautrie and harp, rise thou vp; Y schal rise vp eerli.</span> <span class="verse"><a name="4">4</a>Lord, Y schal knouleche to thee among puplis; and Y schal seie salm to thee among naciouns.</span> <span class="verse"><a name="5">5</a>For whi, God, thi merci is greet on heuenes; and thi treuthe is til to the cloudis.</span> <span class="verse"><a name="6">6</a>God, be thou enhaunsid aboue heuenes; and thi glorie ouer al erthe.</span> <span class="verse"><a name="7">7</a>That thi derlingis be delyuerid, make thou saaf with thi riythond, and here me; God spak in his hooli.</span> <span class="verse"><a name="8">8</a>I schal make ful out ioye, and Y schal departe Siccimam; and Y schal mete the grete valei of tabernaclis.</span> <span class="verse"><a name="9">9</a>Galaad is myn, and Manasses is myn; and Effraym is the vptaking of myn heed. Juda is my king; Moab is the caudron of myn hope.</span> <span class="verse"><a name="10">10</a>In to Ydume Y schal stretche forth my scho; aliens ben maad frendis to me.</span> <span class="verse"><a name="11">11</a>Who schal lede me forth in to a stronge citee; who schal lede me forth til in to Idume?</span> <span class="verse"><a name="12">12</a>Whether not thou, God, that hast put vs awei; and, God, schalt thou not go out in oure vertues?</span> <span class="verse"><a name="13">13</a>Yyue thou help to vs of tribulacioun; for the heelthe of man is veyn.</span> <span class="verse"><a name="14">14</a>We schulen make vertu in God; and he schal bringe oure enemyes to nouyt.</span> </p></div</div></div></body></html>