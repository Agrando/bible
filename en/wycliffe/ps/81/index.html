<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 81</strong></div><p><span class="verse"><a name="1">1</a>The title of the oon and eiytetithe salm. Of Asaph. God stood in the synagoge of goddis; forsothe he demeth goddis in the myddil.</span> <span class="verse"><a name="2">2</a>Hou longe demen ye wickidnesse; and taken the faces of synneris?</span> <span class="verse"><a name="3">3</a>Deme ye to the nedi man, and to the modirles child; iustifie ye the meke man and pore.</span> <span class="verse"><a name="4">4</a>Raueische ye out a pore man; and delyuere ye the nedi man fro the hond of the synner.</span> <span class="verse"><a name="5">5</a>Thei knewen not, nether vndirstoden, thei goen in derknessis; alle the foundementis of erthe schulen be moued.</span> <span class="verse"><a name="6">6</a>I seide, Ye ben goddis; and alle ye ben the sones of hiy God.</span> <span class="verse"><a name="7">7</a>But ye schulen die as men; and ye schulen falle doun as oon of the princis.</span> <span class="verse"><a name="8">8</a>Ryse, thou God, deme thou the erthe; for thou schalt haue eritage in alle folkis.</span> </p></div</div></div></body></html>