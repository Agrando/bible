<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 35</strong></div><p><span class="verse"><a name="1">1</a>`The title of the fyue and thrittithe salm. `To victorie, to Dauid, `the seruaunt of the Lord.</span> <span class="verse"><a name="2">2</a>The vniust man seide, that he trespasse in hym silf; the drede of God is not bifor hise iyen.</span> <span class="verse"><a name="3">3</a>For he dide gilefuli in the siyt of God; that his wickidnesse be foundun to hatrede.</span> <span class="verse"><a name="4">4</a>The wordis of his mouth ben wickidnesse and gile, he nolde vndirstonde to do wel.</span> <span class="verse"><a name="5">5</a>He thouyte wickidnesse in his bed, he stood nyy al weie not good; forsothe he hatide not malice.</span> <span class="verse"><a name="6">6</a>Lord, thi merci is in heuene; and thi treuthe is `til to cloudis.</span> <span class="verse"><a name="7">7</a>Thi riytfulnesse is as the hillis of God; thi domes ben myche depthe of watris. Lord, thou schalt saue men and beestis;</span> <span class="verse"><a name="8">8</a>as thou, God, hast multiplied thi merci. But the sones of men; schulen hope in the hilyng of thi wyngis.</span> <span class="verse"><a name="9">9</a>Thei schulen be fillid gretli of the plentee of thin hows; and thou schalt yyue drynke to hem with the steef streem of thi likyng.</span> <span class="verse"><a name="10">10</a>For the wel of life is at thee; and in thi liyt we schulen se liyt.</span> <span class="verse"><a name="11">11</a>Lord, sette forth thi mercy to hem, that knowen thee; and thi ryytfulnesse  to hem that ben of riytful herte.</span> <span class="verse"><a name="12">12</a>The foot of pryde come not to me; and the hond of the synnere moue me not.</span> <span class="verse"><a name="13">13</a>There thei felden doun, that worchen wickidnesse; thei ben cast out, and myyten not stonde.</span> </p></div</div></div></body></html>