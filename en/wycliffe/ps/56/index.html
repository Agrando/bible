<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 56</strong></div><p><span class="verse"><a name="1">1</a>The title of the sixte and fiftithe salm. `In Ebreu thus, To the victorie, lese thou not the semeli song, `ether the `swete song of Dauid, `whanne he fledde fro the face of Saul in to the denne. `In Jeroms translacioun thus, For victorie, that thou lese not Dauid, meke and simple, whanne he fledde fro the face of Saul in to the denne.</span> <span class="verse"><a name="2">2</a>God, haue thou merci on me, haue thou merci on me; for my soule tristith in thee. And Y schal hope in the schadewe of thi wyngis; til wickidnesse passe.</span> <span class="verse"><a name="3">3</a>I schal crye to God altherhiyeste; to God that dide wel to me.</span> <span class="verse"><a name="4">4</a>He sente fro heuene, and delyuerede me; he yaf in to schenschip hem that defoulen me. God sente his merci and his treuthe,</span> <span class="verse"><a name="5">5</a>and delyuerede my soule fro the myddis of whelpis of liouns; Y slepte disturblid. The sones of men, the teeth of hem ben armuris and arowis; and her tunge is a scharp swerd.</span> <span class="verse"><a name="6">6</a>God, be thou enhaunsid aboue heuenes; and thi glorie aboue al erthe.</span> <span class="verse"><a name="7">7</a>Thei maden redi a snare to my feet; and thei greetly boweden my lijf. Thei delueden a diche bifore my face; and thei felden doun in to it.</span> <span class="verse"><a name="8">8</a>God, myn herte is redi, myn herte is redi; Y schal singe, and Y schal seie salm.</span> <span class="verse"><a name="9">9</a>Mi glorie, rise thou vp; sautrie and harpe, rise thou vp; Y schal rise vp eerli.</span> <span class="verse"><a name="10">10</a>Lord, Y schal knouleche to thee among puplis; and Y schal seie salm among hethene men.</span> <span class="verse"><a name="11">11</a>For thi merci is magnified til to heuenes; and thi treuthe til to cloudis.</span> <span class="verse"><a name="12">12</a>God, be thou enhaunsid aboue heuenes; and thi glorie ouer al erthe.</span> </p></div</div></div></body></html>