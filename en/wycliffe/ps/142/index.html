<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 142</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/142"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 142</strong></div><p><span class="verse"><a name="1">1</a>The `title of the hundrid and two and fourtithe salm. The salm of Dauid. Lord, here thou my preier, with eeris perseyue thou my biseching; in thi treuthe here thou me, in thi riytwisnesse.</span> <span class="verse"><a name="2">2</a>And entre thou not in to dom with thi seruaunt; for ech man lyuynge schal not be maad iust in thi siyt.</span> <span class="verse"><a name="3">3</a>For the enemy pursuede my soule; he made lowe my lijf in erthe. He hath set me in derk placis, as the deed men of the world,</span> <span class="verse"><a name="4">4</a>and my spirit was angwischid on me; myn herte was disturblid in me.</span> <span class="verse"><a name="5">5</a>I was myndeful of elde daies, Y bithouyte in alle thi werkis; Y bithouyte in the dedis of thin hondis.</span> <span class="verse"><a name="6">6</a>I helde forth myn hondis to thee; my soule as erthe with out water to thee.</span> <span class="verse"><a name="7">7</a>Lord, here thou me swiftli; my spirit failide. Turne thou not a wei thi face fro me; and Y schal be lijk to hem that gon doun in to the lake.</span> <span class="verse"><a name="8">8</a>Make thou erli thi merci herd to me; for Y hopide in thee. Make thou knowun to me the weie in which Y schal go; for Y reiside my soule to thee.</span> <span class="verse"><a name="9">9</a>Delyuere thou me fro myn enemyes, Lord, Y fledde to thee;</span> <span class="verse"><a name="10">10</a>teche thou me to do thi wille, for thou art my God. Thi good spirit schal lede me forth  in to a riytful lond;</span> <span class="verse"><a name="11">11</a>Lord, for thi name thou schalt quikene me in thin equite. Thou schalt lede my soule out of tribulacioun;</span> <span class="verse"><a name="12">12</a>and in thi merci thou schalt scatere alle myn enemyes. And thou schalt leese alle them, that troublen my soule; for Y am thi seruaunt.</span> </p></div</div></div></body></html>