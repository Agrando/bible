<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 13</strong></div><p><span class="verse"><a name="1">1</a>The `title of the threttenthe salm. To the victorie of Dauid.
The vnwise man seide in his herte, God is not. Thei ben corrupt, and ben maad abhomynable in her studies; noon is that doith good, noon is til to oon.</span> <span class="verse"><a name="2">2</a>The Lord bihelde fro heuene on the sones of men; that he se, if ony is vndurstondynge, ethir sekynge God.</span> <span class="verse"><a name="3">3</a>Alle bowiden awei, togidere thei ben maad vnprofitable; noon is  that doth good, noon is `til to oon. The throte of hem is an open sepulcre, thei diden gilefuli with her tungis; the venym of snakis is vndur her lippis. Whos mouth is ful of cursyng and bittirnesse; her feet ben swift to schede out blood. Sorewe and cursidnesse is in the weies of hem, and thei knewen not the weie of pees; the drede of God is not bifor her iyen.</span> <span class="verse"><a name="4">4</a>Whether alle men that worchen wickidnesse schulen not knowe; that deuowren my puple, as mete of breed?</span> <span class="verse"><a name="5">5</a>Thei clepeden not the Lord; thei trembliden there for dreed, where was no drede;</span> <span class="verse"><a name="6">6</a>for the Lord is in a riytful generacioun. Thou hast schent the counsel of a pore man; for the Lord is his hope.</span> <span class="verse"><a name="7">7</a>Who schal yyue fro Syon helthe to Israel? Whanne the Lord hath turned awei the caitifte of his puple; Jacob schal `fulli be ioiful, and Israel schal be glad.</span> </p></div</div></div></body></html>