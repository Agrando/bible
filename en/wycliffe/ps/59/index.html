<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 59</strong></div><p><span class="verse"><a name="1">1</a>The title of the nyne and fiftithe salm. `In Ebreu thus, To victorie, on the witnessyng of roose, the swete song of Dauid, to teche, `whanne he fauyte ayens Aram of floodis, and Sirie of Soba; and Joab turnede ayen, and smoot Edom in the `valei of salt pittis, twelue thousynde. `In Jeroms translacioun thus,</span> <span class="verse"><a name="2">2</a>To the ouercomer for lilies, the witnessing of meke and parfit Dauid, to teche, whanne he fauyte ayens Sirie of Mesopotamye, and Soba, and so forth.</span> <span class="verse"><a name="3">3</a>God, thou hast put awei vs, and thou hast distried vs; thou were wrooth, and thou hast do merci to vs.</span> <span class="verse"><a name="4">4</a>Thou mouedist the erthe, and thou disturblidist it; make thou hool the sorewis therof, for it is moued.</span> <span class="verse"><a name="5">5</a>Thou schewidist harde thingis to thi puple; thou yauest drynk to vs with the wyn of compunccioun.</span> <span class="verse"><a name="6">6</a>Thou hast youe a signefiyng to hem that dreden thee; that thei fle fro the face of the bouwe. That thi derlyngis be delyuered;</span> <span class="verse"><a name="7">7</a>make thou saaf with thi riyt hond `the puple of Israel, and here thou me.</span> <span class="verse"><a name="8">8</a>God spak bi his hooli; Y schal be glad, and Y schal departe Siccimam, and Y schal  meete the greet valei of tabernaclis.</span> <span class="verse"><a name="9">9</a>Galaad is myn, and Manasses is myn; and Effraym is the strengthe of myn heed.</span> <span class="verse"><a name="10">10</a>Juda is my king; Moab is the pot of myn hope. In to Idumee Y schal stretche forth my scho; aliens ben maad suget to me.</span> <span class="verse"><a name="11">11</a>Who schal lede me in to a citee maad strong; who schal leede me til in to Ydumee?</span> <span class="verse"><a name="12">12</a>Whether not thou, God, that hast put awei vs; and schalt thou not, God, go out in oure vertues?</span> <span class="verse"><a name="13">13</a>Lord, yyue thou to vs help of tribulacioun; for the heelthe of man is veyn.</span> <span class="verse"><a name="14">14</a>In God we schulen make vertu; and he schal bringe to nouyt hem that disturblen vs.</span> </p></div</div></div></body></html>