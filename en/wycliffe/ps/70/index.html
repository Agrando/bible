<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 70</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/70"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 70</strong></div><p><span class="verse"><a name="1">1</a>The seuentithe salm hath no title. Lord, Y hopide in thee, be Y not schent with outen ende;</span> <span class="verse"><a name="2">2</a>in thi riytwisnesse delyuere thou me, and rauysche me out. Bowe doun thin eere to me; and make me saaf.</span> <span class="verse"><a name="3">3</a>Be thou to me in to God a defendere; and in to a strengthid place, that thou make me saaf. For thou art my stidefastnesse; and my refuit.</span> <span class="verse"><a name="4">4</a>My God, delyuere thou me fro the hoond of the synner; and fro the hoond of a man doynge ayens the lawe, and of the wickid man.</span> <span class="verse"><a name="5">5</a>For thou, Lord, art my pacience; Lord, thou art myn hope fro my yongthe.</span> <span class="verse"><a name="6">6</a>In thee Y am confermyd fro the wombe; thou art my defendere fro the wombe of my modir.</span> <span class="verse"><a name="7">7</a>My syngyng is euere in thee; Y am maad as a greet wonder to many men; and thou art a strong helpere.</span> <span class="verse"><a name="8">8</a>My mouth be fillid with heriyng; that Y synge  thi glorie, al dai thi greetnesse.</span> <span class="verse"><a name="9">9</a>Caste thou not awei me in the tyme of eldnesse; whanne my vertu failith, forsake thou not me.</span> <span class="verse"><a name="10">10</a>For myn enemyes seiden of me; and thei that kepten my lijf maden counsel togidere.</span> <span class="verse"><a name="11">11</a>Seiynge, God hath forsake hym; pursue ye, and take hym; for noon is that schal delyuere.</span> <span class="verse"><a name="12">12</a>God, be thou not maad afer fro me; my God, biholde thou in to myn help.</span> <span class="verse"><a name="13">13</a>Men that bacbiten my soule, be schent, and faile thei; and be thei hilid with schenschip and schame, that seken yuels to me.</span> <span class="verse"><a name="14">14</a>But Y schal hope euere; and Y schal adde euere ouer al thi preising.</span> <span class="verse"><a name="15">15</a>Mi mouth schal telle thi riytfulnesse; al dai thin helthe. For Y knewe not lettrure, Y schal entre in to the poweres of the Lord;</span> <span class="verse"><a name="16">16</a>Lord, Y schal bithenke on thi riytfulnesse aloone.</span> <span class="verse"><a name="17">17</a>God, thou hast tauyt me fro my yongthe, and `til to now; Y schal telle out thi merueilis.</span> <span class="verse"><a name="18">18</a>And til in to `the eldnesse and the laste age; God, forsake thou not me. Til Y telle thin arm; to eche generacioun, that schal come. Til Y telle thi myyt,</span> <span class="verse"><a name="19">19</a>and thi riytfulnesse, God, til in to the hiyeste grete dedis which thou hast do; God, who is lijk thee?</span> <span class="verse"><a name="20">20</a>Hou grete tribulaciouns many and yuele hast thou schewid to me; and thou conuertid hast quykenyd me, and hast eft brouyt me ayen fro the depthis of erthe.</span> <span class="verse"><a name="21">21</a>Thou hast multiplied thi greet doyng; and thou conuertid hast coumfortid me.</span> <span class="verse"><a name="22">22</a>For whi and Y schal knowleche to thee, thou God, thi treuthe in the instrumentis of salm; Y schal synge in an harpe to thee, that art the hooli of Israel.</span> <span class="verse"><a name="23">23</a>Mi lippis schulen make fulli ioye, whanne Y schal synge to thee; and my soule, which thou ayen bouytist.</span> <span class="verse"><a name="24">24</a>But and my tunge schal thenke al dai on thi riytfulnesse; whanne thei schulen be schent and aschamed, that seken yuelis to me.</span> </p></div</div></div></body></html>