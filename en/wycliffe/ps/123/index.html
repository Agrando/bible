<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 123</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/123"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 123</strong></div><p><span class="verse"><a name="1">1</a>The `title of the hundrid and thre and twentithe `salm. The song of grecis `of Dauith. Israel seie now, No but for the Lord was in vs;</span> <span class="verse"><a name="2">2</a>no but for `the Lord was in vs. Whanne men risiden vp ayens vs;</span> <span class="verse"><a name="3">3</a>in hap thei hadden swalewid vs quike. Whanne the woodnesse of hem was wrooth ayens vs;</span> <span class="verse"><a name="4">4</a>in hap watir hadde sope vs vp.</span> <span class="verse"><a name="5">5</a>Oure soule passide thoruy a stronde; in  hap oure soule hadde passide thoruy a watir vnsuffrable.</span> <span class="verse"><a name="6">6</a>Blessid be the Lord; that `yaf not vs in taking to the teeth of hem.</span> <span class="verse"><a name="7">7</a>Oure soule, as a sparowe, is delyuered; fro the snare of hunters. The snare is al to-brokun; and we ben delyuered.</span> <span class="verse"><a name="8">8</a>Oure helpe is in the name of the Lord; that made heuene and erthe.</span> </p></div</div></div></body></html>