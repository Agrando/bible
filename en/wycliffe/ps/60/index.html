<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 60</strong></div><p><span class="verse"><a name="1">1</a>The titil of the sixtithe salm. To the victorie on orgun, to Dauid hym silf.</span> <span class="verse"><a name="2">2</a>God, here thou my biseching; yyue thou tent to my preyer.</span> <span class="verse"><a name="3">3</a>Fro the endis of the lond Y criede to thee; the while myn herte was angwischid, thou enhaunsidist me in a stoon.</span> <span class="verse"><a name="4">4</a>Thou laddest me forth, for thou art maad myn hope; a tour of strengthe fro the face of the enemye.</span> <span class="verse"><a name="5">5</a>I schal dwelle in thi tabernacle in to worldis; Y schal be keuered in the hilyng of thi wengis.</span> <span class="verse"><a name="6">6</a>For thou, my God, hast herd my preier; thou hast youe eritage to hem that dreden thi name.</span> <span class="verse"><a name="7">7</a>Thou schalt adde daies on the daies of the king; hise yeeris til in to the dai of generacioun and of generacioun.</span> <span class="verse"><a name="8">8</a>He dwellith with outen ende in the siyt of God; who schal seke the merci and treuthe of hym?</span> <span class="verse"><a name="9">9</a>So Y schal seie salm to thi name in to the world of world; that Y yelde my vowis fro dai in to dai.</span> </p></div</div></div></body></html>