<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 61</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/61"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 61</strong></div><p><span class="verse"><a name="1">1</a>The titil of the oon and sixtithe salm. To the victorie on Iditum, the salm of Dauid.</span> <span class="verse"><a name="2">2</a>Whether my soule schal not be suget  to God; for myn heelthe is of hym.</span> <span class="verse"><a name="3">3</a>For whi he is bothe my God, and myn heelthe; my `taker vp, Y schal no more be moued.</span> <span class="verse"><a name="4">4</a>Hou longe fallen ye on a man? alle ye sleen; as to a wal bowid, and a wal of stoon with out morter cast doun.</span> <span class="verse"><a name="5">5</a>Netheles thei thouyten to putte awei my prijs, Y ran in thirst; with her mouth thei blessiden, and in her herte thei cursiden.</span> <span class="verse"><a name="6">6</a>Netheles, my soule, be thou suget to God; for my pacience is of hym.</span> <span class="verse"><a name="7">7</a>For he is my God, and my saueour; myn helpere, Y schal not passe out.</span> <span class="verse"><a name="8">8</a>Myn helthe, and my glorie is in God; God is the yyuer of myn help, and myn hope is in God.</span> <span class="verse"><a name="9">9</a>Al the gaderyng togidere of the puple, hope ye in God, schede ye out youre hertis bifore hym; God is oure helpere with outen ende.</span> <span class="verse"><a name="10">10</a>Netheles the sones of men ben veyne; the sones of men ben liers in balauncis, that thei disseyue of vanytee in to the same thing.</span> <span class="verse"><a name="11">11</a>Nile ye haue hope in wickidnesse, and nyle ye coueyte raueyns; if ritchessis be plenteuouse, nyle ye sette the herte therto.</span> <span class="verse"><a name="12">12</a>God spak onys, Y herde these twei thingis, that power is of God, and, thou Lord, mercy is to thee;</span> <span class="verse"><a name="13">13</a>for thou schalt yelde to ech man bi hise werkis.</span> </p></div</div></div></body></html>