<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 64</strong></div><p><span class="verse"><a name="1">1</a>The titil of the foure and sixtithe salm. `To victorie, `the salm of the song of Dauid.</span> <span class="verse"><a name="2">2</a>God, heriyng bicometh thee in Syon; and a vow schal be yolden to thee in Jerusalem.</span> <span class="verse"><a name="3">3</a>Here thou my preier; ech man schal come to thee.</span> <span class="verse"><a name="4">4</a>The wordis of wickid men hadden the maistrye ouer vs; and thou schalt do merci to oure wickidnessis.</span> <span class="verse"><a name="5">5</a>Blessid is he, whom thou hast chose, and hast take; he schal dwelle in thin hallis. We schulen be fillid with the goodis of thin hous;</span> <span class="verse"><a name="6">6</a>thi temple is hooli, wondurful in equite. God, oure heelthe, here thou vs; thou art hope of alle coostis of erthe, and in the see afer.</span> <span class="verse"><a name="7">7</a>And thou makest redi hillis in thi vertu, and art gird with power;</span> <span class="verse"><a name="8">8</a>which disturblist the depthe of the see, the soun of the wawis therof.</span> <span class="verse"><a name="9">9</a>Folkis schulen be disturblid, and thei that dwellen in the endis schulen drede of thi signes; thou schalt delite the outgoingis of the morewtid and euentid.</span> <span class="verse"><a name="10">10</a>Thou hast visitid the lond, and hast greetli fillid it; thou hast multiplied to make it riche. The flood of God was fillid with watris; thou madist redi the mete of hem, for the makyng redi therof is so.</span> <span class="verse"><a name="11">11</a>Thou fillynge greetli the stremes therof, multiplie the fruytis therof; the lond bringinge forth fruytis schal be glad in goteris of it.</span> <span class="verse"><a name="12">12</a>Thou schalt blesse the coroun of the yeer of thi good wille; and thi feeldis schulen be fillid with plentee of fruytis.</span> <span class="verse"><a name="13">13</a>The feire thingis of desert schulen wexe fatte; and litle hillis schulen be cumpassid  with ful out ioiyng.</span> <span class="verse"><a name="14">14</a>The wetheris of scheep ben clothid, and valeis schulen be plenteuouse of wheete; thei schulen crye, and sotheli thei schulen seye salm.</span> </p></div</div></div></body></html>