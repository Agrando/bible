<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 136</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/136"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 136</strong></div><p><span class="verse"><a name="1">1</a>The hundrid and sixe and thrittithe salm. On the floodis of Babiloyne there we saten, and wepten; while we bithouyten on Syon.</span> <span class="verse"><a name="2">2</a>In salewis in the myddil therof; we hangiden vp oure orguns.</span> <span class="verse"><a name="3">3</a>For thei that ledden vs prisoners; axiden vs there the wordis of songis. And thei that ledden awei vs seiden; Synge ye to vs an ympne of the songis of Syon.</span> <span class="verse"><a name="4">4</a>Hou schulen we singe a songe of the Lord; in an alien lond?</span> <span class="verse"><a name="5">5</a>If Y foryete thee, Jerusalem; my riyt hond be youun to foryeting.</span> <span class="verse"><a name="6">6</a>Mi tunge cleue to my chekis; if Y bithenke not on thee. If Y purposide not of thee, Jerusalem; in the bigynnyng of my gladnesse.</span> <span class="verse"><a name="7">7</a>Lord, haue thou mynde on the sones of  Edom; for the dai of Jerusalem. Whiche seien, Anyntische ye, anyntische ye; `til to the foundement ther ynne.</span> <span class="verse"><a name="8">8</a>Thou wretchid douyter of Babiloyne; he is blessid, that `schal yelde to thee thi yelding, which thou yeldidist to vs.</span> <span class="verse"><a name="9">9</a>He is blessid, that schal holde; and hurtle doun hise litle children at a stoon.</span> </p></div</div></div></body></html>