<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 146</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/146"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 146</strong></div><p><span class="verse"><a name="1">1</a>The `title of the hundrid and sixe and fourtithe salm. Alleluya. Herie ye the Lord, for the salm is good; heriyng be myrie, and fair to oure God.</span> <span class="verse"><a name="2">2</a>The Lord schal bilde Jerusalem; and schal gadere togidere the scateryngis of Israel.</span> <span class="verse"><a name="3">3</a>Which Lord makith hool men contrit in herte; and byndith togidere the sorewes of hem.</span> <span class="verse"><a name="4">4</a>Which noumbrith the multitude of sterris; and clepith names to alle tho.</span> <span class="verse"><a name="5">5</a>Oure Lord is greet, and his vertu is greet; and of his wisdom is no noumbre.</span> <span class="verse"><a name="6">6</a>The Lord takith vp mylde men; forsothe he makith low synneris `til to the erthe.</span> <span class="verse"><a name="7">7</a>Bifore synge ye to the Lord in knoulechyng; seye ye salm to oure God in an harpe.</span> <span class="verse"><a name="8">8</a>Which hilith heuene with cloudis; and makith redi reyn to the erthe. Which bryngith forth hei in hillis; and eerbe to the seruice of men.</span> <span class="verse"><a name="9">9</a>Which yyueth mete to her werk beestis; and to the briddys of crowis clepinge hym.</span> <span class="verse"><a name="10">10</a>He schal not haue wille in the strengthe of an hors; nether it schal be wel plesaunt to hym in the leggis of a man.</span> </p></div</div></div></body></html>