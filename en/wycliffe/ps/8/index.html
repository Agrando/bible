<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 8</strong></div><p><span class="verse"><a name="1">1</a>The title of the eiythe salm. To the ouercomere, for pressours, the salm of Dauid.</span> <span class="verse"><a name="2">2</a>Lord, thou art oure Lord; thi name is ful wonderful in al erthe. For thi greet doyng is reisid, aboue heuenes.</span> <span class="verse"><a name="3">3</a>Of the mouth of yonge children, not spekynge and soukynge mylk, thou madist perfitli heriyng, for thin enemyes; that thou destrie the enemy and avengere.</span> <span class="verse"><a name="4">4</a>For Y schal se thin heuenes, the werkis of thi fyngris; the moone and sterris, whiche thou hast foundid.</span> <span class="verse"><a name="5">5</a>What is a man, that thou art myndeful of hym; ethir the sone of a virgyn, for thou visitist hym?</span> <span class="verse"><a name="6">6</a>Thou hast maad hym a litil lesse than aungels; thou hast corouned hym with glorie and onour,</span> <span class="verse"><a name="7">7</a>and hast ordeyned hym aboue the werkis of thin hondis.</span> <span class="verse"><a name="8">8</a>Thou hast maad suget alle thingis vndur hise feet; alle scheep and oxis, ferthermore and the beestis of the feeld;</span> <span class="verse"><a name="9">9</a>the briddis of the eir, and the fischis of the see; that passen bi the pathis of the see.</span> <span class="verse"><a name="10">10</a>Lord, `thou art oure Lord; thi name `is wondurful in al erthe.</span> </p></div</div></div></body></html>