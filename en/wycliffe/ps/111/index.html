<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 111</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/111"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 111</strong></div><p><span class="verse"><a name="1">1</a>The `title of the hundrid and enleuenthe salm. Alleluya. Blissid is the man that dredith the Lord; he schal wilne ful myche in hise comaundementis.</span> <span class="verse"><a name="2">2</a>His seed schal be myyti in erthe; the generacioun of riytful men schal be blessid.</span> <span class="verse"><a name="3">3</a>Glorie and richessis ben in his hous; and his riytfulnesse dwellith in to the world of world.</span> <span class="verse"><a name="4">4</a>Liyt is risun vp in derknessis to riytful men; the Lord is merciful in wille, and a merciful doere, and riytful.</span> <span class="verse"><a name="5">5</a>The man is merye, that doith merci, and leeneth; he disposith hise wordis in dom;</span> <span class="verse"><a name="6">6</a>for he schal not be  moued with outen ende.</span> <span class="verse"><a name="7">7</a>A iust man schal be in euerlastinge mynde; he schal not drede of an yuel heryng. His herte is redi for to hope in the Lord;</span> <span class="verse"><a name="8">8</a>his herte is confermed, he schal not be moued, til he dispise hise enemyes.</span> <span class="verse"><a name="9">9</a>He spredde abrood, he yaf to pore men; his riytwisnesse dwellith in to the world of world; his horn schal be reisid in glorie.</span> <span class="verse"><a name="10">10</a>A synner schal se, and schal be wrooth; he schal gnaste with hise teeth, and schal faile; the desijr of synneris schal perische.</span> </p></div</div></div></body></html>