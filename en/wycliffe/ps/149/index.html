<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 149</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/149"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 149</strong></div><p><span class="verse"><a name="1">1</a>The `title of the hundrid and nyne and fourtithe salm. Alleluya. Synge ye to the Lord a newe song; hise heriyng be in the chirche of seyntis.</span> <span class="verse"><a name="2">2</a>Israel be glad in hym that made hym; and the douytris of Syon make ful out ioye in her king.</span> <span class="verse"><a name="3">3</a>Herie thei his name in a queer; seie thei salm to hym in a tympan, and sautre.</span> <span class="verse"><a name="4">4</a>For the Lord is wel plesid in his puple; and he hath reisid mylde men in to heelthe.</span> <span class="verse"><a name="5">5</a>Seyntis schulen make ful out ioye in glorie; thei schulen be glad in her beddis.</span> <span class="verse"><a name="6">6</a>The ful out ioiyngis of God in the throte of hem; and swerdis scharp on `ech side in the hondis of hem.</span> <span class="verse"><a name="7">7</a>To do veniaunce in naciouns; blamyngis in puplis.</span> <span class="verse"><a name="8">8</a>To bynde the kyngis of hem in stockis; and the noble men of hem in yrun manaclis.</span> <span class="verse"><a name="9">9</a>That thei make in hem doom writun; this is glorye to alle hise seyntis.</span> </p></div</div></div></body></html>