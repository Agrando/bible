<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 91</strong></div><p><span class="verse"><a name="1">1</a>The `title of the oon and nyntithe salm. `The salm of `song, in the dai of sabath.</span> <span class="verse"><a name="2">2</a>It is good to knouleche to the Lord; and to synge to thi name, thou hiyeste.</span> <span class="verse"><a name="3">3</a>To schewe eerli thi merci; and thi treuthe bi nyyt.</span> <span class="verse"><a name="4">4</a>In a sautrie of ten cordis; with song in harpe.</span> <span class="verse"><a name="5">5</a>For thou, Lord, hast delitid me in thi makyng; and Y schal make ful out ioye in the werkis of thin hondis.</span> <span class="verse"><a name="6">6</a>Lord, thi werkis ben magnefied greetli; thi thouytis ben maad ful depe.</span> <span class="verse"><a name="7">7</a>An vnwise man schal not knowe; and a fool schal not vndirstonde these thingis.</span> <span class="verse"><a name="8">8</a>Whanne synneris comen forth, as hey; and alle thei apperen, that worchen wickidnesse.</span> <span class="verse"><a name="9">9</a>That thei perische in to the world of world;  forsothe thou, Lord, art the hiyest, withouten ende. For lo!</span> <span class="verse"><a name="10">10</a>Lord, thin enemyes, for lo! thin enemyes schulen perische; and alle schulen be scaterid that worchen wickidnesse.</span> <span class="verse"><a name="11">11</a>And myn horn schal be reisid as an vnicorn; and myn eelde in plenteuouse merci.</span> <span class="verse"><a name="12">12</a>And myn iye dispiside myn enemyes; and whanne wickid men rysen ayens me, myn eere schal here.</span> <span class="verse"><a name="13">13</a>A iust man schal floure as a palm tree; he schal be multiplied as a cedre of Liban.</span> <span class="verse"><a name="14">14</a>Men plauntid in the hous of the Lord; schulen floure in the porchis of the hous of oure God.</span> <span class="verse"><a name="15">15</a>Yit thei schulen be multiplied in plenteuouse elde; and thei schulen be suffryng wel. That thei telle, that oure Lord God is riytful; and no wickidnesse is in hym.</span> </p></div</div></div></body></html>