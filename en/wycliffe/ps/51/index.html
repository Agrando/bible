<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 51</strong></div><p><span class="verse"><a name="1">1</a>The title of the oon and fiftithe salm. To victorie, the salm of Dauid,</span> <span class="verse"><a name="2">2</a>`whanne Doech Idumei cam, and telde to Saul, and seide to him, Dauid cam in to the hows of Abymelech.</span> <span class="verse"><a name="3">3</a>What hast thou glorie in malice; which art miyti in wickidnesse?</span> <span class="verse"><a name="4">4</a>Al dai thi tunge thouyte vnriytfulnesse; as a scharp rasour thou hast do gile.</span> <span class="verse"><a name="5">5</a>Thou louedist malice more than benygnite; `thou louedist wickidnesse more than to speke equite.</span> <span class="verse"><a name="6">6</a>Thou louedist alle wordis of casting doun; with a gileful tunge.</span> <span class="verse"><a name="7">7</a>Therfor God schal distrie thee in to the ende, he schal drawe  thee out bi the roote, and he schal make thee to passe awei fro thi tabernacle; and thi roote fro the lond of lyuynge men.</span> <span class="verse"><a name="8">8</a>Iust men schulen se, and schulen drede; and thei schulen leiye on hym, and thei schulen seie, Lo!</span> <span class="verse"><a name="9">9</a>the man that settide not God his helpere. But he hopide in the multitude of his richessis; and hadde maistrie in his vanite.</span> <span class="verse"><a name="10">10</a>Forsothe Y, as a fruytful olyue tre in the hous of God; hopide in the merci of God with outen ende, and in to the world of world.</span> <span class="verse"><a name="11">11</a>Y schal knowleche to thee in to the world, for thou hast do mercy to me; and Y schal abide thi name, for it is good in the siyt of thi seyntis.</span> </p></div</div></div></body></html>