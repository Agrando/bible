<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 45</strong></div><p><span class="verse"><a name="1">1</a>The title of the five and fourtithe salm. To the ouercomere, the song of the sones `of Chore, `for yongthis.</span> <span class="verse"><a name="2">2</a>Oure God, thou art refuyt, and vertu; helpere in tribulacions, that han founde vs greetly.</span> <span class="verse"><a name="3">3</a>Therfor we schulen not drede, while the erthe schal be troblid; and the hillis schulen be borun ouer in to the herte of the see.</span> <span class="verse"><a name="4">4</a>The watris of hem sowneden, and weren troblid; hillis weren  troblid togidere in the strengthe of hym.</span> <span class="verse"><a name="5">5</a>The feersnesse of flood makith glad the citee of God; the hiyeste God hath halewid his tabernacle.</span> <span class="verse"><a name="6">6</a>God in the myddis therof schal not be moued; God schal helpe it eerli in the grey morewtid.</span> <span class="verse"><a name="7">7</a>Hethene men weren disturblid togidere, and rewmes weren bowid doun; God yaf his vois, the erthe was moued.</span> <span class="verse"><a name="8">8</a>The Lord of vertues is with vs; God of Jacob is oure vptakere.</span> <span class="verse"><a name="9">9</a>Come ye, and se the werkis of the Lord; whiche wondris he hath set on the erthe.</span> <span class="verse"><a name="10">10</a>He doynge awei batels til to the ende of the lond; schal al to-brese bouwe, and schal breke togidere armuris, and schal brenne scheldis bi fier.</span> <span class="verse"><a name="11">11</a>Yyue ye tent, and se ye, that Y am God; Y schal be enhaunsid among hethene men; and Y schal be enhaunsid in erthe.</span> <span class="verse"><a name="12">12</a>The Lord of vertues is with vs; God of Jacob is oure vptakere.</span> </p></div</div></div></body></html>