<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 139</strong></div><p><span class="verse"><a name="1">1</a>The `title of the hundrid and nyne and thrittithe `salm. To victorie, the salm of Dauith.</span> <span class="verse"><a name="2">2</a>Lord, delyuere thou me fro an yuel man; delyuere thou me fro a wickid man.</span> <span class="verse"><a name="3">3</a>Whiche thouyten wickidnesses in the herte; al dai thei ordeyneden batels.</span> <span class="verse"><a name="4">4</a>Thei scharpiden her tungis as serpentis; the venym of snakis vndir the lippis of hem.</span> <span class="verse"><a name="5">5</a>Lord, kepe thou me fro the hond of the synnere; and delyuere thou me fro wickid men. Which thouyten to disseyue my goyngis;</span> <span class="verse"><a name="6">6</a>proude men hidden a snare to me. And thei leiden forth cordis in to a snare; thei settiden sclaundir to me bisidis the weie.</span> <span class="verse"><a name="7">7</a>I seide to the Lord, Thou art mi God; Lord, here thou the vois of my biseching.</span> <span class="verse"><a name="8">8</a>Lord, Lord, the vertu of myn heelthe; thou madist schadowe on myn heed in the dai of batel.</span> <span class="verse"><a name="9">9</a>Lord, bitake thou not me fro my desire to the synnere; thei thouyten ayens me, forsake thou not me, lest perauenture thei ben enhaunsid.</span> <span class="verse"><a name="10">10</a>The heed of the cumpas of hem; the trauel of her lippis schal hile hem.</span> <span class="verse"><a name="11">11</a>Colis schulen falle on hem, thou schalt caste hem doun in to fier; in wretchidnessis thei schulen not stonde.</span> <span class="verse"><a name="12">12</a>A man a greet ianglere schal not be dressid in erthe; yuels schulen take an vniust man in perisching.</span> <span class="verse"><a name="13">13</a>I haue knowe, that the Lord schal make dom of a nedi man; and the veniaunce of pore men.</span> <span class="verse"><a name="14">14</a>Netheles iust men schulen knouleche to thi name; and riytful men schulen dwelle with thi cheer.</span> </p></div</div></div></body></html>