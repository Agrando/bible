<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 135</strong></div><p><span class="verse"><a name="1">1</a>The title of the hundrid and fyue and thrittithe salm. Alleluya. Knouleche ye to the Lord, for he is good, for his merci is withouten ende.</span> <span class="verse"><a name="2">2</a>Knouleche ye to the God of goddis.</span> <span class="verse"><a name="3">3</a>Knouleche ye to the Lord of lordis.</span> <span class="verse"><a name="4">4</a>Which aloone makith grete merueils.</span> <span class="verse"><a name="5">5</a>Which made heuenes bi vndurstondyng.</span> <span class="verse"><a name="6">6</a>Which made stidefast erthe on watris.</span> <span class="verse"><a name="7">7</a>Which  made grete liytis.</span> <span class="verse"><a name="8">8</a>The sunne in to the power of the dai.</span> <span class="verse"><a name="9">9</a>The moone and sterris in to the power of the niyt.</span> <span class="verse"><a name="10">10</a>Which smoot Egipt with the firste gendrid thingis of hem.</span> <span class="verse"><a name="11">11</a>Which ledde out Israel fro the myddil of hem.</span> <span class="verse"><a name="12">12</a>In a miyti hond and in an hiy arm.</span> <span class="verse"><a name="13">13</a>Whiche departide the reed see in to departyngis.</span> <span class="verse"><a name="14">14</a>And ledde out Israel thoruy the myddil therof.</span> <span class="verse"><a name="15">15</a>And he `caste a down Farao and his pouer in the reed see.</span> <span class="verse"><a name="16">16</a>Which ledde ouer his puple thoruy desert.</span> <span class="verse"><a name="17">17</a>Which smoot grete kingis.</span> <span class="verse"><a name="18">18</a>And killide strong kingis.</span> <span class="verse"><a name="19">19</a>Seon, the king of Amorreis.</span> <span class="verse"><a name="20">20</a>And Og, the king of Baasan.</span> <span class="verse"><a name="21">21</a>And he yaf the lond of hem eritage.</span> <span class="verse"><a name="22">22</a>Eritage to Israel, his seruaunt.</span> <span class="verse"><a name="23">23</a>For in oure lownesse he hadde mynde on vs.</span> <span class="verse"><a name="24">24</a>And he ayenbouyte vs fro oure enemyes.</span> <span class="verse"><a name="25">25</a>Which yyueth mete to ech fleisch. Knouleche ye to God of heuene.</span> <span class="verse"><a name="26">26</a>Knouleche ye to the Lord of lordis; for his merci is with outen ende.</span> </p></div</div></div></body></html>