<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 24</strong></div><p><span class="verse"><a name="1">1</a>The title of the foure and twentithe salm. To Dauid.</span> <span class="verse"><a name="2">2</a>Lord, to thee Y haue reisid my soule; my God, Y truste in thee, be Y not aschamed.</span> <span class="verse"><a name="3">3</a>Nethir myn enemyes scorne me; for alle men that suffren thee schulen not be schent.</span> <span class="verse"><a name="4">4</a>Alle men doynge wickyd thingis superfluli; be schent. Lord, schewe thou thi weies to me; and teche thou me thi pathis.</span> <span class="verse"><a name="5">5</a>Dresse thou me in thi treuthe, and teche thou me, for thou art God my sauyour; and Y suffride thee al dai.</span> <span class="verse"><a name="6">6</a>Lord, haue thou mynde of thi merciful doyngis; and of thi mercies that ben fro the world.</span> <span class="verse"><a name="7">7</a>Haue thou not mynde on the trespassis of my yongthe; and on myn vnkunnyngis. Thou, Lord, haue mynde on me bi thi merci; for thi goodnesse.</span> <span class="verse"><a name="8">8</a>The Lord is swete and riytful; for this he schal yyue a lawe to men trespassynge in the weie.</span> <span class="verse"><a name="9">9</a>He schal dresse deboner men in doom; he schal teche mylde men hise weies.</span> <span class="verse"><a name="10">10</a>Alle the weies of the Lord ben mercy and treuthe; to men sekynge his testament, and hise witnessyngis.</span> <span class="verse"><a name="11">11</a>Lord, for thi name thou schalt do merci to my synne; for it is myche.</span> <span class="verse"><a name="12">12</a>Who is a man, that dredith the Lord? he ordeyneth to hym a lawe in the weie which he chees.</span> <span class="verse"><a name="13">13</a>His soule schal dwelle in goodis; and his seed schal enerite the lond.</span> <span class="verse"><a name="14">14</a>The Lord is a sadnesse to men dredynge hym; and his testament is, that it be schewid to hem.</span> <span class="verse"><a name="15">15</a>Myn iyen ben euere to the Lord; for he schal breide awey my feet fro the snare.</span> <span class="verse"><a name="16">16</a>Biholde thou on me, and haue thou mercy on me; for Y am</span> <span class="verse"><a name="17">17</a>oon aloone and pore The tribulaciouns of myn herte ben multiplied; delyuere thou me of my nedis.</span> <span class="verse"><a name="18">18</a>Se thou my mekenesse and my trauel; and foryyue thou alle my  trespassis.</span> <span class="verse"><a name="19">19</a>Bihold thou myn enemyes, for thei ben multiplied; and thei haten me bi wickid hatrede.</span> <span class="verse"><a name="20">20</a>Kepe thou my soule, and delyuere thou me; be Y not aschamed, for Y hopide in thee.</span> <span class="verse"><a name="21">21</a>Innocent men and riytful cleuyden to me; for Y suffride thee.</span> <span class="verse"><a name="22">22</a>God, delyuere thou Israel; fro alle hise tribulaciouns.</span> </p></div</div></div></body></html>