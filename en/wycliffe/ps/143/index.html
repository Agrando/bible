<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 143</strong></div><p><span class="verse"><a name="1">1</a>The title of the hundrid and thre and fourtithe salm. `A salm. Blessid be my Lord God, that techith myn hondis to werre; and my fyngris to batel.</span> <span class="verse"><a name="2">2</a>Mi merci, and my refuyt; my takere vp, and my delyuerer. Mi defender, and Y hopide in him; and thou makist suget my puple vnder me.</span> <span class="verse"><a name="3">3</a>Lord, what is a man, for thou hast maad knowun to him; ether the sone of man, for thou arettist him of sum valu?</span> <span class="verse"><a name="4">4</a>A man is maad lijk vanyte; hise daies passen as schadow.</span> <span class="verse"><a name="5">5</a>Lord, bowe doun thin heuenes, and come thou doun; touche thou hillis, and thei schulen make smoke.</span> <span class="verse"><a name="6">6</a>Leite thou schynyng, and thou schalt scatere hem; sende thou out thin arowis, and thou schalt disturble hem.</span> <span class="verse"><a name="7">7</a>Sende out thin hond fro an hiy, rauysche thou me out, and delyuere thou me fro many watris; and fro the hond of alien sones.</span> <span class="verse"><a name="8">8</a>The mouth of which spak vanite; and the riythond of hem is the riyt hond of wickidnesse.</span> <span class="verse"><a name="9">9</a>God, Y schal synge to thee a new song; I schal seie salm to thee in a sautre of ten stringis.</span> <span class="verse"><a name="10">10</a>Which yyuest heelthe to kingis; which ayen bouytist Dauid, thi seruaunt, fro the wickid swerd rauische thou out me.</span> <span class="verse"><a name="11">11</a>And delyuere thou me fro `the hond of alien sones; the mouth of whiche spak vanyte, and the riythond of hem is the riyt hond of wickidnesse.</span> <span class="verse"><a name="12">12</a>Whose sones ben; as new plauntingis in her yongthe. The douytris of hem  ben arayed; ourned about as the licnesse of the temple.</span> <span class="verse"><a name="13">13</a>The selers of hem ben fulle; bringinge out fro this vessel in to that. The scheep of hem ben with lambre, plenteuouse in her goingis out;</span> <span class="verse"><a name="14">14</a>her kien ben fatte. `No falling of wal is, nether passing ouere; nether cry is in the stretis of hem.</span> <span class="verse"><a name="15">15</a>Thei seiden, `The puple is blessid, that hath these thingis; blessid is the puple, whos Lord is the God of it.</span> </p></div</div></div></body></html>