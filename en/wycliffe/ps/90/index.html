<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 90</strong></div><p><span class="verse"><a name="1">1</a>`The nyntithe salm. He that dwellith in the help of the hiyeste God; schal dwelle in the proteccioun of God of heuene.</span> <span class="verse"><a name="2">2</a>He schal seie to the Lord, Thou art myn vptaker, and my refuit; my God, Y schal hope in him.</span> <span class="verse"><a name="3">3</a>For he delyuered me fro the snare of hunteris; and fro a scharp word.</span> <span class="verse"><a name="4">4</a>With hise schuldris he schal make schadowe to thee; and thou schalt haue hope vnder hise fetheris.</span> <span class="verse"><a name="5">5</a>His treuthe schal cumpasse thee with a scheld; thou schalt not drede of nyytis  drede.</span> <span class="verse"><a name="6">6</a>Of an arowe fliynge in the dai, of a gobelyn goynge in derknessis; of asailing, and a myddai feend.</span> <span class="verse"><a name="7">7</a>A thousynde schulen falle doun fro thi side, and ten thousynde fro thi riytside; forsothe it schal not neiye to thee.</span> <span class="verse"><a name="8">8</a>Netheles thou schalt biholde with thin iyen; and thou schalt se the yelding of synneris.</span> <span class="verse"><a name="9">9</a>For thou, Lord, art myn hope; thou hast set thin help altherhiyeste.</span> <span class="verse"><a name="10">10</a>Yuel schal not come to thee; and a scourge schal not neiye to thi tabernacle.</span> <span class="verse"><a name="11">11</a>For God hath comaundid to hise aungels of thee; that thei kepe thee in alle thi weies.</span> <span class="verse"><a name="12">12</a>Thei schulen beere thee in the hondis; leste perauenture thou hirte thi foot at a stoon.</span> <span class="verse"><a name="13">13</a>Thou schalt go on a snake, and a cocatrice; and thou schalt defoule a lioun and a dragoun.</span> <span class="verse"><a name="14">14</a>For he hopide in me, Y schal delyuere hym; Y schal defende him, for he knew my name.</span> <span class="verse"><a name="15">15</a>He criede to me, and Y schal here him, Y am with him in tribulacioun; Y schal delyuere him, and Y schal glorifie hym.</span> <span class="verse"><a name="16">16</a>I schal fille hym with the lengthe of daies; and Y schal schewe myn helthe to him.</span> </p></div</div></div></body></html>