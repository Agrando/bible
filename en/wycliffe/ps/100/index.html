<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 100</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/100"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 100</strong></div><p><span class="verse"><a name="1">1</a>The titil of the hundrid salm. `The salm of Dauid. Lord, Y schal synge to thee; merci and doom.</span> <span class="verse"><a name="2">2</a>I schal synge, and Y schal vndurstonde in a weie with out wem; whanne thou schalt come to me. I yede perfitli in the innocence of myn herte; in the myddil of myn hous.</span> <span class="verse"><a name="3">3</a>I settide not forth bifore myn iyen an vniust thing; Y hatide hem that maden trespassyngis.</span> <span class="verse"><a name="4">4</a>A schrewide herte cleuede not to me; Y knewe not a  wickid man bowynge awei fro me.</span> <span class="verse"><a name="5">5</a>I pursuede hym; that bacbitide priueli his neiybore. With the proude iye and an herte vnable to be fillid; Y eet not with this.</span> <span class="verse"><a name="6">6</a>Myn iyen weren to the feithful men of erthe, that thei sitte with me; he that yede in a weie with out wem, mynystride to me.</span> <span class="verse"><a name="7">7</a>He that doith pride, schal not dwelle in the myddil of myn hous; he that spekith wickid thingis, seruede not in the siyt of myn iyen.</span> <span class="verse"><a name="8">8</a>In the morutid Y killide alle the synners of erthe; that Y schulde leese fro the citee of the Lord alle men worchynge wickidnesse.</span> </p></div</div></div></body></html>