<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 141</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/141"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 141</strong></div><p><span class="verse"><a name="1">1</a>The `title of the hundrid and oon and fourtithe salm. The lernyng of Dauid; `his preier, `whanne he was in the denne.</span> <span class="verse"><a name="2">2</a>With my vois Y criede to the Lord; with my vois Y preiede hertli to the Lord.</span> <span class="verse"><a name="3">3</a>I schede out my preier in his siyt; and Y pronounce my tribulacioun bifor him.</span> <span class="verse"><a name="4">4</a>While my spirit failith of me; and thou hast knowe my pathis. In this weie in  which Y yede; proude men hidden a snare to me.</span> <span class="verse"><a name="5">5</a>I bihelde to the riyt side, and Y siy; and noon was that knew me. Fliyt perischide fro me; and noon is that sekith my soule.</span> <span class="verse"><a name="6">6</a>Lord, Y criede to thee, Y seide, Thou art myn hope; my part in the lond of lyueris.</span> <span class="verse"><a name="7">7</a>Yyue thou tent to my biseching; for Y am maad low ful greetli. Delyuere thou me fro hem that pursuen me; for thei ben coumfortid on me.</span> <span class="verse"><a name="8">8</a>Lede my soule out of keping to knouleche to thi name; iust men abiden me, til thou yelde to me.</span> </p></div</div></div></body></html>