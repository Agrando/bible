<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 98</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/98"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 98</strong></div><p><span class="verse"><a name="1">1</a>The eiyte and nyntithe salm. The Lord hath regned, puplis ben wrooth; thou that sittist on cherubyn, the erthe be moued.</span> <span class="verse"><a name="2">2</a>The Lord is greet in Sion; and hiy aboue alle puplis.</span> <span class="verse"><a name="3">3</a>Knouleche thei to thi greet name, for it is ferdful and hooli;</span> <span class="verse"><a name="4">4</a>and the onour of the king loueth doom. Thou hast maad redi dressyngis; thou hast maad doom and riytfulnesse in Jacob.</span> <span class="verse"><a name="5">5</a>Enhaunse ye oure Lord  God; and worschipe ye the stool of hise feet, for it is hooli.</span> <span class="verse"><a name="6">6</a>Moises and Aaron weren among hise preestis; and Samuel was among hem that inwardli clepen his name. Thei inwardli clepiden the Lord, and he herde hem;</span> <span class="verse"><a name="7">7</a>in a piler of cloude he spak to hem. Thei kepten hise witnessyngis; and the comaundement which he yaf to hem.</span> <span class="verse"><a name="8">8</a>Oure Lord God, thou herdist hem; God, thou were merciful to hem, and thou tokist veniaunce on al her fyndyngis.</span> <span class="verse"><a name="9">9</a>Enhaunse ye oure Lord God, and worschipe ye in his hooli hil; for oure Lord God is hooli.</span> </p></div</div></div></body></html>