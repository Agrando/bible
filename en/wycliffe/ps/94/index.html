<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 94</strong></div><p><span class="verse"><a name="1">1</a>The foure and nyntithe salm. Come ye, make we ful out ioie to the Lord; hertli synge we to God, oure heelthe.</span> <span class="verse"><a name="2">2</a>Bifore ocupie we his face in knowleching; and hertli synge we to him in salmes.</span> <span class="verse"><a name="3">3</a>For God is a greet Lord, and a greet king aboue alle goddis; for the Lord schal not putte awei his puple.</span> <span class="verse"><a name="4">4</a>For alle the endis of erthe ben in his hond; and the hiynesses of hillis ben hise.</span> <span class="verse"><a name="5">5</a>For the see is his, and he made it; and hise hondis formeden the drie lond.</span> <span class="verse"><a name="6">6</a>Come ye, herie we, and falle we doun bifore God, wepe we bifore the Lord that made vs;</span> <span class="verse"><a name="7">7</a>for he is oure Lord God. And we ben the puple of his lesewe; and the scheep of his hond.</span> <span class="verse"><a name="8">8</a>If ye han herd his vois to dai; nyle ye make hard youre hertis.</span> <span class="verse"><a name="9">9</a>As in the terryng to wraththe; bi the dai of temptacioun in desert. Where youre fadris temptiden me; thei preueden and sien my werkis.</span> <span class="verse"><a name="10">10</a>Fourti yeer I was offendid to this generacioun; and Y seide, Euere thei erren in herte.</span> <span class="verse"><a name="11">11</a>And these men knewen not my weies; to whiche Y swoor in myn ire, thei schulen not entre in to my reste.</span> </p></div</div></div></body></html>