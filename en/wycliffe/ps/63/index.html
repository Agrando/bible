<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 63</strong></div><p><span class="verse"><a name="1">1</a>The titil of the thre and sixtithe salm. `In Ebrewe thus, To the victorie, the salm of Dauid. `In Jerom `thus, To the ouercomer, the song of Dauid.</span> <span class="verse"><a name="2">2</a>God, here thou my preier, whanne Y biseche; delyuere thou my soule fro the drede of the enemy.</span> <span class="verse"><a name="3">3</a>Thou hast defendid me fro the couent of yuele doers; fro the multitude of hem that worchen wickidnesse.</span> <span class="verse"><a name="4">4</a>For thei scharpiden her tungis as a swerd, thei benten a bowe, a bittir thing;</span> <span class="verse"><a name="5">5</a>for to schete in priuetees hym that is vnwemmed.</span> <span class="verse"><a name="6">6</a>Sodeynli thei schulen schete hym, and thei schulen not drede; thei maden stidefast to hem silf a wickid word. Thei telden, that thei schulden hide snaris; thei seiden, Who schal se hem?</span> <span class="verse"><a name="7">7</a>Thei souyten wickidnessis; thei souyten, and failiden in sekinge. A man neiyhe to deep herte;</span> <span class="verse"><a name="8">8</a>and God schal be enhaunsid. The arowis of `litle men ben maad the woundis of hem;</span> <span class="verse"><a name="9">9</a>and the tungis of hem ben maad sijk ayens hem. Alle men ben disturblid, that sien hem;</span> <span class="verse"><a name="10">10</a>and ech man dredde. And thei telden the  werkis of God; and vndurstoden the dedis of God.</span> <span class="verse"><a name="11">11</a>The iust man schal be glad in the Lord, and schal hope in hym; and alle men of riytful herte schulen be preisid.</span> </p></div</div></div></body></html>