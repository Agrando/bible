<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 34</strong></div><p><span class="verse"><a name="1">1</a>The title of the foure and thrittithe salm. `To Dauid. Lord, deme thou hem, that anoien me; ouercome thou hem, that fiyten ayens me.</span> <span class="verse"><a name="2">2</a>Take thou armeris and scheeld; and rise vp into help to me.</span> <span class="verse"><a name="3">3</a>Schede out the swerd, and close togidere ayens hem that pursuen me; seie thou to my soule, Y am thin helthe.</span> <span class="verse"><a name="4">4</a>Thei that seken my lijf; be schent, and aschamed. Thei that thenken yuels to me; be turned awei bacward, and be schent.</span> <span class="verse"><a name="5">5</a>Be thei maad as dust bifor the face of the wynd; and the aungel of  the Lord make hem streit.</span> <span class="verse"><a name="6">6</a>Her weie be maad derknesse, and slydirnesse; and the aungel of the Lord pursue hem.</span> <span class="verse"><a name="7">7</a>For with out cause thei hidden to me the deth of her snare; in veyn thei dispisiden my soule.</span> <span class="verse"><a name="8">8</a>The snare which he knoweth not come to hym, and the takyng which he hidde take hym; and fall he in to the snare in that thing.</span> <span class="verse"><a name="9">9</a>But my soule schal fulli haue ioye in the Lord; and schal delite on his helthe.</span> <span class="verse"><a name="10">10</a>Alle my boonys schulen seie, Lord, who is lijk thee? Thou delyuerist a pore man fro the hond of his strengere; a nedi man and pore fro hem that diuersely rauischen hym.</span> <span class="verse"><a name="11">11</a>Wickid witnessis risynge axiden me thingis, whiche Y knewe not.</span> <span class="verse"><a name="12">12</a>Thei yeldiden to me yuels for goodis; bareynnesse to my soule.</span> <span class="verse"><a name="13">13</a>But whanne thei weren diseseful to me; Y was clothid in an heire. I mekide my soule in fastyng; and my preier schal be turned `with ynne my bosum.</span> <span class="verse"><a name="14">14</a>I pleside so as oure neiybore, as oure brother; Y was `maad meke so as morenynge and sorewful.</span> <span class="verse"><a name="15">15</a>And thei weren glad, and camen togidere ayens me; turmentis weren gaderid on me, and Y knew not.</span> <span class="verse"><a name="16">16</a>Thei weren scaterid, and not compunct, thei temptiden me, thei scornyden me with mowyng; thei gnastiden on me with her teeth.</span> <span class="verse"><a name="17">17</a>Lord, whanne thou schalt biholde, restore thou my soule fro the wickidnesse of hem; `restore thou myn oon aloone fro liouns.</span> <span class="verse"><a name="18">18</a>I schal knowleche to thee in a greet chirche; Y schal herie thee in a sad puple.</span> <span class="verse"><a name="19">19</a>Thei that ben aduersaries wickidli to me, haue not ioye on me; that haten me with out cause, and bikenen with iyen.</span> <span class="verse"><a name="20">20</a>For sotheli thei spaken pesibli to me; and thei spekynge in wrathfulnesse of erthe thouyten giles.</span> <span class="verse"><a name="21">21</a>And thei maden large her mouth on me; thei seiden, Wel, wel! oure iyen han sien.</span> <span class="verse"><a name="22">22</a>Lord, thou hast seen, be thou not stille; Lord, departe thou not fro  me.</span> <span class="verse"><a name="23">23</a>Rise vp, and yyue tent to my doom; my God and my Lord, biholde in to my cause.</span> <span class="verse"><a name="24">24</a>Mi Lord God, deme thou me bi thi riytfulnesse; and haue thei not ioye on me.</span> <span class="verse"><a name="25">25</a>Seie thei not in her hertis, Wel, wel, to oure soule; nether seie thei, We schulen deuoure hym.</span> <span class="verse"><a name="26">26</a>Shame thei, and drede thei togidere; that thanken for myn yuels. Be thei clothid with schame and drede; that speken yuele thingis on me.</span> <span class="verse"><a name="27">27</a>Haue thei ful ioie, and be thei glad that wolen my riytfulnesse; and seie thei euere, The Lord be magnyfied, whiche wolen the pees of his seruaunt.</span> <span class="verse"><a name="28">28</a>And my tunge schal bithenke thi riytfulnesse; al day thin heriyng.</span> </p></div</div></div></body></html>