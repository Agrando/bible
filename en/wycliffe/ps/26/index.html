<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 26</strong></div><p><span class="verse"><a name="1">1</a>The title of the sixe and twentithe salm. To Dauid. The Lord is my liytnyng, and myn helthe; whom schal Y drede? The Lord is defendere of my lijf; for whom schal Y tremble?</span> <span class="verse"><a name="2">2</a>The while noiful men neiyen on me; for to ete my fleischis. Myn enemyes,  that trobliden me; thei weren maad sijk and felden doun.</span> <span class="verse"><a name="3">3</a>Thouy castels stonden togidere ayens me; myn herte schal not drede. Thouy batel risith ayens me; in this thing Y schal haue hope.</span> <span class="verse"><a name="4">4</a>I axide of the Lord o thing; Y schal seke this thing; that Y dwelle in the hows of the Lord alle the daies of my lijf. That Y se the wille of the Lord; and that Y visite his temple.</span> <span class="verse"><a name="5">5</a>For he hidde me in his tabernacle in the dai of yuelis; he defendide me in the hid place of his tabernacle.</span> <span class="verse"><a name="6">6</a>He enhaunside me in a stoon; and now he enhaunside myn heed ouer myn enemyes. I cumpasside, and offride in his tabernacle a sacrifice of criyng; Y schal synge, and Y schal seie salm to the Lord.</span> <span class="verse"><a name="7">7</a>Lord, here thou my vois, bi which Y criede to thee; haue thou merci on me, and here me.</span> <span class="verse"><a name="8">8</a>Myn herte seide to thee, My face souyte thee; Lord, Y schal seke eft thi face.</span> <span class="verse"><a name="9">9</a>Turne thou not awei thi face fro me; bouwe thou not awei in ire fro thi seruaunt. Lord, be thou myn helpere, forsake thou not me; and, God, myn helthe, dispise thou not me.</span> <span class="verse"><a name="10">10</a>For my fadir and my modir han forsake me; but the Lord hath take me.</span> <span class="verse"><a name="11">11</a>Lord, sette thou a lawe to me in thi weie; and dresse thou me in thi path for myn enemyes.</span> <span class="verse"><a name="12">12</a>Bitake thou not me in to the soules of hem, that troblen me; for wickid witnessis han rise ayens me, and wickydnesse liede to it silf.</span> <span class="verse"><a name="13">13</a>I bileue to see the goodis of the Lord; in the lond of `hem that lyuen.</span> <span class="verse"><a name="14">14</a>Abide thou the Lord, do thou manli; and thin herte be coumfortid, and suffre thou the Lord.</span> </p></div</div></div></body></html>