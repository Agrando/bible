<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 5</strong></div><p><span class="verse"><a name="1">1</a>The title of the fyuethe salm. To the ouercomere on the eritagis, the song of Dauid.</span> <span class="verse"><a name="2">2</a>Lord, perseyue thou my wordis with eeris; vndurstonde thou my cry.</span> <span class="verse"><a name="3">3</a>Mi kyng, and my God; yyue thou tent to the vois of my preier.</span> <span class="verse"><a name="4">4</a>For, Lord, Y schal preie to thee; here thou eerly my vois.</span> <span class="verse"><a name="5">5</a>Eerli Y schal stonde nyy thee, and Y schal se; for thou art God not willynge wickidnesse.</span> <span class="verse"><a name="6">6</a>Nethir an yuel willid man schal dwelle bisidis thee; nethir vniust men schulen dwelle bifor thin iyen.</span> <span class="verse"><a name="7">7</a>Thou hatist alle that worchen wickidnesse; thou schalt leese alle that speken leesyng. The Lord schal holde abhomynable a manquellere, and gileful man.</span> <span class="verse"><a name="8">8</a>But, Lord, in the multitude of thi merci Y schal entre in to thin hows; Y schal worschipe to thin hooli temple in thi drede.</span> <span class="verse"><a name="9">9</a>Lord, lede thou forth me in thi riytfulnesse for myn enemyes; dresse thou my weie in thi siyt.</span> <span class="verse"><a name="10">10</a>For whi treuthe is not  in her mouth; her herte is veyn.</span> <span class="verse"><a name="11">11</a>Her throte is an opyn sepulcre, thei diden gilefuli with her tungis; God, deme thou hem. Falle thei doun fro her thouytis, vp the multitude of her wickidnessis caste thou hem doun; for, Lord, thei han terrid thee to ire. And alle that hopen in thee, be glad; thei schulen make fulli ioye with outen ende, and thou schalt dwelle in hem.</span> <span class="verse"><a name="12">12</a>And alle that louen thi name schulen haue glorie in thee;</span> <span class="verse"><a name="13">13</a>for thou schalt blesse a iust man. Lord, thou hast corouned vs, as with the scheeld of thi good wille.</span> </p></div</div></div></body></html>