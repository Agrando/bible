<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 75</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/75"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 75</strong></div><p><span class="verse"><a name="1">1</a>The title of the fyue and seuentithe salm. To the victorie in orguns, `the salm of the song of Asaph.</span> <span class="verse"><a name="2">2</a>God is knowun in Judee; his name is greet in Israel.</span> <span class="verse"><a name="3">3</a>And his place is maad in pees; and his dwellyng is in Syon.</span> <span class="verse"><a name="4">4</a>Ther  he brak poweris; bowe, scheeld, swerd, and batel.</span> <span class="verse"><a name="5">5</a>And thou, God, liytnest wondirfuli fro euerlastynge hillis;</span> <span class="verse"><a name="6">6</a>alle vnwise men of herte weren troblid. Thei slepten her sleep; and alle men founden no thing of richessis in her hondis.</span> <span class="verse"><a name="7">7</a>Thei that stieden on horsis; slepten for thi blamyng, thou God of Jacob.</span> <span class="verse"><a name="8">8</a>Thou art feerful, and who schal ayenstonde thee? fro that tyme thin ire.</span> <span class="verse"><a name="9">9</a>Fro heuene thou madist doom herd; the erthe tremblide, and restide.</span> <span class="verse"><a name="10">10</a>Whanne God roos vp in to doom; to make saaf al the mylde men of erthe.</span> <span class="verse"><a name="11">11</a>For the thouyt of man schal knouleche to thee; and the relifs of thouyt schulen make a feeste dai to thee.</span> <span class="verse"><a name="12">12</a>Make ye a vow, and yelde ye to youre Lord God; alle that bringen yiftis in the cumpas of it.</span> <span class="verse"><a name="13">13</a>To God ferdful, and to him that takith awei the spirit of prynces; to the ferdful at the kyngis of erthe.</span> </p></div</div></div></body></html>