<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 145</strong></div><p><span class="verse"><a name="1">1</a>The `title of the hundred and fyue and fourtithe `salm. Alleluya.</span> <span class="verse"><a name="2">2</a>Mi soule, herie thou the Lord; Y schal herie the Lord in my lijf, Y schal synge to my God as longe as Y schal be. Nile ye triste in princis;</span> <span class="verse"><a name="3">3</a>nether in the sones of men, in whiche is noon helthe.</span> <span class="verse"><a name="4">4</a>The spirit of hym schal go out, and he schal turne ayen in to his erthe; in that dai alle the thouytis of hem schulen perische.</span> <span class="verse"><a name="5">5</a>He is blessid, of whom the God of Jacob is his helpere, his hope is in his Lord God, that made heuene and erthe;</span> <span class="verse"><a name="6">6</a>the see, and alle thingis that ben in tho.</span> <span class="verse"><a name="7">7</a>Which kepith treuthe in to the world, makith dom to hem that suffren wrong; yyueth mete to  hem that ben hungri. The Lord vnbyndith feterid men;</span> <span class="verse"><a name="8">8</a>the Lord liytneth blynde men. The Lord reisith men hurtlid doun; the Lord loueth iust men.</span> <span class="verse"><a name="9">9</a>The Lord kepith comelyngis, he schal take vp a modirles child, and widewe; and he schal distrie the weies of synners.</span> <span class="verse"><a name="10">10</a>The Lord schal regne in to the worldis; Syon, thi God schal regne in generacioun and in to generacioun.</span> </p></div</div></div></body></html>