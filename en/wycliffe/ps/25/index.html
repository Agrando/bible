<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 25</strong></div><p><span class="verse"><a name="1">1</a>The title of the fyue and twentithe salm. `To Dauid.
Lord, deme thou me, for Y entride in myn innocens; and Y hopynge in the Lord schal not be made vnstidfast.</span> <span class="verse"><a name="2">2</a>Lord, preue thou me, and asaie me; brenne thou my reynes, and myn herte.</span> <span class="verse"><a name="3">3</a>For whi thi merci is bifor myn iyen; and Y pleside in thi treuthe.</span> <span class="verse"><a name="4">4</a>I sat not with the counsel of vanyte; and Y schal not entre with men doynge wickid thingis.</span> <span class="verse"><a name="5">5</a>I hatide the chirche of yuele men; and Y schal not sitte with wickid men.</span> <span class="verse"><a name="6">6</a>I schal waische myn hondis among innocentis; and, Lord, Y schal cumpasse thin auter.</span> <span class="verse"><a name="7">7</a>That Y here the vois of heriyng; and that Y telle out alle thi merueils.</span> <span class="verse"><a name="8">8</a>Lord, Y haue loued the fairnesse of thin hows; and the place of the dwellyng of thi glorie.</span> <span class="verse"><a name="9">9</a>God, leese thou not my soule with vnfeithful men; and my lijf with men of bloodis.</span> <span class="verse"><a name="10">10</a>In whose hondis wyckidnessis ben; the riythond of hem is fillid with yiftis.</span> <span class="verse"><a name="11">11</a>But Y entride in myn innocens; ayenbie thou me, and haue merci on me.</span> <span class="verse"><a name="12">12</a>Mi foot stood in riytfulnesse; Lord, Y schal blesse thee in chirchis.</span> </p></div</div></div></body></html>