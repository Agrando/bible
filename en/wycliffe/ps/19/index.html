<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 19</strong></div><p><span class="verse"><a name="1">1</a>The title of the nyntenthe salm. To victorie, the salm of Dauid.</span> <span class="verse"><a name="2">2</a>The Lord here thee in the dai of tribulacioun; the name of God of Jacob defende thee.</span> <span class="verse"><a name="3">3</a>Sende he helpe to thee fro the hooli place; and fro Syon defende he thee.</span> <span class="verse"><a name="4">4</a>Be he myndeful of al thi sacrifice; and thi brent sacrifice be maad fat.</span> <span class="verse"><a name="5">5</a>Yyue he to thee aftir thin herte; and conferme he al thi counsel.</span> <span class="verse"><a name="6">6</a>We schulen be glad in thin helthe; and we schulen be magnyfied in the name of oure God.</span> <span class="verse"><a name="7">7</a>The Lord fille alle thin axyngis; nowe Y haue knowe, that the Lord hath maad saaf his crist. He schal here hym fro his hooly heuene;  the helthe of his riyt hond is in poweris.</span> <span class="verse"><a name="8">8</a>Thes in charis, and these in horsis; but we schulen inwardli clepe in the name of oure Lord God.</span> <span class="verse"><a name="9">9</a>Thei ben boundun, and felden doun; but we han rise, and ben reisid.</span> <span class="verse"><a name="10">10</a>Lord, make thou saaf the kyng; and here thou vs in the dai in which we inwardli clepen thee.</span> </p></div</div></div></body></html>