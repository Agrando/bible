<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 89</strong></div><p><span class="verse"><a name="1">1</a>The title of the nyne and eiytetithe salm. The preier of Moises, the man of God. Lord, thou art maad help to vs; fro generacioun in to generacioun.</span> <span class="verse"><a name="2">2</a>Bifore that hillis weren maad, ether the erthe and the world was formed; fro the world and in to the world thou art God.</span> <span class="verse"><a name="3">3</a>Turne thou not awei a man in to lownesse; and thou seidist, Ye sones of men, be conuertid.</span> <span class="verse"><a name="4">4</a>For a thousynde yeer ben bifore thin iyen; as yistirdai, which is passid, and as keping in the niyt.</span> <span class="verse"><a name="5">5</a>The yeeris of hem schulen be; that ben had for nouyt.</span> <span class="verse"><a name="6">6</a>Eerli passe he, as  an eerbe, eerli florische he, and passe; in the euentid falle he doun, be he hard, and wexe drie.</span> <span class="verse"><a name="7">7</a>For we han failid in thin ire; and we ben disturblid in thi strong veniaunce.</span> <span class="verse"><a name="8">8</a>Thou hast set oure wickidnessis in thi siyt; oure world in the liytning of thi cheer.</span> <span class="verse"><a name="9">9</a>For alle oure daies han failid; and we han failid in thin ire. Oure yeris schulen bithenke, as an yreyn;</span> <span class="verse"><a name="10">10</a>the daies of oure yeeris ben in tho seuenti yeeris. Forsothe, if fourescoor yeer ben in myyti men; and the more tyme of hem is trauel and sorewe. For myldenesse cam aboue; and we schulen be chastisid.</span> <span class="verse"><a name="11">11</a>Who knew the power of thin ire; and durste noumbre thin ire for thi drede?</span> <span class="verse"><a name="12">12</a>Make thi riythond so knowun; and make men lerned in herte bi wisdom.</span> <span class="verse"><a name="13">13</a>Lord, be thou conuertid sumdeel; and be thou able to be preied on thi seruauntis.</span> <span class="verse"><a name="14">14</a>We weren fillid eerli with thi merci; we maden ful out ioye, and we delitiden in alle oure daies.</span> <span class="verse"><a name="15">15</a>We weren glad for the daies in whiche thou madist vs meke; for the yeeris in whiche we siyen yuels.</span> <span class="verse"><a name="16">16</a>Lord, biholde thou into thi seruauntis, and in to thi werkis; and dresse thou the sones of hem.</span> <span class="verse"><a name="17">17</a>And the schynyng of oure Lord God be on vs; and dresse thou the werkis of oure hondis on vs, and dresse thou the werk of oure hondis.</span> </p></div</div></div></body></html>