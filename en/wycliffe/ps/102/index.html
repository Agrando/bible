<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 102</strong></div><p><span class="verse"><a name="1">1</a>The title of `hundred and secounde salm. `Of Dauid. Mi soule, blesse thou the Lord; and alle thingis that ben with ynne me, blesse his hooli name.</span> <span class="verse"><a name="2">2</a>Mi soule, blesse thou the Lord; and nyle thou foryete alle the yeldyngis  of him.</span> <span class="verse"><a name="3">3</a>Which doith merci to alle thi wickidnessis; which heelith alle thi sijknessis.</span> <span class="verse"><a name="4">4</a>Which ayenbieth thi lijf fro deth; which corowneth thee in merci and merciful doyngis.</span> <span class="verse"><a name="5">5</a>Which fillith thi desijr in goodis; thi yongthe schal be renulid as the yongthe of an egle.</span> <span class="verse"><a name="6">6</a>The Lord doynge mercies; and doom to alle men suffringe wrong.</span> <span class="verse"><a name="7">7</a>He made hise weies knowun to Moises; hise willis to the sones of Israel.</span> <span class="verse"><a name="8">8</a>The Lord is merciful doer, and merciful in wille; longe abidinge, and myche merciful.</span> <span class="verse"><a name="9">9</a>He schal not be wrooth with outen ende; and he schal not thretne with outen ende.</span> <span class="verse"><a name="10">10</a>He dide not to vs aftir oure synnes; nether he yeldide to vs aftir oure wickidnessis.</span> <span class="verse"><a name="11">11</a>For bi the hiynesse of heuene fro erthe; he made strong his merci on men dredynge hym.</span> <span class="verse"><a name="12">12</a>As myche as the eest is fer fro the west; he made fer oure wickidnessis fro vs.</span> <span class="verse"><a name="13">13</a>As a fadir hath merci on sones, the Lord hadde merci on men dredynge him;</span> <span class="verse"><a name="14">14</a>for he knewe oure makyng.</span> <span class="verse"><a name="15">15</a>He bithouyte that we ben dust, a man is as hey; his dai schal flowre out so as a flour of the feeld.</span> <span class="verse"><a name="16">16</a>For the spirit schal passe in hym, and schal not abide; and schal no more knowe his place.</span> <span class="verse"><a name="17">17</a>But the merci of the Lord is fro with out bigynnyng, and til in to with outen ende; on men dredinge hym. And his riytfulnesse is in to the sones of sones;</span> <span class="verse"><a name="18">18</a>to hem that kepen his testament. And ben myndeful of hise comaundementis; to do tho.</span> <span class="verse"><a name="19">19</a>The Lord hath maad redi his seete in heuene; and his rewme schal be lord of alle.</span> <span class="verse"><a name="20">20</a>Aungels of the Lord, blesse ye the Lord; ye myyti in vertu, doynge his word, to here the vois of hise wordis.</span> <span class="verse"><a name="21">21</a>Alle vertues of the Lord, blesse ye the Lord; ye mynystris of hym that doen his wille.</span> <span class="verse"><a name="22">22</a>Alle werkis of the Lord, blesse ye the Lord, in ech place of his lordschipe; my soule, blesse thou the Lord.</span> </p></div</div></div></body></html>