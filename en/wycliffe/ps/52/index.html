<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 52</strong></div><p><span class="verse"><a name="1">1</a>The title of the two and fiftithe salm. To the ouercomer bi the quere, the lernyng of Dauid. The vnwise man seide in his herte; God is not.</span> <span class="verse"><a name="2">2</a>Thei ben `corrupt, and maad abhomynable in her wickidnessis; noon is that doith good.</span> <span class="verse"><a name="3">3</a>God bihelde fro heuene on the sones of men; that he se, if `ony is vndurstondynge, ether sekynge God.</span> <span class="verse"><a name="4">4</a>Alle boweden awei, thei ben maad vnprofitable togidre; noon is that doith good, ther is not til to oon.</span> <span class="verse"><a name="5">5</a>Whether alle men, that worchen wickidnesse, schulen not wite; whiche deuouren my puple as the mete of breed?</span> <span class="verse"><a name="6">6</a>Thei clepiden not God; there thei trembliden for drede, where no drede was. For God hath scaterid the boones of hem, that plesen men; thei ben schent, for God hath forsake hem.</span> <span class="verse"><a name="7">7</a>Who schal yyue fro Syon helthe to Israel? whanne the Lord hath turned the caitifte of his puple, Jacob schal `ful out make ioie, and Israel schal be glad.</span> </p></div</div></div></body></html>