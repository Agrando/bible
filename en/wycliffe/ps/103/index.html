<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 103</strong></div><p><span class="verse"><a name="1">1</a>The hundrid and thridde salm. Mi soule, blesse thou the Lord; my Lord God, thou art magnyfied greetli. Thou hast clothid knouleching and fairnesse; and thou art clothid with liyt,</span> <span class="verse"><a name="2">2</a>as with a cloth. And thou stretchist forth heuene as a skyn;</span> <span class="verse"><a name="3">3</a>and thou hilist with watris the hiyer partis therof. Which settist a cloude thi stiyng; which goest on the fetheris of wyndis.</span> <span class="verse"><a name="4">4</a>Which makist spiritis thin aungels; and thi mynystris brennynge fier.</span> <span class="verse"><a name="5">5</a>Which hast foundid the erthe on his stablenesse; it schal not be bowid in to the world of world.</span> <span class="verse"><a name="6">6</a>The depthe of watris as a cloth is the clothing therof; watris schulen stonde on hillis.</span> <span class="verse"><a name="7">7</a>Tho schulen fle fro thi blamyng; men schulen be aferd of the vois of thi thundur.</span> <span class="verse"><a name="8">8</a>Hillis stien vp, and feeldis goen doun; in to the place which thou hast foundid to tho.</span> <span class="verse"><a name="9">9</a>Thou hast set a terme, which tho schulen not passe; nether tho schulen be turned, for to hile the erthe.</span> <span class="verse"><a name="10">10</a>And thou sendist out wellis in grete valeis; watris schulen passe bitwix the myddil of hillis.</span> <span class="verse"><a name="11">11</a>Alle the beestis of the feeld schulen drynke; wielde assis schulen abide in her thirst.</span> <span class="verse"><a name="12">12</a>Briddis of the eir schulen dwelle on tho; fro the myddis of stoonys thei schulen yyue voices.</span> <span class="verse"><a name="13">13</a>And thou moistist hillis of her hiyer thingis; the erthe schal be fillid of the fruyt of thi werkis.</span> <span class="verse"><a name="14">14</a>And thou bringist forth hei to beestis; and eerbe to the seruyce of men. That thou bringe forth breed of the erthe;</span> <span class="verse"><a name="15">15</a>and that wiyn make glad the herte of men. That he make glad the face with oile; and that breed make stidefast the herte of man.</span> <span class="verse"><a name="16">16</a>The trees of the feeld schulen be fillid, and the cedris of the Liban, whiche he plauntide;</span> <span class="verse"><a name="17">17</a>sparewis schulen make nest there. The hous of the gerfaukun is the leeder of tho;</span> <span class="verse"><a name="18">18</a>hiye  hillis ben refute to hertis; a stoon is refutt to irchouns.</span> <span class="verse"><a name="19">19</a>He made the moone in to tymes; the sunne knewe his goyng doun.</span> <span class="verse"><a name="20">20</a>Thou hast set derknessis, and nyyt is maad; alle beestis of the wode schulen go ther ynne.</span> <span class="verse"><a name="21">21</a>Liouns whelpis rorynge for to rauysche; and to seke of God meete to hem silf.</span> <span class="verse"><a name="22">22</a>The sunne is risun, and tho ben gaderid togidere; and tho schulen be set in her couchis.</span> <span class="verse"><a name="23">23</a>A man schal go out to his werk; and to his worching, til to the euentid.</span> <span class="verse"><a name="24">24</a>Lord, thi werkis ben magnefiede ful myche, thou hast maad alle thingis in wisdom; the erthe is fillid with thi possessioun.</span> <span class="verse"><a name="25">25</a>This see is greet and large to hondis; there ben crepinge beestis, of which is noon noumbre. Litil beestis with grete;</span> <span class="verse"><a name="26">26</a>schippis schulen passe there. This dragoun which thou hast formyd; for to scorne hym.</span> <span class="verse"><a name="27">27</a>Alle thingis abiden of thee; that thou yyue to hem meete in tyme.</span> <span class="verse"><a name="28">28</a>Whanne thou schalt yyue to hem, thei schulen gadere; whanne thou schalt opene thin hond, alle thingis schulen be fillid with goodnesse.</span> <span class="verse"><a name="29">29</a>But whanne thou schalt turne awey the face, thei schulen be disturblid; thou schalt take awei the spirit of them, and thei schulen faile; and thei schulen turne ayen in to her dust.</span> <span class="verse"><a name="30">30</a>Sende out thi spirit, and thei schulen be formed of the newe; and thou schalt renule the face of the erthe.</span> <span class="verse"><a name="31">31</a>The glorie of the Lord be in to the world; the Lord schal be glad in hise werkis.</span> <span class="verse"><a name="32">32</a>Which biholdith the erthe, and makith it to tremble; which touchith hillis, and tho smoken.</span> <span class="verse"><a name="33">33</a>I schal singe to the Lord in my lijf; Y schal seie salm to my God, as longe as Y am.</span> <span class="verse"><a name="34">34</a>Mi speche be myrie to him; forsothe Y schal delite in the Lord.</span> <span class="verse"><a name="35">35</a>Synneris faile fro the erthe, and wickid men faile, so that thei be not; my soule, blesse thou the Lord.</span> </p></div</div></div></body></html>