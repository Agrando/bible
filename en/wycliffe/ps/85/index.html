<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 85</strong></div><p><span class="verse"><a name="1">1</a>The `title of the fyue and eiytetithe salm. The preier of Dauid. Lord, bowe doun thin eere, and here me; for Y am nedi and pore.</span> <span class="verse"><a name="2">2</a>Kepe thou my lijf, for Y am holi; my God, make thou saaf thi seruaunt hopynge in thee.</span> <span class="verse"><a name="3">3</a>Lord, haue thou merci on me, for Y criede al day to thee;</span> <span class="verse"><a name="4">4</a>make thou glad the soule of thi seruaunt, for whi, Lord, Y haue reisid my soule to thee.</span> <span class="verse"><a name="5">5</a>For thou, Lord, art swete and mylde; and of myche merci to alle men inwardli clepynge thee.</span> <span class="verse"><a name="6">6</a>Lord, perseyue thou my preier with eeris; and yyue thou tente to the vois of my bisechyng.</span> <span class="verse"><a name="7">7</a>In the dai of my tribulacioun Y criede to thee; for thou herdist me.</span> <span class="verse"><a name="8">8</a>Lord, noon among goddis is lijk thee; and noon  is euene to thi werkis.</span> <span class="verse"><a name="9">9</a>Lord, alle folkis, whiche euere thou madist, schulen come, and worschipe bifore thee; and thei schulen glorifie thi name.</span> <span class="verse"><a name="10">10</a>For thou art ful greet, and makinge merueils; thou art God aloone.</span> <span class="verse"><a name="11">11</a>Lord, lede thou me forth in thi weie, and Y schal entre in thi treuthe; myn herte be glad, that it drede thi name.</span> <span class="verse"><a name="12">12</a>Mi Lord God, Y schal knouleche to thee in al myn herte; and Y schal glorifie thi name withouten ende.</span> <span class="verse"><a name="13">13</a>For thi merci is greet on me; and thou deliueridist my soule fro the lower helle.</span> <span class="verse"><a name="14">14</a>God, wickid men han rise vp on me; and the synagoge of myyti men han souyt my lijf; and thei han not set forth thee in her siyt.</span> <span class="verse"><a name="15">15</a>And thou, Lord God, doynge merci, and merciful; pacient, and of myche merci, and sothefast.</span> <span class="verse"><a name="16">16</a>Biholde on me, and haue mercy on me, yyue thou the empire to thi child; and make thou saaf the sone of thin handmayden.</span> <span class="verse"><a name="17">17</a>Make thou with me a signe in good, that thei se, that haten me, and be aschamed; for thou, Lord, hast helpid me, and hast coumfortid me.</span> </p></div</div></div></body></html>