<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 7</strong></div><p><span class="verse"><a name="1">1</a>The title of the seuenthe salm. For the ignoraunce of Dauid, which he songe to the Lord on the wordis of Ethiopien, the sone of Gemyny.</span> <span class="verse"><a name="2">2</a>Mi Lord God, Y haue hopid in thee; make thou me saaf fro alle that pursuen me, and delyuere thou me.</span> <span class="verse"><a name="3">3</a>Lest ony tyme he as a lioun rauysche my soule; the while noon is that ayenbieth, nether that makith saaf.</span> <span class="verse"><a name="4">4</a>Mi Lord God, if Y dide this thing, if wickidnesse is in myn hondis;</span> <span class="verse"><a name="5">5</a>if Y `yeldide to men yeldynge to me yuels, falle Y `bi disseruyng voide fro myn enemyes;</span> <span class="verse"><a name="6">6</a>myn enemy pursue my soule, and take, and defoule my lijf in erthe; and brynge my glorie in to dust.</span> <span class="verse"><a name="7">7</a>Lord, rise thou vp in thin ire; and be thou reysid in the coostis of myn enemyes.</span> <span class="verse"><a name="8">8</a>And, my Lord God, rise thou in the comaundement, which thou `hast comaundid; and the synagoge of puplis schal cumpasse thee.</span> <span class="verse"><a name="9">9</a>And for this go thou ayen an hiy; the Lord demeth puplis. Lord, deme thou me bi my riytfulnesse; and bi myn innocence on me.</span> <span class="verse"><a name="10">10</a>The wickidnesse of synneris be endid; and thou, God, sekyng the hertis and reynes, schalt dresse a iust man.</span> <span class="verse"><a name="11">11</a>Mi iust help is of the Lord; that makith saaf riytful men in herte.</span> <span class="verse"><a name="12">12</a>The Lord is a iust iuge, stronge and pacient; whether he is wrooth bi alle daies?</span> <span class="verse"><a name="13">13</a>If ye ben `not conuertid, he schal florische his swerd; he hath bent his bouwe, and made it redi.</span> <span class="verse"><a name="14">14</a>And therynne he hath maad redi the vessels of deth; he hath fulli maad his arewis with brennynge thingis.</span> <span class="verse"><a name="15">15</a>Lo! he conseyuede sorewe; he peynfuli brouyte forth vnriytfulnesse, and childide wickidnesse.</span> <span class="verse"><a name="16">16</a>He  openide a lake, and diggide it out; and he felde in to the dich which he made.</span> <span class="verse"><a name="17">17</a>His sorewe schal be turned in to his heed; and his wickidnesse schal come doun in to his necke.</span> <span class="verse"><a name="18">18</a>I schal knouleche to the Lord bi his riytfulnesse; and Y schal synge to the name of the hiyeste Lord.</span> </p></div</div></div></body></html>