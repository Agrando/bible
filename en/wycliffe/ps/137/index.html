<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 137</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/137"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 137</strong></div><p><span class="verse"><a name="1">1</a>The `title of the hundrid and seuene and thrittithe salm. `To Dauith him silf. Lord, Y schal knouleche to thee in al myn herte; for thou herdist the wordis of my mouth. Mi God, Y schal singe to thee in the siyt of aungels;</span> <span class="verse"><a name="2">2</a>Y schal worschipe to thin hooli temple, and Y schal knouleche to thi name. On thi merci and thi treuthe; for thou hast magnefied thin hooli name aboue al thing.</span> <span class="verse"><a name="3">3</a>In what euere dai Y schal inwardli clepe thee, here thou me; thou schalt multipli vertu in my soule.</span> <span class="verse"><a name="4">4</a>Lord, alle the kingis of erthe knouleche to thee; for thei herden alle the wordis of thi mouth.</span> <span class="verse"><a name="5">5</a>And singe thei in the weies of the Lord; for the glorie of the Lord is greet.</span> <span class="verse"><a name="6">6</a>For the Lord is hiy, and biholdith meke thingis; and knowith afer hiy thingis.</span> <span class="verse"><a name="7">7</a>If Y schal go in the myddil of tribulacioun, thou schalt quikene me; and thou stretchidist forth thin hond on the ire of myn enemyes, and thi riyt hond made me saaf.</span> <span class="verse"><a name="8">8</a>The Lord schal yelde for me, Lord, thi merci is with outen ende; dispise thou not the werkis of thin hondis.</span> </p></div</div></div></body></html>