<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 57</strong></div><p><span class="verse"><a name="1">1</a>The title of the seuene and fiftithe salm. `In Ebreu thus, To victorie; `lese thou not the swete song, ether the semely salm, of Dauid. `In Jeroms translacioun thus, To the ouercomere, that thou lese not Dauid, meke and simple.</span> <span class="verse"><a name="2">2</a>Forsothe if ye speken riytfulnesse verili; ye sones of men, deme riytfuli.</span> <span class="verse"><a name="3">3</a>For in herte ye worchen wickidnesse in erthe; youre hondis maken redi vnriytfulnessis.</span> <span class="verse"><a name="4">4</a>Synneris weren maad aliens fro the wombe; thei erriden fro the wombe, thei spaken false thingis.</span> <span class="verse"><a name="5">5</a>Woodnesse is to hem, bi the licnesse of a serpent; as of a deef snake, and stoppynge hise eeris.</span> <span class="verse"><a name="6">6</a>Which schal not here the vois of charmeris; and of a venym makere charmynge wiseli.</span> <span class="verse"><a name="7">7</a>God schal al to-breke the teeth of hem in her mouth; the Lord schal breke togidere the greet teeth of liouns.</span> <span class="verse"><a name="8">8</a>Thei schulen come to nouyt, as water rennynge awei; he bente his bouwe, til thei ben maad sijk.</span> <span class="verse"><a name="9">9</a>As wexe that fletith awei, thei schulen be takun awei; fier felle aboue, and thei siyen not the sunne.</span> <span class="verse"><a name="10">10</a>Bifore that youre thornes vndurstoden the ramne; he swolewith hem so in ire, as lyuynge men.</span> <span class="verse"><a name="11">11</a>The iust man schal be glad, whanne he schal se veniaunce; he schal waische hise hondis in the blood of a synner.</span> <span class="verse"><a name="12">12</a>And a man schal seie treuli, For fruyt is to a iust man; treuli God is demynge hem in erthe.</span> </p></div</div></div></body></html>