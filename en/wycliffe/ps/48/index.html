<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 48</strong></div><p><span class="verse"><a name="1">1</a>The title of the eiyte and fourtithe salm. To victorie, a salm to the sones of Chore.</span> <span class="verse"><a name="2">2</a>Alle ye folkis, here these thingis; alle ye that dwellen in the world, perseyue with eeris.</span> <span class="verse"><a name="3">3</a>Alle the sones of erthe and  the sones of men; togidere the riche man and the pore in to oon.</span> <span class="verse"><a name="4">4</a>Mi mouth schal speke wisdom; and the thenkyng of myn herte schal speke prudence.</span> <span class="verse"><a name="5">5</a>I schal bouwe doun myn eere in to a parable; Y schal opene my resoun set forth in a sautree.</span> <span class="verse"><a name="6">6</a>Whi schal Y drede in the yuel dai? the wickidnesse of myn heele schal cumpasse me.</span> <span class="verse"><a name="7">7</a>Whiche tristen in her owne vertu; and han glorie in the multitude of her richessis.</span> <span class="verse"><a name="8">8</a>A brother ayenbieth not, schal a man ayenbie? and he schal not yyue to God his plesyng.</span> <span class="verse"><a name="9">9</a>And he schal not yyue the prijs of raunsum of his soule; and he schal trauele with outen ende,</span> <span class="verse"><a name="10">10</a>and he schal lyue yit in to the ende.</span> <span class="verse"><a name="11">11</a>He schal not se perischyng, whanne he schal se wise men diynge; the vnwise man and fool schulen perische togidere. And thei schulen leeue her richessis to aliens;</span> <span class="verse"><a name="12">12</a>and the sepulcris of hem ben the housis of hem with outen ende. The tabernaclis of hem ben in generacioun and generacioun; thei clepiden her names in her londis.</span> <span class="verse"><a name="13">13</a>A man, whanne he was in honour, vndurstood not; he is comparisound to vnwise beestis, and he is maad lijk to tho.</span> <span class="verse"><a name="14">14</a>This weie of hem is sclaundir to hem; and aftirward thei schulen plese togidere in her mouth.</span> <span class="verse"><a name="15">15</a>As scheep thei ben set in helle; deth schal gnawe hem. And iust men schulen be lordis of hem in the morewtid; and the helpe of hem schal wexe eld in helle, for the glorie of hem.</span> <span class="verse"><a name="16">16</a>Netheles God schal ayenbie my soule from the power of helle; whanne he schal take me.</span> <span class="verse"><a name="17">17</a>Drede thou not, whanne a man is maad riche; and the glorie of his hows is multiplied.</span> <span class="verse"><a name="18">18</a>For whanne he schal die, he schal not take alle thingis; and his glorie schal not go doun with him.</span> <span class="verse"><a name="19">19</a>For his soule schal be blessid in his lijf; he schal knouleche to thee, whanne thou hast do wel to hym.</span> <span class="verse"><a name="20">20</a>He schal entre til in to the generaciouns  of hise fadris; and til in to with outen ende he schal not se liyt.</span> <span class="verse"><a name="21">21</a>A man, whanne he was in honour, vndurstood not; he is comparisound to vnwise beestis, and is maad lijk to tho.</span> </p></div</div></div></body></html>