<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 84</strong></div><p><span class="verse"><a name="1">1</a>The title of the foure and eiytetithe salm. Of the sones of Chore.</span> <span class="verse"><a name="2">2</a>Lord, thou hast blessid thi lond; thou hast turned awei the caitifte of Jacob.</span> <span class="verse"><a name="3">3</a>Thou hast foryoue the wickidnesse of thi puple; thou hast hilid alle the synnes of  hem.</span> <span class="verse"><a name="4">4</a>Thou hast aswagid al thin ire; thou hast turned awei fro the ire of thin indignacioun.</span> <span class="verse"><a name="5">5</a>God, oure helthe, conuerte thou vs; and turne awei thin ire fro vs.</span> <span class="verse"><a name="6">6</a>Whether thou schalt be wrooth to vs withouten ende; ether schalt thou holde forth thin ire fro generacioun in to generacioun?</span> <span class="verse"><a name="7">7</a>God, thou conuertid schalt quykene vs; and thi puple schal be glad in thee.</span> <span class="verse"><a name="8">8</a>Lord, schewe thi merci to vs; and yyue thin helthe to vs.</span> <span class="verse"><a name="9">9</a>I schal here what the Lord God schal speke in me; for he schal speke pees on his puple. And on hise hooli men; and on hem that ben turned to herte.</span> <span class="verse"><a name="10">10</a>Netheles his helthe is niy men dredynge him; that glorie dwelle in oure lond.</span> <span class="verse"><a name="11">11</a>Merci and treuthe metten hem silf; riytwisnesse and pees weren kissid.</span> <span class="verse"><a name="12">12</a>Treuthe cam forth of erthe; and riytfulnesse bihelde fro heuene.</span> <span class="verse"><a name="13">13</a>For the Lord schal yyue benignyte; and oure erthe schal yyue his fruyt.</span> <span class="verse"><a name="14">14</a>Riytfulnesse schal go bifore him; and schal sette hise steppis in the weie.</span> </p></div</div></div></body></html>