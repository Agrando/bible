<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 80</strong></div><p><span class="verse"><a name="1">1</a>The title of the eiytetithe salm. To the ouercomer in the pressours of Asaph.</span> <span class="verse"><a name="2">2</a>Make ye fulli ioye to God, oure helpere; synge ye hertli to God of Jacob.</span> <span class="verse"><a name="3">3</a>Take ye a salm, and yyue ye a tympan; a myrie sautere with an harpe.</span> <span class="verse"><a name="4">4</a>Blowe ye with a trumpe in Neomenye; in the noble dai of youre solempnite.</span> <span class="verse"><a name="5">5</a>For whi comaundement is in Israel; and doom is to God of Jacob.</span> <span class="verse"><a name="6">6</a>He settide that witnessing in Joseph; whanne he yede out of the lond of Egipt, he herde a langage, which he knew not.</span> <span class="verse"><a name="7">7</a>He turnede a wei his bak fro  birthens; hise hondis serueden in a coffyn.</span> <span class="verse"><a name="8">8</a>In tribulacioun thou inwardli clepidist me, and Y delyuerede thee; Y herde thee in the hid place of tempest, Y preuede thee at the water of ayenseiyng.</span> <span class="verse"><a name="9">9</a>My puple, here thou, and Y schal be witnesse ayens thee;</span> <span class="verse"><a name="10">10</a>Israel, if thou herist me, a fresche God schal not be in thee, and thou schalt not worschipe an alien god.</span> <span class="verse"><a name="11">11</a>For Y am thi Lord God, that ladde thee out of the lond of Egipt; make large thi mouth, and Y schal fille it.</span> <span class="verse"><a name="12">12</a>And my puple herde not my vois; and Israel yaue not tente to me.</span> <span class="verse"><a name="13">13</a>And Y lefte hem aftir the desiris of her herte; thei schulen go in her fyndyngis.</span> <span class="verse"><a name="14">14</a>If my puple hadde herde me; if Israel hadde go in my weies.</span> <span class="verse"><a name="15">15</a>For nouyt in hap Y hadde maad low her enemyes; and Y hadde send myn hond on men doynge tribulacioun to hem.</span> <span class="verse"><a name="16">16</a>The enemyes of the Lord lieden to hym; and her tyme schal be in to worldis.</span> <span class="verse"><a name="17">17</a>And he fedde hem of the fatnesse of whete; and he fillide hem with hony of the stoon.</span> </p></div</div></div></body></html>