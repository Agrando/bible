<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 58</strong></div><p><span class="verse"><a name="1">1</a>The title of the eiyte and fiftithe salm. `In Jeroms translacioun thus, To the ouercomer, that thou lese not Dauid, meke and simple, `whanne Saul sente and kepte the hous, to slee hym. `In Ebreu thus, To the ouercomyng, leese thou not the semeli song of Dauid, and so forth.</span> <span class="verse"><a name="2">2</a>Mi God, delyuer thou me fro myn enemyes; and delyuer thou me fro hem that risen ayens me.</span> <span class="verse"><a name="3">3</a>Delyuer thou me fro hem that worchen wickidnesse; and saue thou me fro menquelleris.</span> <span class="verse"><a name="4">4</a>For lo! thei han take my soule; stronge men fellen in on me.</span> <span class="verse"><a name="5">5</a>Nethir my wickidnesse, nether my synne; Lord, Y ran with out wickidnesse, and dresside `my werkis.</span> <span class="verse"><a name="6">6</a>Rise vp thou in to my meetyng, and se; and thou, Lord God of vertues, art God of Israel. Yyue thou tent to visite alle folkis; do thou not merci to alle that worchen wickidnesse.</span> <span class="verse"><a name="7">7</a>Thei schulen be turned at euentid, and thei as doggis schulen suffre hungir; and thei schulen cumpas the citee.</span> <span class="verse"><a name="8">8</a>Lo! thei schulen speke in her mouth, and a swerd in her lippis; for who herde?</span> <span class="verse"><a name="9">9</a>And thou, Lord, schalt scorne hem; thou schalt bringe alle folkis to nouyt.</span> <span class="verse"><a name="10">10</a>I schal kepe my strengthe to thee;</span> <span class="verse"><a name="11">11</a>for God is myn vptaker, my God, his mercy schal come byfore me.</span> <span class="verse"><a name="12">12</a>God schewide to me on myn enemyes, slee thou not hem; lest ony tyme my puples foryete. Scatere thou hem in thi vertu; and, Lord, my defender, putte thou hem doun.</span> <span class="verse"><a name="13">13</a>Putte thou doun the trespas of her mouth, and the word of her lippis; and be thei takun in her pride. And of cursyng and of leesyng; thei schulen be schewid in the endyng.</span> <span class="verse"><a name="14">14</a>In the ire of ending, and thei schulen not be; and thei  schulen wite, that the Lord schal be Lord of Jacob, and of the endis of erthe.</span> <span class="verse"><a name="15">15</a>Thei schulen be turned at euentid, and thei as doggis schulen suffre hungur; and thei schulen cumpas the citee.</span> <span class="verse"><a name="16">16</a>Thei schulen be scaterid abrood, for to eete; sotheli if thei ben not fillid, and thei schulen grutche.</span> <span class="verse"><a name="17">17</a>But Y schal synge thi strengthe; and eerli Y schal enhaunse thi merci. For thou art maad myn vptaker; and my refuyt, in the dai of my tribulacioun.</span> <span class="verse"><a name="18">18</a>Myn helper, Y schal synge to thee; for thou art God, myn vptaker, my God, my mercy.</span> </p></div</div></div></body></html>