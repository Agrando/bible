<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 76</strong></div><p><span class="verse"><a name="1">1</a>The `title of the sixte and seuentithe salm. `To the ouercomere on Yditum, `the salm of Asaph.</span> <span class="verse"><a name="2">2</a>With my vois Y criede to the Lord; with my vois to God, and he yaf tent to me.</span> <span class="verse"><a name="3">3</a>In the dai of my tribulacioun Y souyte God with myn hondis; in the nyyt `to fore hym, and Y am not disseyued. Mi soule forsook to be coumfortid;</span> <span class="verse"><a name="4">4</a>Y was myndeful of God, and Y delitide, and Y was exercisid; and my spirit failide.</span> <span class="verse"><a name="5">5</a>Myn iyen bifore took wakyngis; Y was disturblid, and Y spak not.</span> <span class="verse"><a name="6">6</a>I thouyte elde daies; and Y hadde in mynde euerlastinge yeeris.</span> <span class="verse"><a name="7">7</a>And Y thouyte in the nyyt with myn herte; and Y was exercisid, and Y clensid my spirit.</span> <span class="verse"><a name="8">8</a>Whether God schal caste awei with outen ende; ether schal he not lei to, that he be more plesid yit?</span> <span class="verse"><a name="9">9</a>Ethir schal he kitte awei his merci into the ende; fro generacioun  in to generacioun?</span> <span class="verse"><a name="10">10</a>Ethir schal God foryete to do mercy; ethir schal he withholde his mercies in his ire?</span> <span class="verse"><a name="11">11</a>And Y seide, Now Y bigan; this is the chaunging of the riythond of `the hiye God.</span> <span class="verse"><a name="12">12</a>I hadde mynde on the werkis of the Lord; for Y schal haue mynde fro the bigynnyng of thi merueilis.</span> <span class="verse"><a name="13">13</a>And Y schal thenke in alle thi werkis; and Y schal be occupied in thi fyndyngis.</span> <span class="verse"><a name="14">14</a>God, thi weie was in the hooli; what God is greet as oure God?</span> <span class="verse"><a name="15">15</a>thou art God, that doist merueilis. Thou madist thi vertu knowun among puplis;</span> <span class="verse"><a name="16">16</a>thou ayenbouytist in thi arm thi puple, the sones of Jacob and of Joseph.</span> <span class="verse"><a name="17">17</a>God, watris sien thee, watris sien thee, and dredden; and depthis of watris weren disturblid.</span> <span class="verse"><a name="18">18</a>The multitude of the soun of watris; cloudis yauen vois.</span> <span class="verse"><a name="19">19</a>For whi thin arewis passen; the vois of thi thundir was in a wheel. Thi liytnyngis schyneden to the world; the erthe was moued, and tremblid.</span> <span class="verse"><a name="20">20</a>Thi weie in the see, and thi pathis in many watris; and thi steppis schulen not be knowun.</span> <span class="verse"><a name="21">21</a>Thou leddist forth thi puple as scheep; in the hond of Moyses and of Aaron.</span> </p></div</div></div></body></html>