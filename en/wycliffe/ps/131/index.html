<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 131</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/ps/131"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/ps">Psalms</a> &gt <strong>Chapter 131</strong></div><p><span class="verse"><a name="1">1</a>The title of the hundrid and oon and thrittithe salm. The song of greces. Lord, haue thou mynde on Dauid; and of al his myldenesse.</span> <span class="verse"><a name="2">2</a>As he swoor to the Lord; he made a vowe to God of Jacob.</span> <span class="verse"><a name="3">3</a>I schal not entre in to the tabernacle of myn hous; Y schal not stie in to the bed of mi restyng.</span> <span class="verse"><a name="4">4</a>I schal not yyue sleep to myn iyen; and napping to myn iye liddis.</span> <span class="verse"><a name="5">5</a>And rest to my templis, til Y fynde a place to the Lord; a tabernacle to God of Jacob.</span> <span class="verse"><a name="6">6</a>Lo! we herden that arke of testament in Effrata, `that is, in Silo; we founden it in the feeldis of the wode.</span> <span class="verse"><a name="7">7</a>We schulen entre in to the tabernacle of hym; we schulen worschipe in the place, where hise feet stoden.</span> <span class="verse"><a name="8">8</a>Lord, rise thou in to thi reste; thou and the ark of thin halewing.</span> <span class="verse"><a name="9">9</a>Thi prestis be clothid with riytfulnesse; and thi seyntis make ful out ioye.</span> <span class="verse"><a name="10">10</a>For Dauid, thi seruaunt; turne thou not awei the face of thi crist.</span> <span class="verse"><a name="11">11</a>The Lord swoor treuthe to Dauid, and he schal not make hym veyn; of the fruyt of thi wombe Y schal sette on thi seete.</span> <span class="verse"><a name="12">12</a>If thi sones schulen kepe my testament; and my witnessingis, these whiche Y schal teche hem. And the sones of hem til in to the world; thei schulen sette on thi seete.</span> <span class="verse"><a name="13">13</a>For the Lord chees Sion; he chees it in to dwelling to hym silf.</span> <span class="verse"><a name="14">14</a>This is my reste in to the world of world; Y schal dwelle here, for Y chees it.</span> <span class="verse"><a name="15">15</a>I blessynge schal blesse the widewe of it; Y schal fille with looues the pore men of it.</span> <span class="verse"><a name="16">16</a>I schal clothe with heelthe the preestis therof; and the hooli men therof schulen make ful out ioye in ful reioisinge.</span> <span class="verse"><a name="17">17</a>Thidir Y schal bringe  forth the horn of Dauid; Y made redi a lanterne to my crist.</span> <span class="verse"><a name="18">18</a>I schal clothe hise enemyes with schame; but myn halewing schal floure out on hym.</span> </p></div</div></div></body></html>