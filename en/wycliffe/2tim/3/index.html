<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>But wite thou this thing, that in the laste daies perelouse tymes schulen neiye, and men schulen be louynge hem silf,</span> <span class="verse"><a name="2">2</a>coueitouse, hiy of bering, proude, blasfemeris, not obedient to fadir and modir, vnkynde,</span> <span class="verse"><a name="3">3</a>cursid, with outen affeccioun, with out pees, false blameris, vncontynent, vnmylde,</span> <span class="verse"><a name="4">4</a>with out benygnyte, traitouris, ouerthwert, bollun with proude thouytis, blynde, loueris of lustis more than of God,</span> <span class="verse"><a name="5">5</a>hauynge the licknesse of pitee, but denyynge the vertu of it. And eschewe thou these men.</span> <span class="verse"><a name="6">6</a>Of these thei ben that persen housis, and leden wymmen caitifs chargid with synnes, whiche ben led with dyuerse desiris, euere more lernynge,</span> <span class="verse"><a name="7">7</a>and neuere perfitli comynge to the science of treuthe.</span> <span class="verse"><a name="8">8</a>And as Jannes and Mambres ayenstoden Moises, so these ayenstonden treuthe, men corrupt in vndirstonding, repreuyd aboute the feith.</span> <span class="verse"><a name="9">9</a>But ferthere thei schulen not profite, for the vnwisdom of hem schal be knowun to alle men, as hern was.</span> <span class="verse"><a name="10">10</a>But thou hast getun my teching, ordinaunce, purposing, feith, long abiding, loue,</span> <span class="verse"><a name="11">11</a>pacience, persecuciouns, passiouns, whiche weren maad to me at Antioche, at Ycony, at Listris, what maner persecucyouns Y suffride, and the Lord hath delyuered me of alle.</span> <span class="verse"><a name="12">12</a>And alle men that wolen lyue feithfuli in Crist Jhesu, schulen suffre persecucioun.</span> <span class="verse"><a name="13">13</a>But yuele men and disseyueris schulen encreese in to worse, errynge, and sendinge in to errour.</span> <span class="verse"><a name="14">14</a>But dwelle thou in these thingis that thou hast lerud, and that ben bitakun to thee, witinge of whom thou hast lerud;</span> <span class="verse"><a name="15">15</a>for thou hast knowun hooli lettris fro thi youthe, whiche moun lerne thee to heelthe, bi feith that is in Crist Jhesu.</span> <span class="verse"><a name="16">16</a>For al scripture inspirid of God is profitable to teche, to repreue, to chastice, to lerne in riytwisnes, that the man of God be parfit, lerud to al good werk.</span> </p></div</div></div></body></html>