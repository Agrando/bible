<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>I witnesse bifore God and Crist Jhesu, that schal deme the quike and the deed, and bi the comyng of hym, and the kyngdom of hym,</span> <span class="verse"><a name="2">2</a>preche the word, be thou bisi couenabli with outen rest, repreue thou, biseche thou, blame thou in al pacience and doctryn.</span> <span class="verse"><a name="3">3</a>For tyme schal be, whanne men schulen not suffre hoolsum teching, but at her desiris thei schulen gadere `togidere to hem silf maistris yitchinge to the eeris.</span> <span class="verse"><a name="4">4</a>And treuli thei schulen turne awei the heryng fro treuthe, but to fablis thei schulen turne.</span> <span class="verse"><a name="5">5</a>But wake thou, in alle thingis traueile thou, do the werk of an euangelist, fulfille thi seruyce, be thou sobre.</span> <span class="verse"><a name="6">6</a>For Y am sacrifisid now, and the tyme of my departyng is nyy.</span> <span class="verse"><a name="7">7</a>Y haue stryuun a good strijf, Y haue endid the cours, Y haue kept the feith.</span> <span class="verse"><a name="8">8</a>In `the tothir tyme a coroun of riytwisnesse is kept to me, which the Lord, a iust domesman, schal yelde to me in that dai; and not oneli to me, but also to these that louen his comyng.</span> <span class="verse"><a name="9">9</a>Hyye thou to come to me soone. For Demas, louynge this world, hath forsakun me, and wente to Tessalonyk,</span> <span class="verse"><a name="10">10</a>Crescens in to Galathi, Tite in to Dalmacie;</span> <span class="verse"><a name="11">11</a>Luk aloone is with me. Take thou Mark, and brynge with thee; for he is profitable to me in to seruyce.</span> <span class="verse"><a name="12">12</a>Forsothe Y sente Titicus to Effesi.</span> <span class="verse"><a name="13">13</a>The cloth which Y lefte at Troade at Carpe, whanne thou comest, bringe with thee, and the bookis, but moost parchemyne.</span> <span class="verse"><a name="14">14</a>Alisaundre, the tresorer, schewide to me myche yuele; `the Lord schal yelde to hym aftir his werkis.</span> <span class="verse"><a name="15">15</a>Whom also thou eschewe; for he ayenstood ful greetli oure wordis.</span> <span class="verse"><a name="16">16</a>In my firste defence no man helpide me, but alle forsoken me; be it not arettid to hem.</span> <span class="verse"><a name="17">17</a>But the Lord helpide me, and coumfortide me, that the preching be fillid bi me, and that alle folkis here, that Y am delyueride fro the mouth of the lioun.</span> <span class="verse"><a name="18">18</a>And the Lord delyueride me fro al yuel werk, and schal make me saaf in to his heuenly kingdom, to whom be glorie in to worldis of worldis.</span> <span class="verse"><a name="19">19</a>Amen. Grete wel Prisca, and Aquila, and the hous of Oneseforus.</span> <span class="verse"><a name="20">20</a>Erastus lefte at Corynthi, and Y lefte Trofymus sijk at Mylete.</span> <span class="verse"><a name="21">21</a>Hiye thou to come bifore wyntir. Eubolus, and Prudent, and Lynus, and Claudia, and alle britheren, greten thee wel.</span> <span class="verse"><a name="22">22</a>Oure Lord Jhesu Crist be with thi spirit. The grace of God be with you. Amen.</span> </p></div</div></div></body></html>