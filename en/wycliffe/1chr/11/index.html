<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Therfor al Israel was gaderid to Dauid in Ebron, and seide, We ben thi boon and thi fleisch;</span> <span class="verse"><a name="2">2</a>also yisterdai and the thridde dai ago, whanne Saul regnede yit on Israel, thou it were that leddist out and leddist in Israel; for `thi Lord God seide to thee, Thou schalt fede my puple Israel, and thou schalt be prince on it.</span> <span class="verse"><a name="3">3</a>Therfor alle the gretter in birthe of Israel camen to the kyng in Ebron; and Dauid maad with hem a boond of pees bifor the Lord, and thei anoyntiden hym kyng on Israel, bi the word of the Lord, which he spak in the hond of Samuel.</span> <span class="verse"><a name="4">4</a>Therfor Dauid yede, and al Israel, in to Jerusalem; this Jerusalem is Jebus, where Jebuseis enhabiteris of the lond weren.</span> <span class="verse"><a name="5">5</a>And thei that dwelliden at Jebus seiden to Dauid, Thou schalt not entre hidur. Forsothe Dauid took the hiy tour of Syon, which is the citee of Dauid;</span> <span class="verse"><a name="6">6</a>and he seide, Ech man that `sleeth first Jebusei, schal be prince and duyk. Therfor Joab, sone of Saruye, stiede first, and was maad prince.</span> <span class="verse"><a name="7">7</a>Sotheli Dauid dwellide in the hiy tour, and therfor it was clepid the cytee of Dauid;</span> <span class="verse"><a name="8">8</a>and he bildide the citee in cumpas fro Mello til to the cumpas; forsothe Joab bildide the tother part of the citee.</span> <span class="verse"><a name="9">9</a>And Dauid profitide goynge and wexynge, and the Lord of oostis was with hym.</span> <span class="verse"><a name="10">10</a>These ben the princes of the stronge men of Dauid, that helpiden hym, that he schulde be kyng on al Israel, bi the word of the Lord which he spak to Israel.</span> <span class="verse"><a name="11">11</a>And this is the noumbre of the stronge men of Dauid; Jesbaam, the sone of Achamony, was prince among thretti; this reiside his schaft ethir spere on thre hundrid woundid men in o tyme.</span> <span class="verse"><a name="12">12</a>And after hym was Eleazar, the sone of his fadris brothir, and was `a man of Ahoit, which Eleazar was among thre miyti men.</span> <span class="verse"><a name="13">13</a>This was with Dauid in Aphesdomyn, whanne Filisteis weren gaderid to o place in to batel; and a feeld of that cuntrey was ful of barli, and the puple fledde fro the face of Filisteis.</span> <span class="verse"><a name="14">14</a>This Eleazar stood in the myddis of the feeld, and defendide it; and whanne he hadde slayn Filisteis, the Lord yaf greet helthe to his puple.</span> <span class="verse"><a name="15">15</a>Sotheli thre of thritti princes yeden doun to the stoon, wher ynne Dauid was, to the denne of Odolla, whanne Filisteis settiden tentis in the valey of Raphaym.</span> <span class="verse"><a name="16">16</a>Forsothe Dauid was in a strong hold, and the stacioun, `that is, the oost gaderid, of Filisteis was in Bethleem.</span> <span class="verse"><a name="17">17</a>Therfor Dauid desiride watir, and seide, Y wolde, that sum man yaf to me water of the cisterne of Bethleem, which is in the yate.</span> <span class="verse"><a name="18">18</a>Therfor these thre yeden thoruy the myddil of the castelis of Filisteis, and drowen watir of the cisterne of Bethleem, that was in the yate, and thei brouyten to Dauid, that he schulde drynke; and Dauid nolde `drynke it, but rather he offride it to the Lord, and seide, Fer be it,</span> <span class="verse"><a name="19">19</a>that Y do this thing in the siyt of my God, and that Y drynke the blood of these men, for in the perel of her lyues thei brouyten watir to me; and for this cause he nolde drynke. Thre strongeste men diden these thingis.</span> <span class="verse"><a name="20">20</a>Also Abisai, the brother of Joab, he was the prince of thre men, and he reiside his schaft ayens thre hundrid woundid men; and he was moost named among thre,</span> <span class="verse"><a name="21">21</a>among the secounde thre he was noble, and the prince of hem; netheles he cam not til to the firste thre.</span> <span class="verse"><a name="22">22</a>Banaye, the sone of Joiada, strongest man of Capsael, that dide many werkis; he killide two stronge men of Moab; and he yede doun, and killide a lioun in the myddil of a cisterne, in the tyme of snow;</span> <span class="verse"><a name="23">23</a>and he killide a man of Egipt, whos stature was of fyue cubitis, and he hadde a spere as the beem of webbis; therfor Banaye yede doun to hym with a yerde, and rauyschide the spere, which he held in the hond, and killide hym with his owne spere.</span> <span class="verse"><a name="24">24</a>Banaye, the sone of Joiada, dide these thingis, that was moost named among thre stronge men, and was the firste among thretti;</span> <span class="verse"><a name="25">25</a>netheles he cam not til to the thre; sotheli Dauid settide hym at his eere.</span> <span class="verse"><a name="26">26</a>Forsothe the strongeste men `in the oost weren Asael, the brother of Joab, and Eleanan, the sone of his fadris brothir of Bethleem,</span> <span class="verse"><a name="27">27</a>Semynoth Arorites, Helles Phallonytes, Iras,</span> <span class="verse"><a name="28">28</a>the sone of Acces of Thecue, Abieser of Anathot,</span> <span class="verse"><a name="29">29</a>Sobochay Sochites, Ylai Achoytes,</span> <span class="verse"><a name="30">30</a>Maray Nethophatithes, Heles, the sone of Banaa, Nethophatithes, Ethaa,</span> <span class="verse"><a name="31">31</a>the sone of Rabai, of Gabaath of the sones of Beniamyn; Banaye Pharatonythes, men of the stronde Gaas,</span> <span class="verse"><a name="32">32</a>Abihel Arabatithes, Azmoth Baruanythes, Eliaba Salaonythes,</span> <span class="verse"><a name="33">33</a>the sones of Assem Gesonythes, Jonathan, the sone of Saga, Ararithes, Achiam,</span> <span class="verse"><a name="34">34</a>the sone of Achar, Ararites,</span> <span class="verse"><a name="35">35</a>Eliphal, the sone of Mapher,</span> <span class="verse"><a name="36">36</a>Mechoratithes, Ahya Phellonythes,</span> <span class="verse"><a name="37">37</a>Asrahi Carmelites, Neoray,</span> <span class="verse"><a name="38">38</a>the sone of Thasbi, Johel, the brother of Nathan, Mabar, the sone of Aggaray, Selech Ammonythes,</span> <span class="verse"><a name="39">39</a>Nooray Berothites, the squyer of Joab, sone of Saruye,</span> <span class="verse"><a name="40">40</a>Iras Jetreus, Gareb Jethreus,</span> <span class="verse"><a name="41">41</a>Vrie Ethei, Sabab,</span> <span class="verse"><a name="42">42</a>the sone of Ooli, Adyna, the sone of Segar Rubenytes, prince of Rubenytis, and thritti men with hym;</span> <span class="verse"><a name="43">43</a>Hanan, the sone of Macha, and Josaphath Mathanythes, Ozias Astarothites,</span> <span class="verse"><a name="44">44</a>Semma and Jahel, the sones of Hotayn Aroerites,</span> <span class="verse"><a name="45">45</a>Ledihel, the sone of Zamri, and Joha, his brother, Thosaythes,</span> <span class="verse"><a name="46">46</a>Hehiel Maanytes, Jerybay and Josia, the sones of Helnaen, Jethma Moabites, Heliel, and Obed, and Jasihel of Masobia.</span> </p></div</div></div></body></html>