<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Kisse he me with the cos of his mouth.</span> <span class="verse"><a name="2">2</a>For thi tetis ben betere than wyn, and yyuen odour with beste oynementis. Thi name is oile sched out; therfor yonge damesels loueden thee.</span> <span class="verse"><a name="3">3</a>Drawe thou me after thee; we schulen renne in to the odour of thin oynementis. The kyng ledde me in to hise celeris; we myndeful of thi teetis aboue wyn, schulen make ful out ioye, and schulen be glad in thee; riytful men louen thee.</span> <span class="verse"><a name="4">4</a>Ye douytris of Jerusalem, Y am blak, but fair, as the tabernaclis of Cedar, as the skynnes of Salomon.</span> <span class="verse"><a name="5">5</a>Nyle ye biholde me, that Y am blak, for the sunne hath discolourid me; the sones of my modir fouyten ayens me, thei settiden me a kepere in vyners; Y kepte not my vyner.</span> <span class="verse"><a name="6">6</a>Thou spouse, whom my soule loueth, schewe to me, where thou lesewist, where thou restist in myddai; lest Y bigynne to wandre, aftir the flockis of thi felowis.</span> <span class="verse"><a name="7">7</a>A! thou fairest among wymmen, if thou knowist not thi silf, go thou out, and go forth aftir the steppis of thi flockis; and feede thi kidis, bisidis the tabernaclis of scheepherdis.</span> <span class="verse"><a name="8">8</a>Mi frendesse, Y licnede thee to myn oost of knyytis in the charis of Farao.</span> <span class="verse"><a name="9">9</a>Thi chekis ben feire, as of a turtle; thi necke is as brochis.</span> <span class="verse"><a name="10">10</a>We schulen make to thee goldun ournementis, departid and maad dyuerse with silver.</span> <span class="verse"><a name="11">11</a>Whanne the kyng was in his restyng place, my narde yaf his odour.</span> <span class="verse"><a name="12">12</a>My derlyng is a bundel of myrre to me; he schal dwelle bitwixe my tetis.</span> <span class="verse"><a name="13">13</a>My derlyng is to me a cluster of cipre tre, among the vyneres of Engaddi.</span> <span class="verse"><a name="14">14</a>Lo! my frendesse, thou art fair; lo! thou art fair, thin iyen ben the iyen of culueris.</span> <span class="verse"><a name="15">15</a>Lo, my derling, thou art fair, and schapli; oure bed is fair as flouris.</span> <span class="verse"><a name="16">16</a>The trees of oure housis ben of cedre; oure couplis ben of cipresse.</span> </p></div</div></div></body></html>