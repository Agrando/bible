<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Douytir of the prince, thi goyngis ben ful faire in schoon; the ioyncturis of thi heppis ben as brochis, that ben maad bi the hond of a crafti man.</span> <span class="verse"><a name="2">2</a>Thi nawle is as a round cuppe, and wel formed, that hath neuere nede to drynkis; thi wombe is as an heep of whete, biset aboute with lilies.</span> <span class="verse"><a name="3">3</a>Thi twei teetis ben as twei kidis, twynnes of a capret.</span> <span class="verse"><a name="4">4</a>Thi necke is as a tour of yuer; thin iyen ben as cisternes in Esebon, that ben in the yate of the douyter of multitude; thi nose is as the tour of Liban, that biholdith ayens Damask.</span> <span class="verse"><a name="5">5</a>Thin heed is as Carmele; and the heeres of thin heed ben as the kyngis purpur, ioyned to trowyis.</span> <span class="verse"><a name="6">6</a>Dereworthe spousesse, thou art ful fair, and ful schappli in delices.</span> <span class="verse"><a name="7">7</a>Thi stature is licned to a palm tree, and thi tetis to clustris of grapis.</span> <span class="verse"><a name="8">8</a>I seide, Y schal stie in to a palm tree, and Y schal take the fruytis therof. And thi tetis schulen be as the clustris of grapis of a vyner; and the odour of thi mouth as the odour of pumgranatis;</span> <span class="verse"><a name="9">9</a>thi throte schal be as beste wyn. Worthi to my derlyng for to drynke, and to hise lippis and teeth to chewe.</span> <span class="verse"><a name="10">10</a>Y schal cleue by loue to my derlyng, and his turnyng schal be to me.</span> <span class="verse"><a name="11">11</a>Come thou, my derlyng, go we out in to the feeld; dwelle we togidere in townes.</span> <span class="verse"><a name="12">12</a>Ryse we eerli to the vyner; se we, if the vyner hath flourid, if the flouris bryngen forth fruytis, if pumgranatis han flourid; there I schal yyue to thee my tetis.</span> <span class="verse"><a name="13">13</a>Mandrogoris han youe her odour in oure yatis; my derlyng, Y haue kept to thee alle applis, new and elde.</span> </p></div</div></div></body></html>