<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>I am a flour of the feeld, and a lilye of grete valeis.</span> <span class="verse"><a name="2">2</a>As a lilie among thornes, so is my frendesse among douytris.</span> <span class="verse"><a name="3">3</a>As an apple tre among the trees of wodis, so my derlyng among sones.
I sat vndur the shadewe of hym, whom Y desiride; and his fruyt was swete to my throte.</span> <span class="verse"><a name="4">4</a>The king ledde me in to the wyn celer; he ordeynede charite in me.</span> <span class="verse"><a name="5">5</a>Bisette ye me with flouris, cumpasse ye me with applis; for Y am sijk for loue.</span> <span class="verse"><a name="6">6</a>His left hond is vndur myn heed; and his riyt hond schal biclippe me.</span> <span class="verse"><a name="7">7</a>Ye douytris of Jerusalem, Y charge you greetli, bi capretis, and hertis of feeldis, that ye reise not, nether make to awake the dereworthe spousesse, til sche wole. The vois of my derlyng; lo!</span> <span class="verse"><a name="8">8</a>this derlyng cometh leepynge in mounteyns, and skippynge ouer litle hillis.</span> <span class="verse"><a name="9">9</a>My derlyng is lijk a capret, and a calf of hertis; lo! he stondith bihynde oure wal, and biholdith bi the wyndows, and lokith thorouy the latisis.</span> <span class="verse"><a name="10">10</a>Lo! my derlyng spekith to me, My frendesse, my culuer, my faire spousesse, rise thou, haaste thou, and come thou;</span> <span class="verse"><a name="11">11</a>for wyntir is passid now, reyn is goon, and is departid awei.</span> <span class="verse"><a name="12">12</a>Flouris apperiden in oure lond, the tyme of schridyng is comun; the vois of a turtle is herd in oure lond,</span> <span class="verse"><a name="13">13</a>the fige tre hath brouyt forth hise buddis; vyneris flourynge han youe her odour. My frendesse, my fayre spousesse, rise thou, haaste thou, and come thou.</span> <span class="verse"><a name="14">14</a>My culuer is in the hoolis of stoon, in the chyne of a wal with out morter. Schewe thi face to me, thi vois sowne in myn eeris; for thi vois is swete, and thi face is fair.</span> <span class="verse"><a name="15">15</a>Catche ye litle foxis to vs, that destrien the vyneris; for oure vyner hath flourid.</span> <span class="verse"><a name="16">16</a>My derlyng is to me, and Y am to hym, which is fed among lilies;</span> <span class="verse"><a name="17">17</a>til the dai sprynge, and schadewis be bowid doun. My derlyng, turne thou ayen; be thou lijk a capret, and a calf of hertis, on the hillis of Betel.</span> </p></div</div></div></body></html>