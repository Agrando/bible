<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 3</strong></div><p><span class="verse"><a name="1">1</a>The sones of wisdom ben the chirche of iust men, and the nacioun of hem is obedience and loue.</span> <span class="verse"><a name="2">2</a>Dereworthe sones, here ye the doom of the fadir; and do ye so, that ye be saaf.</span> <span class="verse"><a name="3">3</a>For whi God onouride the fadir in sones, and he sekith, and hath maad stidfast the doom of the modir in to sones.</span> <span class="verse"><a name="4">4</a>He that loueth God, schal preie for synnes, and he schal absteyne hym silf fro tho, and he schal be herd in the preier of daies.</span> <span class="verse"><a name="5">5</a>And as he that tresourith, so and he that onourith his modir.</span> <span class="verse"><a name="6">6</a>He that onourith his fadir, schal be maad myrie in sones, and he schal be herd in the dai of his preier.</span> <span class="verse"><a name="7">7</a>He that onourith his fadir, schal lyue bi lengere lijf; and he that obeieth to the fader, schal refreische the modir.</span> <span class="verse"><a name="8">8</a>He that dredith the Lord, onourith fadir and modir; and he schal serue in werk, and word,</span> <span class="verse"><a name="9">9</a>and al pacience to hem that gendriden hym as to lordis.</span> <span class="verse"><a name="10">10</a>Onoure thi fadir, that the blessyng of God come to thee; and his blessing dwellith in the laste.</span> <span class="verse"><a name="11">11</a>The blessyng of the fadir makith stidfast the housis of sones; but the cursyng of the modir drawith out the foundementis.</span> <span class="verse"><a name="12">12</a>Haue thou not glorie in the dispisyng of thi fadir; for it is not glorie to thee, but confusioun.</span> <span class="verse"><a name="13">13</a>For whi the glorie of a man is of the onour of his fadir; and the schenschip of the sone is a fadir with out onour.</span> <span class="verse"><a name="14">14</a>Sone, resseyue the elde of thi fadir, and make thou not hym sori in his lijf;</span> <span class="verse"><a name="15">15</a>and if he failith in wit, yyue thou foryyuenesse, and dispise thou not hym in thi vertu; for whi the almes of the fadir schal not be foryetyng.</span> <span class="verse"><a name="16">16</a>For whi good schal be restorid to thee for the synne of the modir,</span> <span class="verse"><a name="17">17</a>and bildyng schal be maad to thee in riytfulnesse; and it schal remembre of thee in dai of tribulacioun, and thi synnes schulen be releessid, as iys in clerenesse of the sunne.</span> <span class="verse"><a name="18">18</a>He is of ful yuel fame, that forsakith the fadir; and he that wraththith the modir, is cursid of God.</span> <span class="verse"><a name="19">19</a>Sone, performe thi werkis in myldenesse, and thou schalt be loued ouer the glorie of men.</span> <span class="verse"><a name="20">20</a>In as myche as thou art greet, make thee meke in alle thingis, and thou schalt fynde grace bifore God; for whi the power of God aloon is greet,</span> <span class="verse"><a name="21">21</a>and he is onourid of meke men.</span> <span class="verse"><a name="22">22</a>Seke thou not hiyere thingis than thou, and enquere thou not strongere thingis than thou; but euere thenke thou tho thingis, whiche God comaundide to thee; and be thou not curiouse in ful many werkis of hym.</span> <span class="verse"><a name="23">23</a>For it is not nedeful to thee to se with thin iyen tho thingis, that ben hid.</span> <span class="verse"><a name="24">24</a>In superflu thingis nyle thou seke manyfold; and be thou not curiouse in many werkis of hym;</span> <span class="verse"><a name="25">25</a>for whi ful many thingis aboue the wit of men ben schewid to thee.</span> <span class="verse"><a name="26">26</a>For the suspecioun of many men hath disseyued hem, and withhelde her wittis in vanytee.</span> <span class="verse"><a name="27">27</a>And hard herte schal haue yuel in the laste tyme; and he that loueth perel, schal perische ther ynne.</span> <span class="verse"><a name="28">28</a>An herte that entrith bi tweie weies, schal not haue prosperitees, ether reste; and a man of schrewid herte schal be sclaundrid in tho.</span> <span class="verse"><a name="29">29</a>A wickid herte schal be greuyd in sorewis; and a synnere schal `hepe to do synne.</span> <span class="verse"><a name="30">30</a>Helthe schal not be to the synagoge of proude men; for whi the thicke wode of synne schal be drawun out bi the roote in hem, and it schal not be vndurstondun.</span> <span class="verse"><a name="31">31</a>The herte of a wise man is vndurstondun in wisdom, and a good eere schal here wisdom with al coueitise.</span> <span class="verse"><a name="32">32</a>A wijs herte and able to vndurstonde schal absteyne it silf fro synnes, and schal haue prosperitees in the werkis of riytfulnesse.</span> <span class="verse"><a name="33">33</a>Watir quenchith fier brennynge, and almes ayenstondith synnes.</span> <span class="verse"><a name="34">34</a>And God, the biholdere of hym that yeldith grace, hath mynde aftirward; and he schal fynde stidefastnesse in the tyme of his fal.</span> </p></div</div></div></body></html>