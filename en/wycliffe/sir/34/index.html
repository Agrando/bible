<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 34</strong></div><p><span class="verse"><a name="1">1</a>Veyn hope and a leesyng to an vnwijs man; and dremes enhaunsen vnprudent men.</span> <span class="verse"><a name="2">2</a>As he that takith schadewe, and pursueth wynd, so and he that takith heede to leesyngis seyn.</span> <span class="verse"><a name="3">3</a>Vpe this thing is the siyt of dremes; bifore the face of a man is the licnesse of another man.</span> <span class="verse"><a name="4">4</a>What schal be clensid of him that is vnclene, and what trewe thing schal be seid of a liere?</span> <span class="verse"><a name="5">5</a>Fals dyuynyng of errour, and fals dyuynyngis bi chiteryng of briddis, and dremes of witchis, is vanyte.</span> <span class="verse"><a name="6">6</a>And as the herte of a womman trauelynge of child, thin herte suffrith fantasies; no but visitacioun is sent out of the hiyeste, yyue thou not thin herte in tho dremes.</span> <span class="verse"><a name="7">7</a>For whi dremes han maad many men for to erre, and men hopynge in tho fellen doun.</span> <span class="verse"><a name="8">8</a>The word of the lawe `of God and of hise profetis, schal be maad perfit with out leesyng; and wisdom in the mouth of a feithful man schal be maad pleyn.</span> <span class="verse"><a name="9">9</a>What kan he, that is not asaied? A man asaied in many thingis, schal thenke many thingis; and he that lernyde many thingis, schal telle out vndirstondyng.</span> <span class="verse"><a name="10">10</a>He that is not asaied, knowith fewe thingis; forsothe he that is a fool in many thingis, schal multiplie malice.</span> <span class="verse"><a name="11">11</a>What maner thingis kan he, that is not asaied? He that is not plauntid, schal be plenteuouse in wickidnesse.</span> <span class="verse"><a name="12">12</a>I siy many thingis in tellyng out, and ful many customs of wordis.</span> <span class="verse"><a name="13">13</a>Sum tyme Y was in perel `til to deth, for the cause of these thingis; and Y was delyuered bi the grace of God.</span> <span class="verse"><a name="14">14</a>The spirit of hem that dreden God is souyt, and schal be blessid in the biholding of hym.</span> <span class="verse"><a name="15">15</a>For whi the hope of hem is in to God sauynge hem; and the iyen of the Lord ben in to hem, that louen hym.</span> <span class="verse"><a name="16">16</a>He that dredith God, schal not tremble for ony thing, and he schal not drede; for whi God is his hope.</span> <span class="verse"><a name="17">17</a>The soule of hym that dredith the Lord, is blessid.</span> <span class="verse"><a name="18">18</a>To whom biholdith he, and who is his strengthe?</span> <span class="verse"><a name="19">19</a>The iyen of the Lord ben on hem that dreden hym. God is a defendere of myyt, stidfastnesse of vertu, hilyng of heete, and a schadewyng place of myddai;</span> <span class="verse"><a name="20">20</a>bisechyng of offendyng, and help of fallyng, enhaunsynge the soule, and liytnynge the iyen, and yyuynge heelthe, and lijf, and blessyng.</span> <span class="verse"><a name="21">21</a>The offryng of hym that offrith of wickid thing, is defoulid; and the scornyngis of vniust men ben not wel plesaunt.</span> <span class="verse"><a name="22">22</a>The Lord aloone is to hem that abiden hym in the weie of treuthe, and of riytfulnesse.</span> <span class="verse"><a name="23">23</a>The hiyeste appreueth not the yiftis of wickid men, nethir biholdith in the offryngis of wickid men, nether in the multitude of her sacrifices he schal do mercy to synnes.</span> <span class="verse"><a name="24">24</a>He that offrith sacrifice of the catel of pore men, is as he that sleeth the sone in the siyt of his fadir.</span> <span class="verse"><a name="25">25</a>The breed of nedi men is the lijf of a pore man; he that defraudith hym, is a man of blood.</span> <span class="verse"><a name="26">26</a>He that takith awei breed in swoot, is as he that sleeth his neiybore.</span> <span class="verse"><a name="27">27</a>He that schedith out blood, and he that doith fraude to an hirid man, ben britheren.</span> <span class="verse"><a name="28">28</a>Oon bildynge, and oon distriynge; what profitith it to hem, no but trauel?</span> <span class="verse"><a name="29">29</a>Oon preiynge, and oon cursynge; whos vois schal the Lord here?</span> <span class="verse"><a name="30">30</a>What profitith the waischyng of hym, that is waischun for a deed bodi, and touchith eft a deed bodi?</span> <span class="verse"><a name="31">31</a>So a man that fastith in hise synnes, and eft doynge the same synnes, what profitith he in mekynge hym silf? who schal here his preyer?</span> </p></div</div></div></body></html>