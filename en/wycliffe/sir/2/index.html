<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 2</strong></div><p><span class="verse"><a name="1">1</a>Sone, neiyynge to the seruyce of God, stonde thou in riytfulnesse, and drede; and make redi thi soule to temptacioun.</span> <span class="verse"><a name="2">2</a>Bere doun thin herte, and suffre, and bowe doun thin eere, and take the wordis of vndirstonding, and haaste thou not in to the tyme of deeth.</span> <span class="verse"><a name="3">3</a>Suffre thou the susteynyngis of God; be thou ioyned to God, and abide thou, that thi lijf wexe in the last tyme.</span> <span class="verse"><a name="4">4</a>Take thou alle thing that is set to thee, and suffre thou in sorewe, and haue thou pacience in thi lownesse.</span> <span class="verse"><a name="5">5</a>For whi gold and siluer is preued in fier; forsothe men worthi to be resseyued ben preued in the chymeney of lownesse.</span> <span class="verse"><a name="6">6</a>Bileue thou to God, and he schal rekeuere thee; and dresse thou thi weie, and hope thou in to hym. Kepe thou his drede, and wexe thou eld ther ynne.</span> <span class="verse"><a name="7">7</a>Ye that dreden the Lord, abide his merci, and boowe ye not awei fro hym, lest ye falle doun.</span> <span class="verse"><a name="8">8</a>Ye that dreden the Lord, bileue to hym, and youre mede schal not be auoidid.</span> <span class="verse"><a name="9">9</a>Ye that dreden the Lord, hope into hym, and merci schal come to you into delityng.</span> <span class="verse"><a name="10">10</a>Ye that dreden the Lord, loue hym, and youre hertis schulen be liytned.</span> <span class="verse"><a name="11">11</a>Sones, biholde ye the naciouns of men, and wite ye, that no man hopide in the Lord, and was schent;</span> <span class="verse"><a name="12">12</a>noon dwellide in hise heestis, and was forsakun; ether who inwardli clepide hym, and he despiside hym `that clepide?</span> <span class="verse"><a name="13">13</a>For whi God is pitouse, and merciful, and he schal foryyue synnes in the dai of tribulacioun; and he is defendere to alle men, that seken hym in treuthe.</span> <span class="verse"><a name="14">14</a>Woo to the `man with double herte, and with cursid lippis, and misdoynge hondys; and to a synnere entrynge in to the lond bi twei weies.</span> <span class="verse"><a name="15">15</a>Wo to hem that ben dissolute of herte, that bileuen not to God; and therfor thei schulen not be defendid of him.</span> <span class="verse"><a name="16">16</a>Wo to hem that han lost pacience, and that han forsake riytful weies, and han turned awei in to schrewid weies.</span> <span class="verse"><a name="17">17</a>And what schulen thei do, whanne the Lord schal bigynne to biholde?</span> <span class="verse"><a name="18">18</a>Thei that dreden the Lord, schulen not be vnbileueful to his word; and thei that louen hym, schulen kepe his weie.</span> <span class="verse"><a name="19">19</a>Thei that dreden the Lord, schulen enquere tho thingis, that ben wel plesaunt to hym; and thei that louen him, schulen be fillid with his lawe.</span> <span class="verse"><a name="20">20</a>Thei that dreden the Lord, schulen make redi her hertis, and schulen halewe her soulis in his siyt.</span> <span class="verse"><a name="21">21</a>Thei that dreden the Lord, schulen kepe hise comaundementis, and schulen haue pacience til to the biholdyng of hym;</span> <span class="verse"><a name="22">22</a>and schulen seie, If we doon not penaunce, we schulen falle in to the hondis of the Lord, and not in to the hondis of men.</span> <span class="verse"><a name="23">23</a>For bi the greetnesse of hym, so and his merci is with hym.</span> </p></div</div></div></body></html>