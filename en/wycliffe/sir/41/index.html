<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 41</strong></div><p><span class="verse"><a name="1">1</a>A! deth, thi mynde is ful bittir to an vniust man, and hauynge pees in hise richessis;</span> <span class="verse"><a name="2">2</a>to a restful man, and whose weies ben dressid in alle thingis, and yit myyti to take mete.</span> <span class="verse"><a name="3">3</a>A! deth, thi doom is good to a nedi man, and which is maad lesse in strengthis,</span> <span class="verse"><a name="4">4</a>and failith for age, and to whom is care of alle thingis, and vnbileueful, that leesith wisdom.</span> <span class="verse"><a name="5">5</a>Nyle thou drede the doom of deth; haue thou mynde what thingis weren byfore thee, and what thingis schulen come on thee; this dom is of the Lord to ech man.</span> <span class="verse"><a name="6">6</a>And tho thingis that schulen come on thee in the good plesaunce of the hiyeste; whethir ten yeer, ether an hundrid, ether a thousynde.</span> <span class="verse"><a name="7">7</a>For whi noon accusyng of lijf is in helle.</span> <span class="verse"><a name="8">8</a>The sones of abhomynaciouns ben the sones of synneris; and thei that dwellen bisidis the housis of wickid men.</span> <span class="verse"><a name="9">9</a>The eritage of the sones of synneris schal perische; and the contynuaunce of schenschipe with the seed of hem.</span> <span class="verse"><a name="10">10</a>Sones playnen of a wickid fadir; for thei ben in schenschip for hym.</span> <span class="verse"><a name="11">11</a>Wo to you, ye wickid men, that han forsake the lawe of the hiyeste.</span> <span class="verse"><a name="12">12</a>And if ye be borun, ye schulen be borun in cursidnesse; and if ye ben deed, youre part schal be in cursidnesse.</span> <span class="verse"><a name="13">13</a>Alle thingis that ben of the erthe, schulen turne in to the erthe; so wickid men schulen turne fro cursyng in to perdicioun.</span> <span class="verse"><a name="14">14</a>The morenyng of men is in the bodi of hem; but the name of wickid men schal be doon awei.</span> <span class="verse"><a name="15">15</a>Haue thou bisynesse of a good name; for whi this schal dwelle more with thee, than a thousynde tresouris grete and preciouse.</span> <span class="verse"><a name="16">16</a>The noumbre of daies is the terme of good lijf; but a good name schal dwelle with outen ende.</span> <span class="verse"><a name="17">17</a>Sones, kepe ye techyng in pees; for whi wisdom hid, and tresour vnseyn, what profit is in euer either?</span> <span class="verse"><a name="18">18</a>Betere is a man that hidith his foli, than a man that hidith his wisdom.</span> <span class="verse"><a name="19">19</a>Netheles turne ye ayen in these thingis that comen forth of my mouth.</span> <span class="verse"><a name="20">20</a>For it is not good to kepe alle vnreuerence, and not alle thingis plesen alle men in feith.</span> <span class="verse"><a name="21">21</a>Be ye aschamed of fornycacioun, bifor fadir, and bifor modir; and of a leesyng, bifore a iustice, and bifore a myyti man;</span> <span class="verse"><a name="22">22</a>and of trespas, bifor a prince, and bifore a iuge; and of wickidnesse, bifore a synagoge, and a puple; and of vnriytwisnesse,</span> <span class="verse"><a name="23">23</a>bifore a felow, and a frend;</span> <span class="verse"><a name="24">24</a>and of thefte, in the place where ynne thou dwellist; of the treuthe and testament of God; of sittyng at the mete in looues, and of the blemyschyng of yifte, and takyng;</span> <span class="verse"><a name="25">25</a>of stilnesse, bifore hem that greeten; of the biholdyng of a letcherouse womman, and of the turnyng a wey of the cheer of a cosyn.</span> <span class="verse"><a name="26">26</a>Turne thou not awey the face fro thi neiybore; and be thou war of takyng a wei a part, and not restorynge.</span> <span class="verse"><a name="27">27</a>Biholde thou not the womman of an othere man; and enserche thou not her hand maide, nether stonde thou at hir bed.</span> <span class="verse"><a name="28">28</a>Be thou war of frendis, of the wordis of vpbreidyng; and whanne thou hast youe, vpbreide thou not.</span> </p></div</div></div></body></html>