<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 18</strong></div><p><span class="verse"><a name="1">1</a>He that lyueth with out bigynnyng and ende, made of nouyt alle thingis togidere; God alone schal be iustified, and he dwellith a king vnouercomun with outen ende.</span> <span class="verse"><a name="2">2</a>Who schal suffice to telle out his werkis?</span> <span class="verse"><a name="3">3</a>for whi who schal seke the grete thingis of hym?</span> <span class="verse"><a name="4">4</a>But who schal telle out the vertu of his greetnesse? ether who schal leie to for to telle out his mercy?</span> <span class="verse"><a name="5">5</a>It is not to make lesse, nether to leie to; nethir it is to fynde the grete thingis of God.</span> <span class="verse"><a name="6">6</a>Whanne a man hath endid, thanne he schal bigynne; and whanne he hath restid, he schal worche.</span> <span class="verse"><a name="7">7</a>What is a man, and what is the glorie of him? and what is good, ether what is the wickid thing of him?</span> <span class="verse"><a name="8">8</a>The noumbre of the daies of men, that ben comynli an hundrid yeer, ben arettid as the dropis of the watir of the see; and as the stoon of grauel, so a fewe yeeris in the dai of euerlastyngnesse.</span> <span class="verse"><a name="9">9</a>For this thing God is pacient in hem, and schedith out on hem his merci.</span> <span class="verse"><a name="10">10</a>He siy the presumpcioun of her herte, for it was yuel; and he knew the distriyng of hem, for it was wickid.</span> <span class="verse"><a name="11">11</a>Therfor he fillide his merci in hem, and schewide to hem the weie of equite.</span> <span class="verse"><a name="12">12</a>The merciful doyng of man is aboute his neiybore; but the merci of the Lord is ouer ech fleisch.</span> <span class="verse"><a name="13">13</a>He that hath merci, and techith, and chastisith as a scheepherde his floc,</span> <span class="verse"><a name="14">14</a>do merci, takynge the techyng of merciful doyng; and he that hastith in the domes therof.</span> <span class="verse"><a name="15">15</a>Sone, in goodis yyue thou not pleynt, and in ech yifte yyue thou not heuynesse of an yuel word.</span> <span class="verse"><a name="16">16</a>Whether dew schal not kele heete? so and a word is betere than yifte.</span> <span class="verse"><a name="17">17</a>Lo! whether a word is not aboue a good yifte? but euer ethir is with a man iustified.</span> <span class="verse"><a name="18">18</a>A fool schal vpbreide scharpli; and the yifte of an vntauyt man makith iyen to faile.</span> <span class="verse"><a name="19">19</a>Bifore the doom make thou redi riytfulnesse to thee; and lerne thou, bifore that thou speke.</span> <span class="verse"><a name="20">20</a>Bifore sikenesse yyue thou medicyn; and bifore the doom axe thi silf, and thou schalt fynde merci in the siyt of God.</span> <span class="verse"><a name="21">21</a>Bifore sikenesse make the meke, and in the tyme of sikenesse schewe thi lyuyng.</span> <span class="verse"><a name="22">22</a>Be thou not lettid to preye euere, and drede thou not to be iustified til to deth; for whi the meede of God dwellith with outen ende.</span> <span class="verse"><a name="23">23</a>Bifore preier make redi thi soule; and nyle thou be as a man that temptith God.</span> <span class="verse"><a name="24">24</a>Haue thou mynde of ire in the dai of endyng; and make thou in lyuyng the tyme of yelding.</span> <span class="verse"><a name="25">25</a>Haue thou mynde of pouert in the dai of abundaunce; and the nede of pouert in the tyme of richessis.</span> <span class="verse"><a name="26">26</a>Fro the morewtid `til to the euentid the tyme schal be chaungid; and alle these thingis ben swift in the iyen of God.</span> <span class="verse"><a name="27">27</a>A wise man schal drede in alle thingis; and in the daies of trespassis he schal fle fro vnkunnyng, ether slouthe.</span> <span class="verse"><a name="28">28</a>Ech fel man knowith wisdom; and to hym that fyndith it, he schal yyue knouleching.</span> <span class="verse"><a name="29">29</a>Witti men in wordis also thei diden wiseli, and vndurstoden treuthe, and riytfulnesse; and bisouyten prouerbis and domes.</span> <span class="verse"><a name="30">30</a>Go thou not aftir thi coueitises; and be thou turned awei fro thi wille.</span> <span class="verse"><a name="31">31</a>If thou yyuest to thi soule the coueitisis therof, it schal make thee in to ioie to thin enemyes.</span> <span class="verse"><a name="32">32</a>Delite thou not in cumpenyes, nether in litle cumpenyes; for whi the synnyng of hem is contynuel.</span> <span class="verse"><a name="33">33</a>Be thou not meene in the stryuyng of looue, and sum thing is to thee in the world; for whi thou schalt be enuyouse to thi soule.</span> </p></div</div></div></body></html>