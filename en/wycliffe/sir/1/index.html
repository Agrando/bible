<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 1</strong></div><p><span class="verse"><a name="1">1</a>Al wisdom is of the Lord God, and was euere with hym, and is bifore the world.</span> <span class="verse"><a name="2">2</a>Who noumbride the grauel of the see, and the dropis of reyn, and the daies of the world? Who mesuride the hiynesse of heuene, and the breed of erthe, and the depthe of the see?</span> <span class="verse"><a name="3">3</a>Who enserchide the wisdom of God, that goith bifore alle thingis?</span> <span class="verse"><a name="4">4</a>Wisdom was formed firste of alle thingis, and the vndurstonding of prudence, fro the world.</span> <span class="verse"><a name="5">5</a>The welle of wisdom is the sone of God in hiy thingis; and the entryng of that wisdom is euerlastynge comaundementis.</span> <span class="verse"><a name="6">6</a>To whom was the roote of wisdom schewid? and who knewe the sutilites therof?</span> <span class="verse"><a name="7">7</a>To whom was the lore of wisdom shewid, and maad opyn? and who vndurstood the multipliyng of the entryng therof?</span> <span class="verse"><a name="8">8</a>Oon is the hiyeste creatour of alle thingis, almyyti, and a myyti kyng, and worthi to be dred ful miche, sittynge on the trone of that wisdom, and God hauynge lordschipe.</span> <span class="verse"><a name="9">9</a>He fourmyde `that wisdom in the Hooli Ghost, and he siy, and noumbride, and he mesuride.</span> <span class="verse"><a name="10">10</a>And he schedde out it on alle hise werkis, and on ech fleisch bi his yifte; he yyueth it to hem that louen hym.</span> <span class="verse"><a name="11">11</a>The drede of the Lord is glorie, and gloriyng, and gladnesse, and a coroun of ful out ioiyng.</span> <span class="verse"><a name="12">12</a>The drede of the Lord schal delite the herte; and schal yyue gladnesse and ioie in to lengthe of daies.</span> <span class="verse"><a name="13">13</a>To hym that dredith God, it schal be wel in the laste thingis; and he schal be blessid in the dai of his deth.</span> <span class="verse"><a name="14">14</a>Forsothe thei to whiche wisdom apperith in siyt, louen it in siyt, and in knowyng of hise grete thingis.</span> <span class="verse"><a name="15">15</a>The loue of God is onourable wisdom.</span> <span class="verse"><a name="16">16</a>The bigynnyng of wisdom is the drede of the Lord; and it is formyd togidere in the wombe with feithful men, and it goith with chosun wymmen, and is knowun with iust men and feithful.</span> <span class="verse"><a name="17">17</a>The drede of the Lord is religiouste of kunnyng.</span> <span class="verse"><a name="18">18</a>Religiouste schal kepe, and schal iustifie the herte; and schal yyue myrthe and ioie.</span> <span class="verse"><a name="19">19</a>It schal be wel to hym that dredith God; and he schal be blessid in the daies of his coumfort.</span> <span class="verse"><a name="20">20</a>The fulnesse of wisdom is for to drede God; and fulnesse is of the fruytis therof.</span> <span class="verse"><a name="21">21</a>It schal fille ech yifte of hym of generaciouns, and reseitis of the tresouris therof.</span> <span class="verse"><a name="22">22</a>The coroun of wisdom is the drede of the Lord, and fillith pees, and the fruyt of heelthe.</span> <span class="verse"><a name="23">23</a>And he siy, and noumbride it; forsothe euer eithir ben the yiftis of God.</span> <span class="verse"><a name="24">24</a>Wisdom schal departe the kunnyng and vndurstondyng of prudence; and it enhaunsith the glorie of hem, that holden it.</span> <span class="verse"><a name="25">25</a>The roote of wisdom is for to drede God; forsothe the braunchis therof ben longe durynge.</span> <span class="verse"><a name="26">26</a>Vndurstonding, and religiouste of kunnyng ben in the tresouris of wisdom; but wisdom is abhomynacioun to synners.</span> <span class="verse"><a name="27">27</a>The drede of the Lord puttith awei synne,</span> <span class="verse"><a name="28">28</a>for he that is with out drede, mai not be iustified; for whi the wrathfulnesse of his pride is the destriyng of hym.</span> <span class="verse"><a name="29">29</a>A pacient man schal suffre til in to tyme; and aftirward schal be yelding of mirthe.</span> <span class="verse"><a name="30">30</a>Good wit schal hide the wordis of hym til in to a tyme; and the lippis of many men schulen telle out the wit of hym.</span> <span class="verse"><a name="31">31</a>In the tresouris of wisdom is signefiyng of kunnyng;</span> <span class="verse"><a name="32">32</a>but the worschipyng of God is abhomynacioun to a synnere.</span> <span class="verse"><a name="33">33</a>A! sone, coueitynge wisdom, kepe thou riytfulnesse, and God schal yyue it to thee.</span> <span class="verse"><a name="34">34</a>For whi the drede of the Lord is wisdom, and kunnyng, and that</span> <span class="verse"><a name="35">35</a>that is wel plesaunt to hym is feith and myldenesse; and God schal fille the tressours of hym.</span> <span class="verse"><a name="36">36</a>Be thou not rebel, and vnbileueful to the drede of the Lord; and neiye thou not to hym in double herte.</span> <span class="verse"><a name="37">37</a>Be thou not an ypocrite in the siyt of men; and be thou not sclaundrid in thi lippis.</span> <span class="verse"><a name="38">38</a>Take thou kepe to tho, lest thou falle, and brynge disonour to thi soule; and lest God schewe thi priuytees,</span> <span class="verse"><a name="39">39</a>and hurtle thee doun in the myddis of the synagoge;</span> <span class="verse"><a name="40">40</a>for thou neiyidist wickidli to the Lord, and thin herte was ful of gile and of falsnesse.</span> </p></div</div></div></body></html>