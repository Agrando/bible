<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 14</strong></div><p><span class="verse"><a name="1">1</a>Blessid is the man, that stood not bi the word of his mouth, and was not prickid in the sorewe of trespas.</span> <span class="verse"><a name="2">2</a>He is blessid, that hath not sorewe of his soule, and fallith not doun fro his hope.</span> <span class="verse"><a name="3">3</a>Catel is with out resoun to a coueitouse man, and hard nygard; and wherto is gold to an enuyouse man?</span> <span class="verse"><a name="4">4</a>He that gaderith of his wille vniustli, gaderith to othere men; and another man schal mak wast in hise goodis.</span> <span class="verse"><a name="5">5</a>To what othere man schal he be good, which is wickid to hym silf? and he schal not be myrye in hise goodis.</span> <span class="verse"><a name="6">6</a>No thing is worse, than he that hath enuye to hym silf; and this is the yelding of his malice.</span> <span class="verse"><a name="7">7</a>And if he doith good, he doith vnwityngli, and not wilfuli; and at the laste he schewith his malice.</span> <span class="verse"><a name="8">8</a>The iye of an enuyous man is wickid, and turnynge awei the face, and dispisynge his soule.</span> <span class="verse"><a name="9">9</a>The iye of the coueitouse man is neuere fillid; he schal not be fillid in to the part of wickidnesse, til he performe vnriytfulnesse, and make drie his soule.</span> <span class="verse"><a name="10">10</a>An yuel iye to yuels, and the nedi man schal not be fillid of breed; and he schal be in sorewe on his table.</span> <span class="verse"><a name="11">11</a>Sone, if thou hast, do wel with thi silf, and offre thou worthi offryngis to God.</span> <span class="verse"><a name="12">12</a>Be thou myndeful that deth schal not tarie, and the testament of hellis, which is schewid to thee; for whi the testament of this world schal die bi deth.</span> <span class="verse"><a name="13">13</a>Bifore deth do thou good to thi frend, and bi thi miytis stretche thou forth, and yyue to a pore man.</span> <span class="verse"><a name="14">14</a>Be thou not disseyued of a good dai, and a litil part of a good day passe not thee.</span> <span class="verse"><a name="15">15</a>Whether thou schalt not leeue to othere men thi sorewis, and trauels?</span> <span class="verse"><a name="16">16</a>In the departyng of lot yyue thou, and take; and iustifie thi soule.</span> <span class="verse"><a name="17">17</a>Bifore thi deth worche thou riytfulnesse; for at hellis it is not to fynde mete.</span> <span class="verse"><a name="18">18</a>Ech man schal wexe eld as hey, and as a leef bryngynge fruit in a greene tree.</span> <span class="verse"><a name="19">19</a>Othere ben gendrid, and othere ben cast doun; so the generacioun of fleisch and blood, another is endid, and another is borun.</span> <span class="verse"><a name="20">20</a>Ech corruptible werk schal faile in the ende; and he that worchith it, schal go with it.</span> <span class="verse"><a name="21">21</a>And al chosun werk schal be iustified; and he that worchith it, schal be onourid in it.</span> <span class="verse"><a name="22">22</a>Blessid is the man, that schal dwelle in wisdom, and that schal bithenke in riytfulnesse, and schal thenke in wit the biholding of God.</span> <span class="verse"><a name="23">23</a>Which thenkith out, ether fyndith out, the weies of hym in his herte, and schal be vndurstondynge in the hid thingis of hym; goynge as a serchere aftir it, and stondynge in the weies of it.</span> <span class="verse"><a name="24">24</a>Which biholdith bi the wyndows therof, and herith in the yatis therof;</span> <span class="verse"><a name="25">25</a>which restith nyy the hous therof, and settith a stak in the wallis therof. He schal sette his litil hous at the hondis of hym, and goodis schulen reste in his litil hous, bi duryng of the world;</span> <span class="verse"><a name="26">26</a>he schal sette hise sones vndur the hilyng therof, and he schal dwelle vndur the boowis therof;</span> <span class="verse"><a name="27">27</a>he schal be kyuerid vndur the hilyng therof fro heete, and he schal reste in the glorie therof.</span> </p></div</div></div></body></html>