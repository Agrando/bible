<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 39</strong></div><p><span class="verse"><a name="1">1</a>A wijs man schal seke out the wisdom of alle elde men; and he schal yyue tent in profetis.</span> <span class="verse"><a name="2">2</a>He schal kepe the tellyng of named men; and he schal entre togidere in to the hard sentensis of parablis.</span> <span class="verse"><a name="3">3</a>He schal seke out the pryuy thingis of prouerbis; and he schal be conuersaunt in the hid thingis of parablis.</span> <span class="verse"><a name="4">4</a>He schal mynystre in the myddis of grete men; and he schal appere in the siyt of the cheef iuge.</span> <span class="verse"><a name="5">5</a>He schal passe in to the lond of alien folkis; for he schal asaie goodis, and yuels in alle thingis.</span> <span class="verse"><a name="6">6</a>He schal yyue his herte to wake eerli to the Lord that made hym; and he schal biseche in the siyt of the hiyeste.</span> <span class="verse"><a name="7">7</a>He schal opene his mouth in preier; and he schal biseche for hise trespassis.</span> <span class="verse"><a name="8">8</a>For if the grete Lord wole, he schal fille hym with the spirit of vndurstondyng.</span> <span class="verse"><a name="9">9</a>And he schal sende the wordis of his wisdom, as reynes; and in preier he schal knouleche to the Lord.</span> <span class="verse"><a name="10">10</a>And he schal dresse his counsel, and techyng; and schal councele in hise hid thingis.</span> <span class="verse"><a name="11">11</a>He schal make opene the wisdom of his techyng; and he schal haue glorie in the lawe of the testament of the Lord.</span> <span class="verse"><a name="12">12</a>Many men schulen preyse his wisdom; and it schal not be don awey til in to the world.</span> <span class="verse"><a name="13">13</a>His mynde schal not go awei; and his name schal be souyt fro generacioun in to generacioun.</span> <span class="verse"><a name="14">14</a>Folkis schulen telle out his wisdom; and the chirche schal telle his preisyng.</span> <span class="verse"><a name="15">15</a>If his name dwellith, he schal leeue more than a thousynde; and if he restith, it schal profite to hym.</span> <span class="verse"><a name="16">16</a>Yit Y schal take councel to telle out, for Y am fillid as with woodnesse;</span> <span class="verse"><a name="17">17</a>and myn ynnere spirit seith in vois, Ye fruytis of God, here me, and make ye fruyt, as roosis plauntide on the ryuers of watris.</span> <span class="verse"><a name="18">18</a>Haue ye odour of swetnesse, as the Liban hath.</span> <span class="verse"><a name="19">19</a>Bringe forth flouris, as a lilee; yyue ye odour, and make ye boowis in to grace. And preise ye togidere a song; and blesse ye the Lord in hise werkis.</span> <span class="verse"><a name="20">20</a>Yyue ye greet onour to his name, and knouleche ye to him in the vois of youre lippis, in songis of lippis, and in harpis; and thus ye schulen seie in knouleching,</span> <span class="verse"><a name="21">21</a>Alle the werkis of the Lord ben ful goode.</span> <span class="verse"><a name="22">22</a>Forsothe watir as an heepe of stoonys stood at his word; and as resettis of watris in the word of his mouth.</span> <span class="verse"><a name="23">23</a>For whi pesiblenesse is maad in his comaundement; and no defaute is in the heelthe of hym.</span> <span class="verse"><a name="24">24</a>The werkis of ech fleisch ben bifore hym; and no thing is hid fro hise iyen.</span> <span class="verse"><a name="25">25</a>He biholdith fro the world til in to the world; and no thing is wondurful in his siyt.</span> <span class="verse"><a name="26">26</a>It is not to seie, What is this thing, ether, What is that thing? for whi alle thingis schulen be souyt in her tyme.</span> <span class="verse"><a name="27">27</a>The blessyng of hym schal flowe as a flood;</span> <span class="verse"><a name="28">28</a>and as the grete flood fillide greteli the erthe, so his yre schal enherite in folkis, that souyten not hym.</span> <span class="verse"><a name="29">29</a>As he turnede watris in to drynessis, and the erthe was dried, and hise weies weren dressid to the weies of hem; so offenciouns in his ire ben dressid to synneris.</span> <span class="verse"><a name="30">30</a>Goode thingis weren maad at the bigynnyng to goode men; so goode thingis and yuele ben maad to worste men.</span> <span class="verse"><a name="31">31</a>The bigynnyng of nedeful thing to the lijf of men, watir, fier, and yrun, and salt, and mylk, and breed of cleene flour of whete, and hony, and a clustre of grape, and oile, and cloth.</span> <span class="verse"><a name="32">32</a>Alle these thingis schulen turne to hooli men in to goodis; so and to vnfeithful men and synneris in to yuels.</span> <span class="verse"><a name="33">33</a>Spiritis ben that ben maad to veniaunce; and in her woodnesse thei confermyden her turmentis.</span> <span class="verse"><a name="34">34</a>And in the tyme of endyng thei schulen schede out vertu; and thei schulen confounde the strong veniaunce of hym that made hem.</span> <span class="verse"><a name="35">35</a>Fier, hail, hungur, and deth; alle these thingis ben maad to veniaunce; the teeth of beestis,</span> <span class="verse"><a name="36">36</a>and scorpiouns, and serpentis, and a swerd punyschynge wickid men in to destriyng.</span> <span class="verse"><a name="37">37</a>In the comaundementis of hym tho schulen ete, and tho schulen be maad redi on the erthe in nede; and in her tymes tho schulen not passe o word.</span> <span class="verse"><a name="38">38</a>Therfor fro the bigynnyng Y was confermed; and Y counselide, and thouyte, and lefte writun.</span> <span class="verse"><a name="39">39</a>Alle the werkis of the Lord ben goode; and ech werk schal serue in his our.</span> <span class="verse"><a name="40">40</a>It is not to seie, This is worse than that; for whi alle thingis schulen be preued in her tyme.</span> <span class="verse"><a name="41">41</a>And now in al the herte and mouth preise ye togidere, and blesse ye the name of the Lord.</span> </p></div</div></div></body></html>