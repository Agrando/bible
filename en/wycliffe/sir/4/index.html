<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/sir/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/sir">Sirach</a> &gt <strong>Chapter 4</strong></div><p><span class="verse"><a name="1">1</a>Sone, defraude thou not the almes of a pore man, and turne not ouere thin iyen fro a pore man.</span> <span class="verse"><a name="2">2</a>Dispise thou not an hungri man, and wraththe thou not a pore man in his nedynesse.</span> <span class="verse"><a name="3">3</a>Turmente thou not the herte of a nedi man, and tarie thou not the yifte to a man that is set in angwisch.</span> <span class="verse"><a name="4">4</a>Caste thou not awei the preiyng of a man set in tribulacioun, and turne not awei thi face fro a nedi man.</span> <span class="verse"><a name="5">5</a>Turne not awei thi iyen fro a pore man for ire, and yyue not occasioun to men axynge to curse thee byhynde.</span> <span class="verse"><a name="6">6</a>For the preyer of hym that cursith thee in the bitternesse of soule, schal be herd; forsothe he that made hym, schal here hym.</span> <span class="verse"><a name="7">7</a>Make thee eesi to speke to the congregacioun of pore men, and make meke thi soule to a preest, and make meke thin heed to a greet man.</span> <span class="verse"><a name="8">8</a>Boowe doun with out sorewe thin eere to a pore man, and yelde thi debt, and answere thou pesibli in myldenesse.</span> <span class="verse"><a name="9">9</a>Delyuere thou hym that suffrith wrong fro the hond of a proude man, and bere thou not heuyli in thi soule.</span> <span class="verse"><a name="10">10</a>In demynge be thou merciful as a fadir to fadirles children, and be thou for an hosebonde to the modir of hem;</span> <span class="verse"><a name="11">11</a>and thou schalt be as an obedient sone of the hiyeste, and he schal haue merci on thee more than a modir `hath merci on hir child.</span> <span class="verse"><a name="12">12</a>Wisdom enspirith lijf to hise sones, and resseyueth men sekinge hym, and schal go bifore in the wei of riytfulnesse; and he that loueth that wisdom,</span> <span class="verse"><a name="13">13</a>loueth lijf, and thei that waken to it, schulen biclipe the pesiblenesse, ether swetnesse, therof.</span> <span class="verse"><a name="14">14</a>Thei that holden it, schulen enherite lijf; and whidir it schal entre, God schal blesse.</span> <span class="verse"><a name="15">15</a>Thei that seruen it, schulen be obeiynge to the hooli; and God loueth hem, that louen it.</span> <span class="verse"><a name="16">16</a>He that herith it, demeth folkis; and he that biholdith it, schal dwelle tristili.</span> <span class="verse"><a name="17">17</a>If a man bileueth to it, he schal dwelle, and enherite it; and the creaturis of hem schulen be in confermyng.</span> <span class="verse"><a name="18">18</a>For in temptacioun it goith with hym, and among the firste it chesith hym.</span> <span class="verse"><a name="19">19</a>It schal brynge in on hym drede, and feer, and preuyng, and it schal turmente hym in the tribulacioun of his doctryn, til it tempte hym in hise thouytis, and bileue to his soule.</span> <span class="verse"><a name="20">20</a>And it schal make hym stidefast, and schal brynge riyt weie to hym, and it schal make hym glad;</span> <span class="verse"><a name="21">21</a>and schal make nakid hise priuytees to hym, and schal tresore on hym kunnyng, and vndurstondyng of riytfulnesse.</span> <span class="verse"><a name="22">22</a>Forsothe if he errith, God schal forsake hym, and schal bitake hym in to the hondis of his enemy.</span> <span class="verse"><a name="23">23</a>Sone, kepe thou tyme, and eschewe thou fro yuel.</span> <span class="verse"><a name="24">24</a>Be thou not aschamed for thi lijf to seie treuthe; for whi ther is schame that bryngith synne,</span> <span class="verse"><a name="25">25</a>and ther is schame that bryngith glorie and grace.</span> <span class="verse"><a name="26">26</a>Take thou not a face ayens thi face, nethir a leesyng ayens thi soule.</span> <span class="verse"><a name="27">27</a>Schame thou not thi neiybore in his fal,</span> <span class="verse"><a name="28">28</a>nether withholde thou a word in the tyme of helthe. Hide not thi wisdom in the fairnesse therof;</span> <span class="verse"><a name="29">29</a>for whi wisdom is knowun in tunge, and wit, and kunnyng, and techyng in the word of a wijs man; and stidfastnesse is in the werkis of riytfulnesse.</span> <span class="verse"><a name="30">30</a>Ayenseie thou not the word of treuthe in ony maner; and be thou aschamed of the leesyng of thi mislernyng.</span> <span class="verse"><a name="31">31</a>Be thou not aschamed to knouleche thi synnes; and make thee not suget to ech man for synne.</span> <span class="verse"><a name="32">32</a>Nyle thou stonde ayens the face of the myyti, nethir enforse thou ayens the strok of the flood.</span> <span class="verse"><a name="33">33</a>For riytfulnesse fiyte thou for thi soule, and til to the deth stryue thou for riytfulnesse; and God schal ouercome thin enemyes for thee.</span> <span class="verse"><a name="34">34</a>Nyle thou be swift in thi tunge, and vnprofitable and slak in thi werkis.</span> <span class="verse"><a name="35">35</a>Nyle thou be as a lioun in thin hous, turnynge vpsedoun thi meneals, and oppressynge hem that ben sugetis to thee.</span> <span class="verse"><a name="36">36</a>Thin hond be not redi to take, and closid togidere to yyue.</span> </p></div</div></div></body></html>