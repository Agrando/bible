<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/titus">Titus</a> &gt <strong>Chapter 2</strong></div><p><span class="verse"><a name="1">1</a>But speke thou tho thingis that bisemen hoolsum teching;</span> <span class="verse"><a name="2">2</a>that elde men be sobre, chast, prudent, hool in feith, in loue, and pacience;</span> <span class="verse"><a name="3">3</a>also olde wymmen in hooli abite, not sclaundereris, not seruynge myche to wyn, wel techynge, that thei teche prudence.</span> <span class="verse"><a name="4">4</a>Moneste thou yonge wymmen, that thei loue here hosebondis, that thei loue her children;</span> <span class="verse"><a name="5">5</a>and that thei be prudent, chast, sobre, hauynge cure of the hous, benygne, suget to her hosebondis, that the word of God be not blasfemyd.</span> <span class="verse"><a name="6">6</a>Also moneste thou yonge men, that thei be sobre.</span> <span class="verse"><a name="7">7</a>In alle thingis yyue thi silf ensaumple of good werkis, in teching, in hoolnesse, in sadnesse.</span> <span class="verse"><a name="8">8</a>An hoolsum word, and vnrepreuable; that he that is of the contrarie side, be aschamed, hauynge noon yuel thing to seie of you.</span> <span class="verse"><a name="9">9</a>Moneste thou seruauntis to be suget to her lordis; in alle thingis plesinge, not ayenseiynge, not defraudynge,</span> <span class="verse"><a name="10">10</a>but in alle thingis schewinge good feith, that thei onoure in alle thingis the doctryn of `God, oure sauyour.</span> <span class="verse"><a name="11">11</a>For the grace of `God, oure sauyour,</span> <span class="verse"><a name="12">12</a>hath apperid to alle men, and tauyte vs, that we forsake wickidnesse, and worldli desyris, lyue sobreli, and iustli, `and piteuousli in this world,</span> <span class="verse"><a name="13">13</a>abidinge the blessid hope and the comyng of the glorie of the greet God, and of oure sauyour Jhesu Crist;</span> <span class="verse"><a name="14">14</a>that yaf hym silf for vs, to ayenbie vs fro al wickidnesse, and make clene to hym silf a puple acceptable, and suere of good werkis.</span> <span class="verse"><a name="15">15</a>Speke thou these thingis, and moneste thou, and repreue thou with al comaundement; no man dispise thee.</span> </p></div</div></div></body></html>