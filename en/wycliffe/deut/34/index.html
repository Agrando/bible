<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>Therfor Moyses stiede fro the feeldi places of Moab on the hil of Nebo, in to the cop of Fasga, ayens Gerico. And the Lord schewide to hym al the lond of Galaad `til to Dan,</span> <span class="verse"><a name="2">2</a>and al Neptalym, and the lond of Effraym and of Manasses, and al the lond of Juda, `til to the laste see; and the south part,</span> <span class="verse"><a name="3">3</a>and the breede of the feeld of Jerico, of the citee of Palmes `til to Segor.</span> <span class="verse"><a name="4">4</a>And the Lord seide to hym, This is the lond for which Y swoor to Abraham, Isaac, and Jacob; and Y seide, Y schal yyue it to thi seed; thou hast seyn it with thin iyen, and thou schalt not passe `to it.</span> <span class="verse"><a name="5">5</a>And Moyses, the seruaunt of the Lord, was deed there, in the lond of Moab, `for the Lord comaundide.</span> <span class="verse"><a name="6">6</a>And the Lord biriede hym in a valey of the lond of Moab, ayens Fegor, and no man knewe his sepulcre `til in to present day.</span> <span class="verse"><a name="7">7</a>Moises was of an hundrid and twenti yeer whanne he diede; his iye dasewide not, nethir hise teeth weren stirid.</span> <span class="verse"><a name="8">8</a>And the sones of  Israel biwepten hym thretti daies in the feeldi places of Moab; and the daies of weilyng of men `bymorenynge Moises weren fillid.</span> <span class="verse"><a name="9">9</a>Forsothe Josue, the sone of Nun, was fillid with `the spyrit of wisdom, for Moises settide hise hondis on hym; and the sones of Israel obeieden to Josue, and diden as the Lord comaundide to Moises.</span> <span class="verse"><a name="10">10</a>And `a profete roos no more in Israel `as Moises, whom the Lord knewe face to face,</span> <span class="verse"><a name="11">11</a>in alle myraclis, and grete wondris, whiche the Lord sente bi hym, that he schulde do in the lond of Egipt to Farao, and alle hise seruauntis, and to al the lond `of hym,</span> <span class="verse"><a name="12">12</a>and al strong hond, and the `grete merueylis, whiche Moyses dide bifor al Israel.</span> </p></div</div></div></body></html>