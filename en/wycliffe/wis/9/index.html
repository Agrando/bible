<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/wis/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/wis">Wisdom</a> &gt <strong>Chapter 9</strong></div><p><span class="verse"><a name="1">1</a>God of my fadris, and Lord of merci, that madist alle thingis bi thi word,</span> <span class="verse"><a name="2">2</a>and ordeynedist man bi thi wisdom, that he schulde be lord of creature, which is maad of thee,</span> <span class="verse"><a name="3">3</a>that he dispose the world in equite and riytfulnesse, and deme doom in riyt reulyng of herte;</span> <span class="verse"><a name="4">4</a>yyue thou to me wisdom, that stondith nyy thi seetis; and nyle thou repreue me fro thi children.</span> <span class="verse"><a name="5">5</a>For Y am thi seruaunt, and the sone of thin hand mayde; Y am a sijk man, and of litil tyme, and lesse to the vndurstondyng of doom and of lawis.</span> <span class="verse"><a name="6">6</a>And if ony man is perfit among the sones of men, if thi wisdom fleeth awei fro hym, he schal be rikenyd in to nouyt.</span> <span class="verse"><a name="7">7</a>Forsothe thou hast chose me kyng to thi puple, and a iuge of thi sones and douytris;</span> <span class="verse"><a name="8">8</a>and thou seidist, that Y schulde bilde a temple in thin holi hil, and an auter in the citee of thi dwellyng place; the licnesse of thin hooli tabernacle, which thou madist redi at the bigynnyng.</span> <span class="verse"><a name="9">9</a>And thi wisdom is with thee, that knowith thi werkis, which also was present thanne, whanne thou madist the world, and wiste what was plesaunt to thin iyen, and what was dressid in thi comaundementis.</span> <span class="verse"><a name="10">10</a>Sende thou that wisdom fro thin hooli heuenes, and fro the seete of thi greetnesse, that it be with me, and trauele with me; and that Y wyte what is acceptable anentis thee.</span> <span class="verse"><a name="11">11</a>Forwhi thilke wisdom knowith and vndirstondith alle thingis; and it schal lede me forth in my werkis sobrely, and it schal kepe me in his power.</span> <span class="verse"><a name="12">12</a>And my werkis schulen be acceptable, and Y schal dispose thi puple iustli, and Y schal be worthi of the seetis of my fadir.</span> <span class="verse"><a name="13">13</a>For who of men mai knowe the counsel of God? ether who mai thenke, what wole God?</span> <span class="verse"><a name="14">14</a>For whi the thouytis of deedli men ben dreedful, and oure puruyaunces ben vncerteyn.</span> <span class="verse"><a name="15">15</a>For whi the bodi that is corrupt, greueth the soule; and ertheli dwellyng pressith doun the wit, thenkynge many thingis.</span> <span class="verse"><a name="16">16</a>And of hard we gessen tho thingis, that ben in erthe; and we fynden with trauel tho thingis, that ben in biholdyng.</span> <span class="verse"><a name="17">17</a>But who schal serche tho thingis, that ben in heuenes? But who schal knowe thi wit, `no but thou yyue wisdom, and sende thin Hooli Spirit fro hiyeste thingis?</span> <span class="verse"><a name="18">18</a>And if the pathis of hem, that ben in londis, ben amendid, and if men han lernyd tho thingis, that plesen thee.</span> <span class="verse"><a name="19">19</a>For whi, Lord, whiche euer plesiden thee fro the bigynnyng, weren maad hool bi wisdom.</span> </p></div</div></div></body></html>