<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/wis/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/wis">Wisdom</a> &gt <strong>Chapter 15</strong></div><p><span class="verse"><a name="1">1</a>Forsothe thou, oure God, art swete, and trewe, and pacient, and disposist alle thingis in merci.</span> <span class="verse"><a name="2">2</a>For if we synnen, we ben thin, and knowen thi greetnesse; and if we synnen not, we witen, that we ben acountid at thee.</span> <span class="verse"><a name="3">3</a>For whi to knowe thee, is parfit riytfulnesse; and to kunne thi riytfulnesse and vertu, is the root of vndedlynesse.</span> <span class="verse"><a name="4">4</a>Forsothe the thenkyng out of yuel craft of men brouyte not vs in to errour, nether the schadewe of peynture trauel without fruyt, an ymage gravun bi dyuerse colours;</span> <span class="verse"><a name="5">5</a>whos biholdyng yyueth coueytise to an vnwise man, and he loueth the licnesse of a deed ymage with out soule.</span> <span class="verse"><a name="6">6</a>The louyers of yuels ben worthi the deeth, that han hope in siche; and thei that maken tho, and thei that louen, and thei that worschipen ben worthi the deth.</span> <span class="verse"><a name="7">7</a>But also a pottere, thristynge neische erthe, bi greet trauel makith ech vessel to oure vsis; and of the same clei he makith vessels that ben clene to vss, and in lijk maner tho that ben contrarie to these; forsothe what vss is of these vessels, the pottere is iuge.</span> <span class="verse"><a name="8">8</a>And he that was maad of erthe a litil bifore, makith a god of the same clei with veyn trauel; and the pottere, axid to yelde the dette of soule which he hadde, ledith hym silf aftir a litil tyme to the erthe, fro whennus he was takun.</span> <span class="verse"><a name="9">9</a>But he hath care, not for he schal trauele, nether for his lijf is schort, but he stryueth with gold smythis and siluer smythis; but also he sueth worcheris of bras, and settith bifore glorie; for he makith superflu thingis.</span> <span class="verse"><a name="10">10</a>For the herte of hym is aische, and superflu erthe is his hope, and his lijf is vilere than clei.</span> <span class="verse"><a name="11">11</a>For he knew not God, that made him, and that enspiride a soule to hym; and he loueth tho thingis whiche he hath wrouyt; and he knew not God, that blowide in hym a spirit of lijf.</span> <span class="verse"><a name="12">12</a>But thei gessiden fleischli delityng to be oure lijf, and the conuersacioun of lijf to be maad to wynnyng, and that it bihoueth to gete on ech side, yhe, of yuel.</span> <span class="verse"><a name="13">13</a>Forsothe this man that makith freele vessels, and grauun ymagis of the mater of erthe, woot that he trespassith aboue alle men.</span> <span class="verse"><a name="14">14</a>Forsothe, Lord, alle vnwise men and cursid ben proude ouer the mesure of her soule, and ben enemyes of thi puple, and vpbreyden it;</span> <span class="verse"><a name="15">15</a>for thei gessiden alle the idols of naciouns to be goddis, that han nethir siyt of iyen to se, nethir nose thirlis to perseyue a spirit, ethir wynd, nether eeris to here, nethir fyngris of hondis to touche, but also her feet ben slowe to go.</span> <span class="verse"><a name="16">16</a>For whi a man made tho, and he that borewide a spirit, made tho; forwhi no man mai make a god lijk hym silf.</span> <span class="verse"><a name="17">17</a>For sithen he is deedli, bi wickid hondis he makith a deed idol; for he is betere than these goddis, whiche he worschipith; for sotheli he liuyde, whanne he was deedli, but thei lyueden neuere.</span> <span class="verse"><a name="18">18</a>But also moost wretchid men worschipen beestis; for whi vnresonable beestis, comparisound to these men, ben worse than thei.</span> <span class="verse"><a name="19">19</a>But nether bi siyt ony man mai of these beestis biholde goodis; forsothe thei han dryue awei the heriyng of God, and his blessyng.</span> </p></div</div></div></body></html>