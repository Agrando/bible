<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/wis/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/wis">Wisdom</a> &gt <strong>Chapter 4</strong></div><p><span class="verse"><a name="1">1</a>A! hou fair is chast generacioun with clerenesse; for the mynde therof is vndeedli, for it is knowun, both anentis God, and anentis men.</span> <span class="verse"><a name="2">2</a>Whanne it is present, thei suen it; and thei desiren it, whanne it hath led out it silf, and it ouercomyng getith bi victorie the mede of batels vndefoulid, and is corouned with outen ende.</span> <span class="verse"><a name="3">3</a>But the many fold gendrid multitude of wickid men schal not be profitable; and plauntyngis of auoutrie schulen not yyue deepe rootis, nether schulen sette stable stidfastnesse.</span> <span class="verse"><a name="4">4</a>Thouy thei buriounen in bowis in time, thei set vnstidfastli schulen be moued of the wynd, and schulen be drawun out bi the roote of the greetnesse of wyndys.</span> <span class="verse"><a name="5">5</a>For whi bowis vnperfit schulen be brokun togidere; and the fruytis of hem ben vnprofitable, and soure to ete, and couenable to no thing.</span> <span class="verse"><a name="6">6</a>For whi alle sones, that ben borun of wickid men, ben witnessis of wickidnesse ayens fadirs and modris, in her axyng.</span> <span class="verse"><a name="7">7</a>But a iust man, thouy he be bifore ocupied bi deth, schal be in refreischyng.</span> <span class="verse"><a name="8">8</a>For whi worschipful eelde is not of long tyme, nether is rikened bi the noumbre of yeeris; the wittis of a man ben hoore,</span> <span class="verse"><a name="9">9</a>and the age of eelde is lijf withouten wem.</span> <span class="verse"><a name="10">10</a>He pleside God, and was maad dereworth, and he lyuynge among synneris was `borun ouer; he was rauyschid,</span> <span class="verse"><a name="11">11</a>lest malice schulde chaunge his vnderstondyng, ethir lest feynyng schulde disseyue his soule.</span> <span class="verse"><a name="12">12</a>For whi disseyuyng of trifelyng makith derk goode thingis, and the vnstablenesse of coueitise turneth ouer the wit without malice.</span> <span class="verse"><a name="13">13</a>He was endid in schort tyme, and fillide many tymes;</span> <span class="verse"><a name="14">14</a>for whi his soule was plesant to God; for this thing God hastide to lede hym out fro the myddis of wickidnesses; but puplis sien and vndurstoden not, nether settiden siche thingis in `the inwardnesses.</span> <span class="verse"><a name="15">15</a>For whi the grace and merci of God is on hise seyntis, and biholdyng of `Goddis coumfort is on hise chosun men.</span> <span class="verse"><a name="16">16</a>Forsothe a iust man deed condempneth quyke wickid men; and yongthe endid swiftliere condempneth long lijf of an vniust man.</span> <span class="verse"><a name="17">17</a>For thei schulen se the ende of a wise man, and thei schulen not vndurstonde, what thing God thouyte of hym, and whi the Lord made hym lesse.</span> <span class="verse"><a name="18">18</a>For thei schulen se, and schulen dispise hym; but the Lord schal scorne hem.</span> <span class="verse"><a name="19">19</a>And aftir these thingis thei schulen be fallynge doun withouten onour, and in dispisyng among deed men with outen ende. For he schal al to-breke hem bolnyd with out vois, and he schal moue hem fro the foundementis; and thei schulen be desolat til to the laste thing. And thei schulen be weilynge, and the mynde of hem schal perische.</span> <span class="verse"><a name="20">20</a>Thei schulen come ferdful in the thouyt of her synnes; and her wickidnessis on the contrarie side schulen lede hem ouer.</span> </p></div</div></div></body></html>