<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/wis/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/wis">Wisdom</a> &gt <strong>Chapter 1</strong></div><p><span class="verse"><a name="1">1</a>Ye that demen the erthe, loue riytfulnesse; feele ye of the Lord in goodnesse, and seke ye hym in the symplenesse of herte.</span> <span class="verse"><a name="2">2</a>For he is foundun of hem, that tempten not hym; forsothe he apperith to hem, that han feith in to hym.</span> <span class="verse"><a name="3">3</a>For whi weiward thouytis departen fro God; but preued vertu repreueth vnwise men.</span> <span class="verse"><a name="4">4</a>For whi wisdom schal not entre in to an yuel willid soule; nethir schal dwelle in a bodi suget to synnes.</span> <span class="verse"><a name="5">5</a>Forsothe the Hooli Goost of wisdom schal fle awei fro `a feyned man, and he schal take awei hym silf fro thouytis, that ben with out vnderstondyng; and the man schal be punyschid of wyckidnesse comynge aboue.</span> <span class="verse"><a name="6">6</a>For the spirit of wisdom is benyngne, and he schal not delyuere a cursid man fro hise lippis; for whi God is witnesse of hise reynes, and the serchere of his herte is trewe, and the herere of his tunge.</span> <span class="verse"><a name="7">7</a>For whi the Spirit of the Lord hath fillid the world; and this thing, that conteyneth alle thingis, hath the kunnyng of vois.</span> <span class="verse"><a name="8">8</a>For this he that spekith wickid thingis, may not be hid; and doom punyschynge schal not passe hym.</span> <span class="verse"><a name="9">9</a>For whi axyng schal be in the thouytis of a wickid man.</span> <span class="verse"><a name="10">10</a>Forsothe the heryng of hise wordis schal come to God, and to the punyschyng of hise wickidnessis; for the eere of feruent loue herith alle thingis, and the noise of grutchyngis schal not be hyd.</span> <span class="verse"><a name="11">11</a>Therfor kepe ye you fro grutchyng, that profitith no thing, and fro bacbityng spare ye the tunge; for a derk word schal not go in to veyn; forsothe the mouth that lieth, sleeth the soule.</span> <span class="verse"><a name="12">12</a>Nyle ye coueyte deth, in the errour of youre lijf, nether gete ye perdicioun in the werkis of youre hondis; for God made not deth,</span> <span class="verse"><a name="13">13</a>nether is glad in the perdicioun of lyuynge men.</span> <span class="verse"><a name="14">14</a>For whi God made of nouyt alle thingis, that tho schulden be; and he made the naciouns of the world able to be heelid. Forwhi medecyn of distriyng is not in tho men, nether the rewme of hellis is in erthe.</span> <span class="verse"><a name="15">15</a>For riytfulnesse is euerlastynge, and vndeedli; but vnriytfulnesse is getyng of deeth.</span> <span class="verse"><a name="16">16</a>Forsothe wickid men clepiden that vnriytfulnesse bi hondis and wordis, and thei gessiden it a frendesse, and fletiden awei, and thei puttiden biheestis to it; for thei ben worthi the deth, that ben of the part therof.</span> </p></div</div></div></body></html>