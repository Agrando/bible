<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/wis/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/wis">Wisdom</a> &gt <strong>Chapter 8</strong></div><p><span class="verse"><a name="1">1</a>Therfor wisdom stretchith forth fro the ende til to the ende strongli, and disposith alle thingis swetly.</span> <span class="verse"><a name="2">2</a>I louede this wisdom maad, and Y souyte it out fro my yongthe; and Y souyte to take it a spousesse to me, and Y am maad a louyere of the fairnesse therof.</span> <span class="verse"><a name="3">3</a>He that hath the felouschip of God, glorifieth the gentilnesse therof; but also the Lord of alle thingis louede it.</span> <span class="verse"><a name="4">4</a>For it is the techeresse of the lernyng of God, and cheseresse of hise werkis.</span> <span class="verse"><a name="5">5</a>And if richessis ben coueitid in lijf, what is richere than wisdom, that worchith alle thingis?</span> <span class="verse"><a name="6">6</a>Sotheli if wit worchith, who is a crafti maker more than wisdom, of these thingis that ben?</span> <span class="verse"><a name="7">7</a>And if a man loueth riytfulnesse, the trauels of this wisdom han grete vertues; for it techith sobrenesse, and prudence, and riytfulnesse, and vertu; and no thing is profitablere than these in lijf to men.</span> <span class="verse"><a name="8">8</a>And if a man desirith multitude of kunnyng, wisdom knowith thingis passid, and gessith of thingis to comynge; it kan the felnessis of wordis, and asoilyngis of argumentis; it kan signes and schewyngis of thingis to comynge, bifore that tho ben maad; and the bifallyngis of tymes and of worldus.</span> <span class="verse"><a name="9">9</a>Therfor Y purposide to brynge to me this wisdom, to lyue togidere; witynge that it schal comyne with me of goodis, and spekyng togidere of my thouyt, and of myn anoi schal be.</span> <span class="verse"><a name="10">10</a>For this wisdom Y schal haue clerenesse at cumpenyes, and onour at eldre men;</span> <span class="verse"><a name="11">11</a>Y schal be foundun yong and scharp in doom, and in the siyt of myyti men Y schal be wondurful, and the faces of princes schulen worschipe me.</span> <span class="verse"><a name="12">12</a>Thei schulen abide me, beynge stille, and thei schulen biholde me, spekynge; and the while I speke many thingis, thei schulen sette hondis on her mouth.</span> <span class="verse"><a name="13">13</a>Ferthermore bi this wisdom Y schal haue vndedlynesse; and Y schal leeue euerlastynge mynde to hem, that schulen come aftir me.</span> <span class="verse"><a name="14">14</a>I schal dispose puplis; and naciouns schulen be suget to me.</span> <span class="verse"><a name="15">15</a>Hidouse kyngis herynge me schulen drede; and in multitude Y schal be seyn good, and strong in batel.</span> <span class="verse"><a name="16">16</a>Y schal entre in to myn hous, and Y schal reste with wisdom; for the conuersacioun therof hath no bitternesse, and the dwellynge togidere therof hath noon anoye, but gladnesse and ioye.</span> <span class="verse"><a name="17">17</a>Y thouyte these thingis at me, and Y remembride in myn herte; forwhi wisdom is vndeedli in thouyt,</span> <span class="verse"><a name="18">18</a>and good delityng is in the frendschipe therof; and onestee without defaute is in the werkis of hondis therof; and wisdom is in the strijf of speche therof; and greet clerenesse is in the comyning of wordis therof; Y yede aboute, sekinge to take wisdom to me.</span> <span class="verse"><a name="19">19</a>Forsothe Y was a witti child, and Y gat a good soule.</span> <span class="verse"><a name="20">20</a>And whanne Y was more good, Y cam to a bodi vndefoulid.</span> <span class="verse"><a name="21">21</a>And as Y knew, that ellis Y mai not be chaste, no but God yyue, and this same thing was wisdom, to wite whos this yifte was; Y yede to the Lord, and Y bisouyte hym, and Y seide, of alle myn entralis.</span> </p></div</div></div></body></html>