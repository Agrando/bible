<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 28</strong></div><p><span class="verse"><a name="1">1</a>A wickid man fleeth, whanne no man pursueth; but a iust man as a lioun tristynge schal be with out ferdfulnesse.</span> <span class="verse"><a name="2">2</a>For the synnes of the lond ben many princis therof; and for the wisdom of a man, and for the kunnyng of these thingis that ben seid, the lijf of the duyk schal be lengere.</span> <span class="verse"><a name="3">3</a>A pore man falsli calengynge pore men, is lijk a grete reyn, wherynne hungur is maad redi.</span> <span class="verse"><a name="4">4</a>Thei that forsaken the lawe, preisen a wickid man; thei that kepen `the lawe, ben kyndlid ayens hym.</span> <span class="verse"><a name="5">5</a>Wickid men thenken not doom; but thei that seken the Lord, perseyuen alle thingis.</span> <span class="verse"><a name="6">6</a>Betere is a pore man goynge in his sympilnesse, than a riche man in schrewid weies.</span> <span class="verse"><a name="7">7</a>He that kepith the lawe, is a wijs sone; but he that fedith glotouns, schendith his fadir.</span> <span class="verse"><a name="8">8</a>He that gaderith togidere richessis bi vsuris, and fre encrees, gaderith tho togidere ayens pore men.</span> <span class="verse"><a name="9">9</a>His preyer schal be maad cursid, that bowith awei his eere; that he here not the lawe.</span> <span class="verse"><a name="10">10</a>He that disseyueth iust men in an yuel weye, schal falle in his perisching; and iuste men schulen welde hise goodis.</span> <span class="verse"><a name="11">11</a>A ryche man semeth wijs to him silf; but a pore man prudent schal serche him.</span> <span class="verse"><a name="12">12</a>In enhaunsing of iust men is miche glorie; whanne wickid men regnen, fallyngis of men ben.</span> <span class="verse"><a name="13">13</a>He that hidith hise grete trespassis, schal not be maad riytful; but he that knoulechith and forsakith tho, schal gete merci.</span> <span class="verse"><a name="14">14</a>Blessid is the man, which is euere dredeful; but he that is `harde of soule, schal falle in to yuel.</span> <span class="verse"><a name="15">15</a>A rorynge lioun, and an hungry bere, is a wickid prince on a pore puple.</span> <span class="verse"><a name="16">16</a>A duyk nedi of prudence schal oppresse many men bi fals chalenge; but the daies of hym that hatith aueryce, schulen be maad longe.</span> <span class="verse"><a name="17">17</a>No man susteyneth a man that falsly chalengith the blood of a man, if he fleeth `til to the lake.</span> <span class="verse"><a name="18">18</a>He that goith simpli, schal be saaf; he that goith bi weiward weies, schal falle doun onys.</span> <span class="verse"><a name="19">19</a>He that worchith his lond, schal be fillid with looues; he that sueth ydelnesse, schal be fillid with nedynesse.</span> <span class="verse"><a name="20">20</a>A feithful man schal be preisid myche; but he that hastith to be maad riche, schal not be innocent.</span> <span class="verse"><a name="21">21</a>He that knowith a face in doom, doith not wel; this man forsakith treuthe, yhe, for a mussel of breed.</span> <span class="verse"><a name="22">22</a>A man that hastith to be maad riche, and hath enuye to othere men; woot not that nedinesse schal come on hym.</span> <span class="verse"><a name="23">23</a>He that repreueth a man, schal fynde grace aftirward at hym; more than he that disseyueth bi flateryngis of tunge.</span> <span class="verse"><a name="24">24</a>He that withdrawith ony thing fro his fadir and fro his modir, and seith that this is no synne, is parcener of a manquellere.</span> <span class="verse"><a name="25">25</a>He that auauntith hym silf, and alargith, reisith stryues; but he that hopith in the Lord, schal be sauyd.</span> <span class="verse"><a name="26">26</a>He that tristith in his herte, is a fool; but he that goith wiseli,</span> <span class="verse"><a name="27">27</a>schal be preysid. He that yyueth to a pore man, schal not be nedi; he that dispisith `a pore man bisechynge, schal suffre nedynesse.</span> <span class="verse"><a name="28">28</a>Whanne vnpitouse men risen, men schulen be hid; whanne tho `vnpitouse men han perischid, iust men schulen be multiplied.</span> </p></div</div></div></body></html>