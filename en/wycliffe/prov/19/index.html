<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Betere is a pore man, that goith in his simplenesse, than a riche man bitynge hise lippis, and vnwijs.</span> <span class="verse"><a name="2">2</a>Where is not kunnyng of the soule, is not good; and he that is hasti, in feet hirtith.</span> <span class="verse"><a name="3">3</a>The foli of a man disseyueth hise steppis; and he brenneth in his soule ayens God.</span> <span class="verse"><a name="4">4</a>Richessis encreessen ful many freendis; forsothe also thei ben departid fro a pore man, whiche he hadde.</span> <span class="verse"><a name="5">5</a>A fals witnesse schal not be vnpunyschid; and he that spekith leesingis, schal not ascape.</span> <span class="verse"><a name="6">6</a>Many men onouren the persoone of a myyti man; and ben frendis of hym that deelith yiftis.</span> <span class="verse"><a name="7">7</a>The britheren of a pore man haten hym; ferthermore and the freendis yeden awei fer fro hym. He that sueth wordis oonli, schal haue no thing;</span> <span class="verse"><a name="8">8</a>but he that holdith stabli the mynde, loueth his soule, and the kepere of prudence schal fynde goodis.</span> <span class="verse"><a name="9">9</a>A fals witnesse schal not be vnpunyschid; and he that spekith leesyngis, schal perische.</span> <span class="verse"><a name="10">10</a>Delices bicomen not a fool; nether `it bicometh a seruaunt to be lord of princes.</span> <span class="verse"><a name="11">11</a>The teching of a man is knowun bi pacience; and his glorie is to passe ouere wickid thingis.</span> <span class="verse"><a name="12">12</a>As the gnasting of a lioun, so and the ire of the king; and as deewe on eerbe, so and the gladnesse of the kyng.</span> <span class="verse"><a name="13">13</a>The sorewe of the fadir is a fonned sone; and roofes droppynge contynueli is a womman ful of chiding.</span> <span class="verse"><a name="14">14</a>Housis and richessis ben youun of fadir and modir; but a prudent wijf is youun propirli of the Lord.</span> <span class="verse"><a name="15">15</a>Slouth bringith in sleep; and a negligent soule schal haue hungur.</span> <span class="verse"><a name="16">16</a>He that kepith the comaundement of God, kepith his soule; but he that chargith not his weie, schal be slayn.</span> <span class="verse"><a name="17">17</a>He that hath mercy on a pore man, leeneth to the Lord; and he schal yelde his while to hym.</span> <span class="verse"><a name="18">18</a>Teche thi sone, and dispeire thou not; but sette thou not thi soule to the sleyng of hym.</span> <span class="verse"><a name="19">19</a>Forsothe he that is vnpacient, schal suffre harm; and whanne he hath rauyschid, he schal leie to anothir thing.</span> <span class="verse"><a name="20">20</a>Here thou counsel, and take thou doctryn; that thou be wijs in thi laste thingis.</span> <span class="verse"><a name="21">21</a>Many thouytis ben in the herte of a man; but the wille of the Lord schal dwelle.</span> <span class="verse"><a name="22">22</a>A nedi man is merciful; and betere is a pore iust man, than a man liere.</span> <span class="verse"><a name="23">23</a>The drede of the Lord ledith to lijf `of blis; and he `that dredith God schal dwelle in plentee, with outen visityng `of the worste.</span> <span class="verse"><a name="24">24</a>A slow man hidith his hond vndur the armpit; and putteth it not to his mouth.</span> <span class="verse"><a name="25">25</a>Whanne a man ful of pestilence is betun, a fool schal be wisere. If thou blamist a wijs man, he schal vndurstonde techyng.</span> <span class="verse"><a name="26">26</a>He that turmentith the fadir, and fleeth fro the modir, schal be ful of yuel fame, and schal be cursid.</span> <span class="verse"><a name="27">27</a>Sone, ceesse thou not to here techyng; and knowe thou the wordis of kunnyng.</span> <span class="verse"><a name="28">28</a>A wickid witnesse scorneth doom; and the mouth of vnpitouse men deuourith wickidnesse.</span> <span class="verse"><a name="29">29</a>Domes ben maad redi to scorneris; and hameris smytynge ben maad redi to the bodies of foolis.</span> </p></div</div></div></body></html>