<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Haue thou not glorie on the morewe, `not knowynge what thing the dai to comynge schal bringe forth.</span> <span class="verse"><a name="2">2</a>Another man, and not thi mouth preise thee; a straunger, and not thi lippis `preise thee.</span> <span class="verse"><a name="3">3</a>A stoon is heuy, and grauel is chariouse; but the ire of a fool is heuyere than euer eithir.</span> <span class="verse"><a name="4">4</a>Ire hath no merci, and woodnesse brekynge out `hath no merci; and who mai suffre the fersnesse of a spirit stirid?</span> <span class="verse"><a name="5">5</a>Betere is opyn repreuyng, than loue hid.</span> <span class="verse"><a name="6">6</a>Betere ben the woundis of hym that loueth, than the gileful cossis of hym that hatith.</span> <span class="verse"><a name="7">7</a>A man fillid schal dispise an hony coomb; but an hungri man schal take, yhe, bittir thing for swete.</span> <span class="verse"><a name="8">8</a>As a brid passinge ouer fro his nest, so is a man that forsakith his place.</span> <span class="verse"><a name="9">9</a>The herte delitith in oynement, and dyuerse odours; and a soule is maad swete bi the good counsels of a frend.</span> <span class="verse"><a name="10">10</a>Forsake thou not thi frend, and the frend of thi fadir; and entre thou not in to the hous of thi brothir, in the dai of thi turment. Betere is a neiybore nyy, than a brothir afer.</span> <span class="verse"><a name="11">11</a>Mi sone, studie thou a boute wisdom, and make thou glad myn herte; that thou maist answere a word to a dispisere.</span> <span class="verse"><a name="12">12</a>A fel man seynge yuel was hid; litle men of wit passinge forth suffriden harmes.</span> <span class="verse"><a name="13">13</a>Take thou awei his clooth, that bihiyte for a straunger; and take thou awei a wed fro hym for an alien man.</span> <span class="verse"><a name="14">14</a>He that blessith his neiybore with greet vois; and risith bi niyt, schal be lijk hym that cursith.</span> <span class="verse"><a name="15">15</a>Roouys droppynge in the dai of coold, and a womman ful of chidyng ben comparisond.</span> <span class="verse"><a name="16">16</a>He that withholdith hir, as if he holdith wynd; and auoidith the oile of his riyt hond.</span> <span class="verse"><a name="17">17</a>Yrun is whettid bi irun; and a man whettith the face of his frend.</span> <span class="verse"><a name="18">18</a>He that kepith a fige tre, schal ete the fruytis therof; and he that is a kepere of his lord, schal be glorified.</span> <span class="verse"><a name="19">19</a>As the cheris of men biholdinge schynen in watris; so the hertis of men ben opyn to prudent men.</span> <span class="verse"><a name="20">20</a>Helle and perdicioun schulen not be fillid; so and the iyen of men moun not be fillid.</span> <span class="verse"><a name="21">21</a>As siluer is preuyd in a wellyng place, and gold `is preued in a furneys; so a man is preued bi the mouth of preyseris. The herte of a wickid man sekith out yuels; but a riytful herte sekith out kunnyng.</span> <span class="verse"><a name="22">22</a>Thouy thou beetist a fool in a morter, as with a pestel smytynge aboue dried barli; his foli schal not be don awei fro him.</span> <span class="verse"><a name="23">23</a>Knowe thou diligentli the cheere of thi beeste; and biholde thou thi flockis.</span> <span class="verse"><a name="24">24</a>For thou schalt not haue power contynueli; but a coroun schal be youun to thee in generacioun and in to generacioun.</span> <span class="verse"><a name="25">25</a>Medewis ben openyd, and greene eerbis apperiden; and hey is gaderid fro hillis.</span> <span class="verse"><a name="26">26</a>Lambren be to thi clothing; and kidis be to the prijs of feeld.</span> <span class="verse"><a name="27">27</a>The mylke of geete suffice to thee for thi meetis; in to the necessarie thingis of thin hous, and to lijflode to thin handmaidis.</span> </p></div</div></div></body></html>