<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 11</strong></div><p><span class="verse"><a name="1">1</a>A gileful balaunce is abhominacioun anentis God; and an euene weiyte is his wille.</span> <span class="verse"><a name="2">2</a>Where pride is, there also dispising schal be; but where meeknesse is, there also is wisdom.</span> <span class="verse"><a name="3">3</a>The simplenesse of iust men schal dresse hem; and the disseyuyng of weiward men schal destrie hem.</span> <span class="verse"><a name="4">4</a>Richessis schulen not profite in the dai of veniaunce; but riytfulnesse schal delyuere fro deth.</span> <span class="verse"><a name="5">5</a>The riytfulnesse of a simple man schal dresse his weie; and a wickid man schal falle in his wickidnesse.</span> <span class="verse"><a name="6">6</a>The riytfulnesse of riytful men schal delyuere hem; and wickid men schulen be takun in her aspiyngis.</span> <span class="verse"><a name="7">7</a>Whanne a wickid man is deed, noon hope schal be ferther; and abidyng of bisy men schal perische.</span> <span class="verse"><a name="8">8</a>A iust man is delyuered from angwisch; and a wickid man schal be youun for hym.</span> <span class="verse"><a name="9">9</a>A feynere bi mouth disseyueth his freend; but iust men schulen be deliuered bi kunnyng.</span> <span class="verse"><a name="10">10</a>A citee schal be enhaunsid in the goodis of iust men; and preysyng schal be in the perdicioun of wickid men.</span> <span class="verse"><a name="11">11</a>A citee schal be enhaunsid bi blessing of iust men; and it schal be distried bi the mouth of wickid men.</span> <span class="verse"><a name="12">12</a>He that dispisith his freend, is nedi in herte; but a prudent man schal be stille.</span> <span class="verse"><a name="13">13</a>He that goith gilefuli, schewith priuetees; but he that is feithful, helith the priuetee of a freend.</span> <span class="verse"><a name="14">14</a>Where a gouernour is not, the puple schal falle; but helthe `of the puple is, where ben many counsels.</span> <span class="verse"><a name="15">15</a>He that makith feith for a straunger, schal be turmentid with yuel; but he that eschewith snaris, schal be sikur.</span> <span class="verse"><a name="16">16</a>A graciouse womman schal fynde glorie; and stronge men schulen haue richessis.</span> <span class="verse"><a name="17">17</a>A merciful man doith wel to his soule; but he that is cruel, castith awei, yhe, kynnesmen.</span> <span class="verse"><a name="18">18</a>A wickid man makith vnstable werk; but feithful mede is to hym, that sowith riytfulnesse.</span> <span class="verse"><a name="19">19</a>Merci schal make redi lijf; and the suyng of yuels `schal make redi deth.</span> <span class="verse"><a name="20">20</a>A schrewid herte is abhomynable to the Lord; and his wille is in hem, that goen symply.</span> <span class="verse"><a name="21">21</a>Thouy hond be in the hond, an yuel man schal not be innocent; but the seed of iust men schal be sauyd.</span> <span class="verse"><a name="22">22</a>A goldun `sercle, ether ryng, in the `nose thrillis of a sowe, a womman fair and fool.</span> <span class="verse"><a name="23">23</a>The desir of iust men is al good; abiding of wickid men is woodnesse.</span> <span class="verse"><a name="24">24</a>Sum men departen her owne thingis, and ben maad richere; other men rauyschen thingis, that ben not hern, and ben euere in nedynesse.</span> <span class="verse"><a name="25">25</a>A soule that blessith, schal be maad fat; and he that fillith, schal be fillid also.</span> <span class="verse"><a name="26">26</a>He that hidith wheete `in tyme, schal be cursid among the puplis; but blessyng schal come on the heed of silleris.</span> <span class="verse"><a name="27">27</a>Wel he risith eerli, that sekith good thingis; but he that is a serchere of yuels, schal be oppressid of tho.</span> <span class="verse"><a name="28">28</a>He that tristith in hise richessis, schal falle; but iust men schulen buriowne as a greene leef.</span> <span class="verse"><a name="29">29</a>He that disturblith his hows, schal haue wyndis in possessioun; and he that is a fool, schal serue a wijs man.</span> <span class="verse"><a name="30">30</a>The fruyt of a riytful man is the tre of lijf; and he that takith soulis, is a wijs man.</span> <span class="verse"><a name="31">31</a>If a iust man receyueth in erthe, how miche more an vnfeithful man, and synnere.</span> </p></div</div></div></body></html>