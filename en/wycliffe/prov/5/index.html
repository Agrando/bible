<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Mi sone, perseyue thou my wisdom, and bowe doun thin eere to my prudence; that thou kepe thi thouytis,</span> <span class="verse"><a name="2">2</a>and thi lippis kepe teching. Yyue thou not tent to the falsnesse of a womman;</span> <span class="verse"><a name="3">3</a>for the lippis of an hoore ben an hony coomb droppinge, and hir throte is clerere than oile;</span> <span class="verse"><a name="4">4</a>but the last thingis ben bittir as wormod, and hir tunge is scharp as a swerd keruynge on ech side.</span> <span class="verse"><a name="5">5</a>Hir feet gon doun in to deeth; and hir steppis persen to hellis.</span> <span class="verse"><a name="6">6</a>Tho goon not bi the path of lijf; hir steppis ben vncerteyn, and moun not be souyt out.</span> <span class="verse"><a name="7">7</a>Now therfor, my sone, here thou me, and go not awei fro the wordis of my mouth.</span> <span class="verse"><a name="8">8</a>Make fer thi weie fro hir, and neiye thou not to the doris of hir hous.</span> <span class="verse"><a name="9">9</a>Yyue thou not thin onour to aliens, and thi yeeris to the cruel;</span> <span class="verse"><a name="10">10</a>lest perauenture straungeris be fillid with thi strengthis, and lest thi trauels be in an alien hous;</span> <span class="verse"><a name="11">11</a>and thou biweile in the laste daies, whanne thou hast wastid thi fleschis, and thi bodi; and thou seie,</span> <span class="verse"><a name="12">12</a>Whi wlatide Y teching, and myn herte assentide not to blamyngis;</span> <span class="verse"><a name="13">13</a>nether Y herde the voys of men techinge me, and Y bowide not doun myn eere to maistris?</span> <span class="verse"><a name="14">14</a>Almest Y was in al yuel, in the myddis of the chirche, and of the synagoge.</span> <span class="verse"><a name="15">15</a>Drinke thou watir of thi cisterne, and the floodis of thi pit.</span> <span class="verse"><a name="16">16</a>Thi wellis be stremed forth; and departe thi watris in stretis.</span> <span class="verse"><a name="17">17</a>Haue thou aloone `tho watris; and aliens be not thi parceneris.</span> <span class="verse"><a name="18">18</a>Thi veyne be blessid; and be thou glad with the womman of thi yong wexynge age.</span> <span class="verse"><a name="19">19</a>An hynde moost dereworthe; and an hert calf moost acceptable. Hir teetis fille thee in al tyme; and delite thou contynueli in the loue of hir.</span> <span class="verse"><a name="20">20</a>Mi sone, whi art thou disseyued of an alien womman; and art fostrid in the bosum of an othere?</span> <span class="verse"><a name="21">21</a>The Lord seeth the weie of a man; and biholdith alle hise steppis.</span> <span class="verse"><a name="22">22</a>The wickidnessis of a wyckid man taken hym; and he is boundun with the roopis of hise synnes.</span> <span class="verse"><a name="23">23</a>He schal die, for he hadde not lernyng; and he schal be disseyued in the mychilnesse of his fooli.</span> </p></div</div></div></body></html>