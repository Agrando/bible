<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 1</strong></div><p><span class="verse"><a name="1">1</a>The parablis of Salomon, the sone of Dauid, king of Israel;</span> <span class="verse"><a name="2">2</a>to kunne wisdom and kunnyng;</span> <span class="verse"><a name="3">3</a>to vndurstonde the wordis of prudence; and to take the lernyng of teching; to take riytfulnesse, and dom, and equyte;</span> <span class="verse"><a name="4">4</a>that felnesse be youun to litle children, and kunnyng, and vndurstonding to a yong wexynge man.</span> <span class="verse"><a name="5">5</a>A wise man heringe schal be wisere; and a man vndurstondinge schal holde gouernails.</span> <span class="verse"><a name="6">6</a>He schal perseyue a parable, and expownyng; the wordis of wise men, and the derk figuratif spechis of hem.</span> <span class="verse"><a name="7">7</a>The drede of the Lord is the bigynning of wisdom; foolis dispisen wisdom and teching.</span> <span class="verse"><a name="8">8</a>My sone, here thou the teching of thi fadir, and forsake thou not the lawe of thi modir;</span> <span class="verse"><a name="9">9</a>that grace be addid, ethir encreessid, to thin heed, and a bie to thi necke.</span> <span class="verse"><a name="10">10</a>Mi sone, if synneris flateren thee, assente thou not to hem.</span> <span class="verse"><a name="11">11</a>If thei seien, Come thou with vs, sette we aspies to blood, hide we snaris of disseitis ayens an innocent without cause;</span> <span class="verse"><a name="12">12</a>swolowe we him, as helle swolowith a man lyuynge; and al hool, as goynge doun in to a lake; we schulen fynde al preciouse catel,</span> <span class="verse"><a name="13">13</a>we schulen fille oure housis with spuylis; sende thou lot with vs,</span> <span class="verse"><a name="14">14</a>o purs be of vs alle;</span> <span class="verse"><a name="15">15</a>my sone, go thou not with hem; forbede thi foot fro the pathis of hem.</span> <span class="verse"><a name="16">16</a>For the feet of hem rennen to yuel; and thei hasten to schede out blood.</span> <span class="verse"><a name="17">17</a>But a net is leid in veyn bifore the iyen of briddis, that han wengis.</span> <span class="verse"><a name="18">18</a>Also `thilke wickid disseyueris setten aspies ayens her owne blood; and maken redi fraudis ayens her soulis.</span> <span class="verse"><a name="19">19</a>So the pathis of ech auerouse man rauyschen the soulis of hem that welden.</span> <span class="verse"><a name="20">20</a>Wisdom prechith with outforth; in stretis it yyueth his vois.</span> <span class="verse"><a name="21">21</a>It crieth ofte in the heed of cumpenyes; in the leeues of yatis of the citee it bringith forth hise wordis,</span> <span class="verse"><a name="22">22</a>and seith, Hou long, ye litle men in wit, louen yong childhod, and foolis schulen coueyte tho thingis, that ben harmful to hem silf, and vnprudent men schulen hate kunnyng?</span> <span class="verse"><a name="23">23</a>Be ye conuertid at my repreuyng; lo, Y schal profre forth to you my spirit, and Y schal schewe my wordis.</span> <span class="verse"><a name="24">24</a>For Y clepide, and ye forsoken; Y helde forth myn hond, and noon was that bihelde.</span> <span class="verse"><a name="25">25</a>Ye dispisiden al my councel; and chargiden not my blamyngis.</span> <span class="verse"><a name="26">26</a>And Y schal leiye in youre perisching; and Y schal scorne you, whanne that, that ye dreden, cometh to you.</span> <span class="verse"><a name="27">27</a>Whanne sodeyne wretchidnesse fallith in, and perisching bifallith as tempest; whanne tribulacioun and angwisch cometh on you.</span> <span class="verse"><a name="28">28</a>Thanne thei schulen clepe me, and Y schal not here; thei schulen rise eerli, and thei schulen not fynde me.</span> <span class="verse"><a name="29">29</a>For thei hatiden teching, and thei token not the drede of the Lord,</span> <span class="verse"><a name="30">30</a>nether assentiden to my councel, and depraueden al myn amendyng.</span> <span class="verse"><a name="31">31</a>Therfor thei schulen ete the fruytis of her weie; and thei schulen be fillid with her counseils.</span> <span class="verse"><a name="32">32</a>The turnyng awei of litle men in wit schal sle hem; and the prosperite of foolis schal leese hem.</span> <span class="verse"><a name="33">33</a>But he that herith me, schal reste with outen drede; and he schal vse abundaunce, whanne the drede of yuels is takun awei.</span> </p></div</div></div></body></html>