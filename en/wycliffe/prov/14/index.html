<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 14</strong></div><p><span class="verse"><a name="1">1</a>A wijs womman bildith hir hous; and an unwijs womman schal distrie with hondis an hous bildid.</span> <span class="verse"><a name="2">2</a>A man goynge in riytful weie, and dredinge God, is dispisid of hym, that goith in a weie of yuel fame.</span> <span class="verse"><a name="3">3</a>The yerde of pride is in the mouth of a fool; the lippis of wijs men kepen hem.</span> <span class="verse"><a name="4">4</a>Where oxis ben not, the cratche is void; but where ful many cornes apperen, there the strengthe of oxe is opyn.</span> <span class="verse"><a name="5">5</a>A feithful witnesse schal not lie; a gileful witnesse bringith forth a leesing.</span> <span class="verse"><a name="6">6</a>A scornere sekith wisdom, and he fyndith not; the teching of prudent men is esy.</span> <span class="verse"><a name="7">7</a>Go thou ayens a man a fool; and he schal not knowe the lippis of prudence.</span> <span class="verse"><a name="8">8</a>The wisdom of a fel man is to vndirstonde his weie; and the vnwarnesse of foolis errith.</span> <span class="verse"><a name="9">9</a>A fool scorneth synne; grace schal dwelle among iust men.</span> <span class="verse"><a name="10">10</a>The herte that knowith the bittirnesse of his soule; a straunger schal not be meddlid in the ioie therof.</span> <span class="verse"><a name="11">11</a>The hous of wickid men schal be don awei; the tabernaclis of iust men schulen buriowne.</span> <span class="verse"><a name="12">12</a>Sotheli a weie is, that semeth iust to a man; but the laste thingis therof leden forth to deth.</span> <span class="verse"><a name="13">13</a>Leiyyng schal be medlid with sorewe; and morenyng ocupieth the laste thingis of ioye.</span> <span class="verse"><a name="14">14</a>A fool schal be fillid with hise weies; and a good man schal be aboue hym.</span> <span class="verse"><a name="15">15</a>An innocent man bileueth to eche word; a felle man biholdith hise goyngis.</span> <span class="verse"><a name="16">16</a>A wijs man dredith, and bowith awei fro yuel; a fool skippith ouer, and tristith.</span> <span class="verse"><a name="17">17</a>A man vnpacient schal worche foli; and a gileful man is odiouse.</span> <span class="verse"><a name="18">18</a>Litle men of wit schulen holde foli; and felle men schulen abide kunnyng.</span> <span class="verse"><a name="19">19</a>Yuel men schulen ligge bifor goode men; and vnpitouse men bifor the yatis of iust men.</span> <span class="verse"><a name="20">20</a>A pore man schal be hateful, yhe, to his neiybore; but many men ben frendis of riche men.</span> <span class="verse"><a name="21">21</a>He that dispisith his neiybore, doith synne; but he that doith merci to a pore man, schal be blessid. He that bileueth in the Lord, loueth merci;</span> <span class="verse"><a name="22">22</a>thei erren that worchen yuel. Merci and treuthe maken redi goodis;</span> <span class="verse"><a name="23">23</a>abundaunce `schal be in ech good werk. Sotheli where ful many wordis ben, there nedynesse is ofte.</span> <span class="verse"><a name="24">24</a>The coroun of wise men is the richessis of hem; the fooli of foolis is vnwarnesse.</span> <span class="verse"><a name="25">25</a>A feithful witnesse delyuereth soulis; and a fals man bringith forth leesyngis.</span> <span class="verse"><a name="26">26</a>In the drede of the Lord is triste of strengthe; and hope schal be to the sones of it.</span> <span class="verse"><a name="27">27</a>The drede of the Lord is a welle of lijf; that it bowe awei fro the fallyng of deth.</span> <span class="verse"><a name="28">28</a>The dignite of the king is in the multitude of puple; and the schenschipe of a prince is in the fewnesse of puple.</span> <span class="verse"><a name="29">29</a>He that is pacient, is gouerned bi myche wisdom; but he that is vnpacient, enhaunsith his foli.</span> <span class="verse"><a name="30">30</a>Helthe of herte is the lijf of fleischis; enuye is rot of boonys.</span> <span class="verse"><a name="31">31</a>He that falsli chalengith a nedi man, dispisith his maker; but he that hath merci on a pore man, onourith that makere.</span> <span class="verse"><a name="32">32</a>A wickid man is put out for his malice; but a iust man hopith in his deth.</span> <span class="verse"><a name="33">33</a>Wisdom restith in the herte of a wijs man; and he schal teche alle vnlerned men.</span> <span class="verse"><a name="34">34</a>Riytfulnesse reisith a folc; synne makith puplis wretchis.</span> <span class="verse"><a name="35">35</a>A mynystre vndurstondynge is acceptable to a kyng; a mynystre vnprofitable schal suffre the wrathfulnesse of him.</span> </p></div</div></div></body></html>