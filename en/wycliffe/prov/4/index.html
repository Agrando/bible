<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Sones, here ye the teching of the fadir; and perseiue ye, that ye kunne prudence.</span> <span class="verse"><a name="2">2</a>Y schal yyue to you a good yifte; forsake ye not my lawe.</span> <span class="verse"><a name="3">3</a>For whi and Y was the sone of my fadir, a tendir sone, and oon `gendride bifore my modir.</span> <span class="verse"><a name="4">4</a>And my fadir tauyte me, and seide, Thin herte resseyue my wordis; kepe thou myn heestis, and thou schalt lyue.</span> <span class="verse"><a name="5">5</a>Welde thou wisdom, welde thou prudence; foryete thou not, nethir bowe thou awey fro the wordis of my mouth.</span> <span class="verse"><a name="6">6</a>Forsake thou not it, and it schal kepe thee; loue thou it, and it schal kepe thee.</span> <span class="verse"><a name="7">7</a>The bigynnyng of wisdom, welde thou wisdom; and in al thi possessioun gete thou prudence.</span> <span class="verse"><a name="8">8</a>Take thou it, and it schal enhaunse thee; thou schalt be glorified of it, whanne thou hast biclippid it.</span> <span class="verse"><a name="9">9</a>It schal yyue encresyngis of graces to thin heed; and a noble coroun schal defende thee.</span> <span class="verse"><a name="10">10</a>Mi sone, here thou, and take my wordis; that the yeris of lijf be multiplied to thee.</span> <span class="verse"><a name="11">11</a>Y schal schewe to thee the weie of wisdom; and Y schal lede thee bi the pathis of equyte.</span> <span class="verse"><a name="12">12</a>In to whiche whanne thou hast entrid, thi goyngis schulen not be maad streit; and thou schalt rennen, and schalt not haue hirtyng.</span> <span class="verse"><a name="13">13</a>Holde thou teching, and forsake it not; kepe thou it, for it is thi lijf.</span> <span class="verse"><a name="14">14</a>Delite thou not in the pathis of wyckid men; and the weie of yuele men plese not thee.</span> <span class="verse"><a name="15">15</a>Fle thou fro it, and passe thou not therbi; bowe thou awei, and forsake it.</span> <span class="verse"><a name="16">16</a>For thei slepen not, `no but thei han do yuele; and sleep is rauyschid fro hem, no but thei han disseyued.</span> <span class="verse"><a name="17">17</a>Thei eten the breed of vnpite, and drinken the wyn of wickidnesse.</span> <span class="verse"><a name="18">18</a>But the path of iust men goith forth as liyt schynynge, and encreessith til to perfit dai.</span> <span class="verse"><a name="19">19</a>The weie of wickid men is derk; thei witen not where thei schulen falle.</span> <span class="verse"><a name="20">20</a>Mi sone, herkene thou my wordis; and bowe doun thin eeris to my spechis.</span> <span class="verse"><a name="21">21</a>Go not tho awei fro thyn iyen; kepe thou hem in the myddil of thin herte.</span> <span class="verse"><a name="22">22</a>For tho ben lijf to men fyndynge thoo, and heelthe `of al fleisch.</span> <span class="verse"><a name="23">23</a>With al keping kepe thin herte, for lijf cometh forth of it.</span> <span class="verse"><a name="24">24</a>Remoue thou a schrewid mouth fro thee; and backbitynge lippis be fer fro thee.</span> <span class="verse"><a name="25">25</a>Thin iyen se riytful thingis; and thin iyeliddis go bifore thi steppis.</span> <span class="verse"><a name="26">26</a>Dresse thou pathis to thi feet, and alle thi weies schulen be stablischid.</span> <span class="verse"><a name="27">27</a>Bowe thou not to the riytside, nether to the leftside; turne awei thi foot fro yuel. For the Lord knowith the weies that ben at the riytside; but the weies ben weiward, that ben at the leftside. Forsothe he schal make thi goyngis riytful; and thi weies schulen be brouyt forth in pees.</span> </p></div</div></div></body></html>