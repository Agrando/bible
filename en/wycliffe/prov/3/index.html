<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Mi sone, foryete thou not my lawe; and thyn herte kepe my comaundementis.</span> <span class="verse"><a name="2">2</a>For tho schulen sette to thee the lengthe of daies, and the yeeris of lijf, and pees.</span> <span class="verse"><a name="3">3</a>Merci and treuthe forsake thee not; bynde thou tho to thi throte, and write in the tablis of thin herte.</span> <span class="verse"><a name="4">4</a>And thou schalt fynde grace, and good teching bifore God and men.</span> <span class="verse"><a name="5">5</a>Haue thou trist in the Lord, of al thin herte; and triste thou not to thi prudence.</span> <span class="verse"><a name="6">6</a>In alle thi weies thenke thou on hym, and he schal dresse thi goyngis.</span> <span class="verse"><a name="7">7</a>Be thou not wijs anentis thi silf; drede thou God, and go awei fro yuel.</span> <span class="verse"><a name="8">8</a>For whi helthe schal be in thi nawle, and moisting of thi boonys.</span> <span class="verse"><a name="9">9</a>Onoure thou the Lord of thi catel, and of the beste of alle thi fruytis yyue thou to pore men;</span> <span class="verse"><a name="10">10</a>and thi bernes schulen be fillid with abundaunce, and pressours schulen flowe with wiyn.</span> <span class="verse"><a name="11">11</a>My sone, caste thou not awei the teching of the Lord; and faile thou not, whanne thou art chastisid of him.</span> <span class="verse"><a name="12">12</a>For the Lord chastisith hym, whom he loueth; and as a fadir in the sone he plesith hym.</span> <span class="verse"><a name="13">13</a>Blessid is the man that fyndith wisdom, and which flowith with prudence.</span> <span class="verse"><a name="14">14</a>The geting therof is betere than the marchaundie of gold and of siluer; the fruytis therof ben the firste and clenneste.</span> <span class="verse"><a name="15">15</a>It is preciousere than alle richessis; and alle thingis that ben desirid, moun not be comparisound to this.</span> <span class="verse"><a name="16">16</a>Lengthe of daies is in the riythalf therof, and richessis and glorie ben in the lifthalf therof.</span> <span class="verse"><a name="17">17</a>The weies therof ben feire weies, and alle the pathis therof ben pesible.</span> <span class="verse"><a name="18">18</a>It is a tre of lijf to hem that taken it; and he that holdith it, is blessid.</span> <span class="verse"><a name="19">19</a>The Lord foundide the erthe bi wisdom; he stablischide heuenes bi prudence.</span> <span class="verse"><a name="20">20</a>The depthis of watris braken out bi his wisdom; and cloudis wexen togidere bi dewe.</span> <span class="verse"><a name="21">21</a>My sone, these thingis flete not awey fro thin iyen; kepe thou my lawe, and my counsel;</span> <span class="verse"><a name="22">22</a>and lijf schal be to thi soule, and grace `schal be to thi chekis.</span> <span class="verse"><a name="23">23</a>Thanne thou schalt go tristili in thi weie; and thi foot schal not snapere.</span> <span class="verse"><a name="24">24</a>If thou schalt slepe, thou schalt not drede; thou schalt reste, and thi sleep schal be soft.</span> <span class="verse"><a name="25">25</a>Drede thou not bi sudeyne feer, and the powers of wickid men fallynge in on thee.</span> <span class="verse"><a name="26">26</a>For the Lord schal be at thi side; and he schal kepe thi foot, that thou be not takun.</span> <span class="verse"><a name="27">27</a>Nil thou forbede to do wel him that mai; if thou maist, and do thou wel.</span> <span class="verse"><a name="28">28</a>Seie thou not to thi frend, Go, and turne thou ayen, and to morewe Y schal yyue to thee; whanne thou maist yyue anoon.</span> <span class="verse"><a name="29">29</a>Ymagyne thou not yuel to thi freend, whanne he hath trist in thee.</span> <span class="verse"><a name="30">30</a>Stryue thou not ayens a man with out cause, whanne he doith noon yuel to thee.</span> <span class="verse"><a name="31">31</a>Sue thou not an vniust man, sue thou not hise weies.</span> <span class="verse"><a name="32">32</a>For ech disseyuer is abhomynacioun of the Lord; and his speking is with simple men.</span> <span class="verse"><a name="33">33</a>Nedinesse is sent of the Lord in the hous of a wickid man; but the dwelling places of iust men schulen be blessid.</span> <span class="verse"><a name="34">34</a>He schal scorne scorneris; and he schal yyue grace to mylde men.</span> <span class="verse"><a name="35">35</a>Wise men schulen haue glorie; enhaunsing of foolis is schenschipe.</span> </p></div</div></div></body></html>