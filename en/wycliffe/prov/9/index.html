<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Wisdom bildide an hous to him silf; he hewide out seuene pileris,</span> <span class="verse"><a name="2">2</a>he offride his slayn sacrifices, he medlide wijn, and settide forth his table.</span> <span class="verse"><a name="3">3</a>He sente hise handmaides, that thei schulden clepe to the tour; and to the wallis of the citee.</span> <span class="verse"><a name="4">4</a>If ony man is litil; come he to me. And wisdom spak to vnwise men,</span> <span class="verse"><a name="5">5</a>Come ye, ete ye my breed; and drynke ye the wiyn, which Y haue medlid to you.</span> <span class="verse"><a name="6">6</a>Forsake ye yong childhed, and lyue ye; and go ye bi the weyes of prudence.</span> <span class="verse"><a name="7">7</a>He that techith a scornere, doith wrong to him silf; and he that vndirnymmeth a wickid man, gendrith a wem to him silf.</span> <span class="verse"><a name="8">8</a>Nile thou vndirnyme a scornere; lest he hate thee. Vndirnyme thou a wise man; and he schal loue thee.</span> <span class="verse"><a name="9">9</a>Yyue thou occasioun to a wise man; and wisdom schal be encreessid to hym. Teche thou a iust man; and he schal haste to take.</span> <span class="verse"><a name="10">10</a>The bigynnyng of wisdom is the dreed of the Lord; and prudence is the kunnyng of seyntis.</span> <span class="verse"><a name="11">11</a>For thi daies schulen be multiplied bi me; and yeeris of lijf schulen be encreessid to thee.</span> <span class="verse"><a name="12">12</a>If thou art wijs; thou schalt be to thi silf, and to thi neiyboris. Forsothe if thou art a scornere; thou aloone schalt bere yuel.</span> <span class="verse"><a name="13">13</a>A fonned womman, and ful of cry, and ful of vnleueful lustis, and that kan no thing outirli,</span> <span class="verse"><a name="14">14</a>sittith in the doris of hir hous, on a seete, in an hiy place of the cite;</span> <span class="verse"><a name="15">15</a>to clepe men passinge bi the weie, and men goynge in her iournei.</span> <span class="verse"><a name="16">16</a>Who is a litil man `of wit; bowe he to me. And sche spak to a coward,</span> <span class="verse"><a name="17">17</a>Watris of thefte ben swettere, and breed hid is swettere.</span> <span class="verse"><a name="18">18</a>And wiste not that giauntis ben there; and the gestis `of hir ben in the depthis of helle. Sotheli he that schal be applied, ether fastned, to hir; schal go doun to hellis. For whi he that goith awei fro hir; schal be saued.</span> </p></div</div></div></body></html>