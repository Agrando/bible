<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/prov">Proverbs</a> &gt <strong>Chapter 31</strong></div><p><span class="verse"><a name="1">1</a>The wordis of Lamuel, the king; the visioun bi which his modir tauyte hym.</span> <span class="verse"><a name="2">2</a>What my derlyng? what the derlyng of my wombe? what the derlyng of my desiris?</span> <span class="verse"><a name="3">3</a>Yyue thou not thi catel to wymmen, and thi richessis to do awei kyngis.</span> <span class="verse"><a name="4">4</a>A! Lamuel, nyle thou yiue wyn to kingis; for no pryuete is, where drunkenesse regneth.</span> <span class="verse"><a name="5">5</a>Lest perauenture thei drynke, and foryete domes, and chaunge the cause of the sones of a pore man.</span> <span class="verse"><a name="6">6</a>Yyue ye sidur to hem that morenen, and wyn to hem that ben of bitter soule.</span> <span class="verse"><a name="7">7</a>Drinke thei, and foryete thei her nedinesse; and thenke thei no more on her sorewe.</span> <span class="verse"><a name="8">8</a>Opene thi mouth for a doumb man,</span> <span class="verse"><a name="9">9</a>and opene thi mouth for the causes of alle sones that passen forth. Deme thou that that is iust, and deme thou a nedi man and a pore man.</span> <span class="verse"><a name="10">10</a>Who schal fynde a stronge womman? the prijs of her is fer, and fro the laste endis.</span> <span class="verse"><a name="11">11</a>The herte of hir hosebond tristith in hir; and sche schal not haue nede to spuylis.</span> <span class="verse"><a name="12">12</a>Sche schal yelde to hym good, and not yuel, in alle the daies of hir lijf.</span> <span class="verse"><a name="13">13</a>Sche souyte wolle and flex; and wrouyte bi the counsel of hir hondis.</span> <span class="verse"><a name="14">14</a>Sche is maad as the schip of a marchaunt, that berith his breed fro fer.</span> <span class="verse"><a name="15">15</a>And sche roos bi nyyt, and yaf prey to hir meyneals, and metis to hir handmaidis.</span> <span class="verse"><a name="16">16</a>Sche bihelde a feeld, and bouyte it; of the fruyt of hir hondis sche plauntide a vyner.</span> <span class="verse"><a name="17">17</a>Sche girde hir leendis with strengthe, and made strong hir arm.</span> <span class="verse"><a name="18">18</a>Sche taastide, and siy, that hir marchaundie was good; hir lanterne schal not be quenchid in the niyt.</span> <span class="verse"><a name="19">19</a>Sche putte hir hondis to stronge thingis, and hir fyngris token the spyndil.</span> <span class="verse"><a name="20">20</a>Sche openyde hir hond to a nedi man, and stretchide forth hir hondis to a pore man.</span> <span class="verse"><a name="21">21</a>Sche schal not drede for hir hous of the cooldis of snow; for alle hir meyneals ben clothid with double clothis.</span> <span class="verse"><a name="22">22</a>Sche made to hir a ray cloth; bijs and purpur is the cloth of hir.</span> <span class="verse"><a name="23">23</a>Hir hosebonde is noble in the yatis, whanne he sittith with the senatours of erthe.</span> <span class="verse"><a name="24">24</a>Sche made lynnun cloth, and selde; and yaf a girdil to a Chananei.</span> <span class="verse"><a name="25">25</a>Strengthe and fairnesse is the clothing of hir; and sche schal leiye in the laste dai.</span> <span class="verse"><a name="26">26</a>Sche openyde hir mouth to wisdom; and the lawe of merci is in hir tunge.</span> <span class="verse"><a name="27">27</a>Sche bihelde the pathis of hir hous; and sche eet not breed idili.</span> <span class="verse"><a name="28">28</a>Hir sones risiden, and prechiden hir moost blessid; hir hosebonde roos, and preiside hir.</span> <span class="verse"><a name="29">29</a>Many douytris gaderiden richessis; thou passidist alle.</span> <span class="verse"><a name="30">30</a>Fairnesse is disseiuable grace, and veyn; thilke womman, that dredith the Lord, schal be preisid.</span> <span class="verse"><a name="31">31</a>Yyue ye to hir of the fruyt of hir hondis; and hir werkis preise hir in the yatis.</span> </p></div</div></div></body></html>