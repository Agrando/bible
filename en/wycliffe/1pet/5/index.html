<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Therfor Y, an euene eldre man, and a witnesse of Cristis passiouns, which also am a comynere of that glorie, that schal be schewid in tyme to comynge; byseche ye the eldre men,</span> <span class="verse"><a name="2">2</a>that ben among you, fede ye the flok of God, that is among you, and puruey ye, not as constreyned, but wilfulli, bi God; not for loue of foule wynnyng,</span> <span class="verse"><a name="3">3</a>but wilfulli, nether as hauynge lordschip in the clergie, but that ye ben maad ensaumple of the floc, of wille.</span> <span class="verse"><a name="4">4</a>And whanne the prince of scheepherdis schal appere, ye schulen resseyue the coroun of glorie, that may neuere fade.</span> <span class="verse"><a name="5">5</a>Also, ye yonge men, be ye suget to eldre men, and alle schewe ye togidere mekenesse; for the Lord withstondith proude men, but he yyueth grace to meke men.</span> <span class="verse"><a name="6">6</a>Therfor be ye mekid vndir the myyti hoond of God, that he reise you in the tyme of visitacioun,</span> <span class="verse"><a name="7">7</a>and caste ye al youre bisynesse in to hym, for to hym is cure of you.</span> <span class="verse"><a name="8">8</a>Be ye sobre, and wake ye, for youre aduersarie, the deuel, as a rorynge lioun goith aboute, sechinge whom he schal deuoure.</span> <span class="verse"><a name="9">9</a>Whom ayenstonde ye, stronge in the feith, witynge that the same passioun is maad to thilke brithirhode of you, that is in the world.</span> <span class="verse"><a name="10">10</a>And God of al grace, that clepide you in to his euerlastinge glorie, you suffrynge a litil, he schal performe, and schal conferme, and schal make sad.</span> <span class="verse"><a name="11">11</a>To hym be glorie and lordschip, in to worldis of worldis. Amen.</span> <span class="verse"><a name="12">12</a>Bi Siluan, feithful brother to you as Y deme, Y wroot schortli; bisechinge, and witnessinge that this is the very grace of God, in which ye stonden.</span> <span class="verse"><a name="13">13</a>The chirche that is gaderid in Babiloyne, and Marcus, my sone, gretith you wel.</span> <span class="verse"><a name="14">14</a>Grete ye wel togidere in hooli cos. Grace be to you alle that ben in Crist. Amen.</span> </p></div</div></div></body></html>