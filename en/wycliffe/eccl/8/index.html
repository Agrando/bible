<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>The wisdom of a man schyneth in his cheer; and the myytieste schal chaunge his face.</span> <span class="verse"><a name="2">2</a>I kepe the mouth of the kyng, and the comaundementis and sweryngis of God.</span> <span class="verse"><a name="3">3</a>Haste thou not to go awei fro his face, and dwelle thou not in yuel werk. For he schal do al thing, that he wole;</span> <span class="verse"><a name="4">4</a>and his word is ful of power, and no man mai seie to hym, Whi doist thou so?</span> <span class="verse"><a name="5">5</a>He that kepith the comaundement of God `in this lijf, schal not feele ony thing of yuel; the herte of a wijs man vndurstondith tyme and answer.</span> <span class="verse"><a name="6">6</a>Tyme and cesoun is to ech werk; and myche turment is of a man,</span> <span class="verse"><a name="7">7</a>for he knowith not thingis passid, and he mai not knowe bi ony messanger thingis to comynge.</span> <span class="verse"><a name="8">8</a>It is not in the power of man to forbede the spirit, nethir he hath power in the dai of deth, nethir he is suffrid to haue reste, whanne the batel neiyeth; nethir wickidnesse schal saue a wickid man.</span> <span class="verse"><a name="9">9</a>I bihelde alle thes thingis, and Y yaf myn herte in alle werkis, that ben don vndur the sunne. Sum tyme a man is lord of a man, to his yuel.</span> <span class="verse"><a name="10">10</a>Y siy wickid men biryed, which, whanne thei lyueden yit, weren in hooli place; and thei weren preisid in the citee, as men of iust werkis; but also this is vanyte.</span> <span class="verse"><a name="11">11</a>Forsothe for the sentence is not brouyt forth soone ayens yuele men, the sones of men doon yuels with outen ony drede.</span> <span class="verse"><a name="12">12</a>Netheles of that, that a synnere doith yuel an hundrid sithis, and is suffrid bi pacience, Y knew that good schal be to men dredynge God, that reuerensen his face.</span> <span class="verse"><a name="13">13</a>Good be not to the wickid man, nethir hise daies be maad longe; but passe thei as schadewe, that dreden not the face of the Lord.</span> <span class="verse"><a name="14">14</a>Also another vanyte is, which is don on erthe. Iust men ben, to whiche yuels comen, as if thei diden the werkis of wickid men; and wickid men ben, that ben so sikur, as if thei han the dedis of iust men; but Y deme also this moost veyn.</span> <span class="verse"><a name="15">15</a>Therfor Y preysid gladnesse, that no good was to a man vndur the sunne, no but to ete, and drynke, and to be ioiful; and that he schulde bere awei with hym silf oneli this of his trauel, in the daies of his lijf, whiche God yaf to hym vndur the sunne.</span> <span class="verse"><a name="16">16</a>And Y settide myn herte to knowe wisdom, and to vndurstonde the departing, which is turned in erthe. A man is, that bi daies and niytis takith not sleep with iyen.</span> <span class="verse"><a name="17">17</a>And Y vndurstood, that of alle the werkis of God, a man may fynde no resoun of tho thingis, that ben don vndur the sunne; and in as myche as he traueilith more to seke, bi so myche he schal fynde lesse; yhe, thouy a wijs man seith that he knowith, he schal not mow fynde.</span> </p></div</div></div></body></html>