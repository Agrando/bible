<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>Haue thou mynde on thi creatour in the daies of thi yongthe, bifore that the tyme of thi turment come, and the yeris of thi deth neiye, of whiche thou schalt seie, Tho plesen not me.</span> <span class="verse"><a name="2">2</a>`Haue thou mynde on thi creatour, bifor that the sunne be derk, and the liyt, and sterrys, and the mone; and cloude turne ayen after reyn.</span> <span class="verse"><a name="3">3</a>Whanne the keperis of the hous schulen be mouyd, and strongeste men schulen tremble; and grynderis schulen be idel, whanne the noumbre schal be maad lesse, and seeris bi the hoolis schulen wexe derk;</span> <span class="verse"><a name="4">4</a>and schulen close the doris in the street, in the lownesse of vois of a gryndere; and thei schulen rise at the vois of a brid, and alle the douytris of song schulen wexe deef.</span> <span class="verse"><a name="5">5</a>And hiy thingis schulen drede, and schulen be aferd in the weie; an alemaunde tre schal floure, a locuste schal be maad fat, and capparis schal be distried; for a man schal go in to the hous of his euerlastyngnesse, and weileris schulen go aboute in the street.</span> <span class="verse"><a name="6">6</a>Haue thou mynde on thi creatour, byfore that a siluerne roop be brokun, and a goldun lace renne ayen, and a watir pot be al to-brokun on the welle, and a wheele be brokun togidere on the cisterne;</span> <span class="verse"><a name="7">7</a>and dust turne ayen in to his erthe, wherof it was, and the spirit turne ayen to God, that yaf it.</span> <span class="verse"><a name="8">8</a>The vanyte of vanytees, seide Ecclesiastes, the vanyte of vanytees, and alle thingis ben vanyte.</span> <span class="verse"><a name="9">9</a>And whanne Ecclesiastes was moost wijs, he tauyte the puple, and he telde out the thingis whiche he dide,</span> <span class="verse"><a name="10">10</a>and he souyte out wisdom, and made many parablis; he souyte profitable wordis, and he wroot moost riytful wordis, and ful of treuthe.</span> <span class="verse"><a name="11">11</a>The wordis of wise men ben as prickis, and as nailis fastned deepe, whiche ben youun of o scheepherde bi the counsels of maistris.</span> <span class="verse"><a name="12">12</a>My sone, seke thou no more than these; noon ende is to make many bookis, and ofte thenkyng is turment of fleisch.</span> <span class="verse"><a name="13">13</a>Alle we here togydere the ende of spekyng. Drede thou God, and kepe hise heestis; `that is to seie, ech man.</span> <span class="verse"><a name="14">14</a>God schal brynge alle thingis in to dom, that ben don; for ech thing don bi errour, whether it be good, ether yuel.</span> </p></div</div></div></body></html>