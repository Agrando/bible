<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Flies `that dien, leesen the swetnesse of oynement. Litil foli at a tyme is preciousere than wisdom and glorie.</span> <span class="verse"><a name="2">2</a>The herte of a wijs man is in his riyt side; and the herte of a fool is in his left side.</span> <span class="verse"><a name="3">3</a>But also a fool goynge in the weie, whanne he is vnwijs, gessith alle men foolis.</span> <span class="verse"><a name="4">4</a>If the spirit of hym, that hath power, stieth on thee, forsake thou not thi place; for heeling schal make gretteste synnes to ceesse.</span> <span class="verse"><a name="5">5</a>An yuel is, which Y siy vndur the sunne, and goith out as bi errour fro the face of the prince; a fool set in hiy dignyte,</span> <span class="verse"><a name="6">6</a>and riche men sitte bynethe.</span> <span class="verse"><a name="7">7</a>I siy seruauntis on horsis, and princes as seruauntis goynge on the erthe.</span> <span class="verse"><a name="8">8</a>He that diggith a diche, schal falle in to it; and an eddre schal bite hym, that distrieth an hegge.</span> <span class="verse"><a name="9">9</a>He that berith ouer stoonys, schal be turmentid in tho; and he that kittith trees, schal be woundid of tho.</span> <span class="verse"><a name="10">10</a>If yrun is foldid ayen, and this is not as bifore, but is maad blunt, it schal be maad scharp with myche trauel; and wisdom schal sue aftir bisynesse.</span> <span class="verse"><a name="11">11</a>If a serpent bitith, it bitith in silence; he that bacbitith priueli, hath no thing lesse than it.</span> <span class="verse"><a name="12">12</a>The wordis of the mouth of a wijs man is grace; and the lippis of an vnwijs man schulen caste hym doun.</span> <span class="verse"><a name="13">13</a>The bigynnyng of hise wordis is foli; and the laste thing of his mouth is the worste errour.</span> <span class="verse"><a name="14">14</a>A fool multiplieth wordis; a man noot, what was bifore hym, and who mai schewe to hym that, that schal come aftir hym?</span> <span class="verse"><a name="15">15</a>The trauel of foolis shal turment hem, that kunnen not go in to the citee.</span> <span class="verse"><a name="16">16</a>Lond, wo to thee, whos kyng is a child, and whose princes eten eerli.</span> <span class="verse"><a name="17">17</a>Blessid is the lond, whos kyng is noble; and whose princis eten in her tyme, to susteyne the kynde, and not to waste.</span> <span class="verse"><a name="18">18</a>The hiynesse of housis schal be maad low in slouthis; and the hous schal droppe in the feblenesse of hondis.</span> <span class="verse"><a name="19">19</a>In leiyyng thei disposen breed and wyn, that thei drynkynge ete largeli; and alle thingis obeien to monei.</span> <span class="verse"><a name="20">20</a>In thi thouyt bacbite thou not the kyng, and in the priuete of thi bed, curse thou not a riche man; for the briddis of heuene schulen bere thi vois, and he that hath pennys, schal telle the sentence.</span> </p></div</div></div></body></html>