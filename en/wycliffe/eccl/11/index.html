<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 11</strong></div><p><span class="verse"><a name="1">1</a>Sende thi breed on watris passynge forth, for aftir many tymes thou schalt fynde it.</span> <span class="verse"><a name="2">2</a>Yyue thou partis seuene, and also eiyte; for thou woost not, what yuel schal come on erthe.</span> <span class="verse"><a name="3">3</a>If cloudis ben filled, tho schulen schede out reyn on the erthe; if a tre fallith doun to the south, ether to the north, in what euer place it fallith doun, there it schal be.</span> <span class="verse"><a name="4">4</a>He that aspieth the wynd, sowith not; and he that biholdith the cloudis, schal neuere repe.</span> <span class="verse"><a name="5">5</a>As thou knowist not, which is the weye of the spirit, and bi what resoun boonys ben ioyned togidere in the wombe of a womman with childe, so thou knowist not the werkis of God, which is makere of alle thingis.</span> <span class="verse"><a name="6">6</a>Eerli sowe thi seed, and thin hond ceesse not in the euentid; for thou woost not, what schal come forth more, this ethir that; and if euer eithir cometh forth togidere, it schal be the betere.</span> <span class="verse"><a name="7">7</a>The liyt is sweet, and delitable to the iyen to se the sunne.</span> <span class="verse"><a name="8">8</a>If a man lyueth many yeeris, and is glad in alle these, he owith to haue mynde of derk tyme, and of many daies; and whanne tho schulen come, thingis passid schulen be repreued of vanyte.</span> <span class="verse"><a name="9">9</a>Therfor, thou yonge man, be glad in thi yongthe, and thin herte be in good in the daies of thi yongthe, and go thou in the weies of thin herte, and in the biholdyng of thin iyen; and wite thou, that for alle these thingis God shal brynge thee in to doom.</span> <span class="verse"><a name="10">10</a>Do thou awei ire fro thin herte, and remoue thou malice fro thi fleisch; for whi yongthe and lust ben veyne thingis.</span> </p></div</div></div></body></html>