<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Alle thingis han tyme, and alle thingis vndur sunne passen bi her spaces.</span> <span class="verse"><a name="2">2</a>Tyme of birthe, and time of diyng; tyme to plaunte, and tyme to drawe vp that that is plauntid.</span> <span class="verse"><a name="3">3</a>Tyme to sle, and tyme to make hool; tyme to distrie, and tyme to bilde.</span> <span class="verse"><a name="4">4</a>Tyme to wepe, and tyme to leiye; tyme to biweile, and tyme to daunse.</span> <span class="verse"><a name="5">5</a>Tyme to scatere stoonys, and tyme to gadere togidere; tyme to colle, and tyme to be fer fro collyngis.</span> <span class="verse"><a name="6">6</a>Tyme to wynne, and tyme to leese; tyme to kepe, and tyme to caste awei.</span> <span class="verse"><a name="7">7</a>Tyme to kitte, and tyme to sewe togidere; tyme to be stille, and tyme to speke.</span> <span class="verse"><a name="8">8</a>Tyme of loue, and tyme of hatrede; tyme of batel, and tyme of pees.</span> <span class="verse"><a name="9">9</a>What hath a man more of his trauel?</span> <span class="verse"><a name="10">10</a>I siy the turment, which God yaf to the sones of men, that thei be occupied therynne.</span> <span class="verse"><a name="11">11</a>God made alle thingis good in her tyme, and yaf the world to disputyng of hem, that a man fynde not the werk which God hath wrouyt fro the bigynnyng `til in to the ende.</span> <span class="verse"><a name="12">12</a>And Y knew that no thing was betere `to a man, `no but to be glad, and to do good werkis in his lijf.</span> <span class="verse"><a name="13">13</a>For whi ech man that etith and drinkith, and seeth good of his trauel; this is the yifte of God.</span> <span class="verse"><a name="14">14</a>I haue lerned that alle werkis, whiche God made, lasten stidfastli `til in to with outen ende; we moun not adde ony thing to tho, nether take awei fro tho thingis, whiche God made, that he be dred.</span> <span class="verse"><a name="15">15</a>That thing that is maad, dwellith perfitli; tho thingis that schulen come, weren bifore; and God restorith that, that is goon.</span> <span class="verse"><a name="16">16</a>I siy vndur sunne vnfeithfulnesse in the place of doom; and wickidnesse in the place of riytfulnesse.</span> <span class="verse"><a name="17">17</a>And Y seide in myn herte, The Lord schal deme a iust man, and an vnfeithful man; and the tyme of ech thing schal be thanne.</span> <span class="verse"><a name="18">18</a>I seide in myn herte of the sones of men, that God schulde preue hem, and schewe that thei ben lijk vnresonable beestis.</span> <span class="verse"><a name="19">19</a>Therfor oon is the perisching of man and of beestis, and euene condicioun is of euer eithir; as a man dieth, `so and tho beestis dien; alle beestis brethen in lijk maner, and a man hath no thing more than a beeste.</span> <span class="verse"><a name="20">20</a>Alle thingis ben suget to vanyte, and alle thingis goen to o place; tho ben maad of erthe, and tho turnen ayen togidere in to erthe.</span> <span class="verse"><a name="21">21</a>Who knowith, if the spirit of the sones of Adam stieth vpward, and if the spirit of beestis goith dounward?</span> <span class="verse"><a name="22">22</a>And Y perseyuede that no thing is betere, than that a man be glad in his werk, and that this be his part; for who schal brynge hym, that he knowe thingis that schulen come after hym?</span> </p></div</div></div></body></html>