<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>Also another yuel is, which Y siy vndur the sunne; and certis it is oft vsid anentis men.</span> <span class="verse"><a name="2">2</a>A man is, to whom God yaf richessis, and catel, and onour; and no thing failith to his soule of alle thingis which he desirith; and God yyueth not power to hym, that he ete therof, but a straunge man shal deuoure it. This is vanyte, and a greet wretchidnesse.</span> <span class="verse"><a name="3">3</a>If a man gendrith an hundrid fre sones, and lyueth many yeris, and hath many daies of age, and his soule vsith not the goodis of his catel, and wantith biriyng; Y pronounce of this man, that a deed borun child is betere than he.</span> <span class="verse"><a name="4">4</a>For he cometh in veyn, and goith to derknessis; and his name schal be don a wei bi foryetyng.</span> <span class="verse"><a name="5">5</a>He siy not the sunne, nether knew dyuersyte of good and of yuel;</span> <span class="verse"><a name="6">6</a>also thouy he lyueth twei thousynde yeeris, and vsith not goodis; whether alle thingis hasten not to o place?</span> <span class="verse"><a name="7">7</a>Al the trauel of a man is in his mouth, but the soule of hym schal not be fillid with goodis.</span> <span class="verse"><a name="8">8</a>What hath a wijs man more than a fool? and what hath a pore man, no but that he go thidur, where is lijf?</span> <span class="verse"><a name="9">9</a>It is betere to se that, that thou coueitist, than to desire that, that thou knowist not; but also this is vanyte, and presumpcioun of spirit.</span> <span class="verse"><a name="10">10</a>The name of hym that schal come, is clepid now, and it is knowun, that he is a man, and he mai not stryue in doom ayens a strongere than hym silf.</span> <span class="verse"><a name="11">11</a>Wordis ben ful manye, and han myche vanyte in dispuytinge.</span> </p></div</div></div></body></html>