<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>I turnede me to othere thingis, and Y siy fals chalengis, that ben don vndur the sunne, and the teeris of innocentis, and no man coumfortour; and that thei forsakun of the help of alle men, moun not ayenstonde the violence of hem.</span> <span class="verse"><a name="2">2</a>And Y preiside more deed men than lyuynge men;</span> <span class="verse"><a name="3">3</a>and Y demyde hym, that was not borun yit, and siy not the yuels that ben don vndur the sunne, to be blisfulere than euer eithir.</span> <span class="verse"><a name="4">4</a>Eft Y bihelde alle the trauelis of men, and bisynesses; and Y perseyuede that tho ben opyn to the enuye of neiybore; and therfor in this is vanyte, and superflu bisynesse.</span> <span class="verse"><a name="5">5</a>A fool foldith togidere hise hondis, and etith hise fleischis,</span> <span class="verse"><a name="6">6</a>and seith, Betere is an handful with reste, than euer either hondful with trauel and turment of soule.</span> <span class="verse"><a name="7">7</a>I bihelde and foond also another vanytee vndir the sunne;</span> <span class="verse"><a name="8">8</a>oon is, and he hath not a secounde; not a sone, not a brother; and netheles he ceesith not for to trauele, nether hise iyen ben fillid with richessis; nether he bithenkith, and seith, To whom trauele Y, and disseyue my soule in goodis? In this also is vanyte, and the worste turment.</span> <span class="verse"><a name="9">9</a>Therfor it is betere, that tweyne be togidere than oon; for thei han profite of her felouschipe.</span> <span class="verse"><a name="10">10</a>If oon fallith doun, he schal be vndurset of the tothere; wo to hym that is aloone, for whanne he fallith, he hath noon reisynge him.</span> <span class="verse"><a name="11">11</a>And if tweyne slepen, thei schulen be nurschid togidere; hou schal oon be maad hoot?</span> <span class="verse"><a name="12">12</a>And if ony man hath maistri ayens oon, tweyne ayen stonden hym; a threfolde corde is brokun of hard.</span> <span class="verse"><a name="13">13</a>A pore man and wijs is betere than an eld kyng and fool, that kan not bifore se in to tyme to comynge.</span> <span class="verse"><a name="14">14</a>For sum tyme a man goith out bothe fro prysoun and chaynes to a rewme; and anothir borun in to a rewme is wastid bi nedynesse.</span> <span class="verse"><a name="15">15</a>I siy alle men lyuynge that goen vndur the sunne, with the secounde yong wexynge man, that schal rise for hym.</span> <span class="verse"><a name="16">16</a>The noumbre of puple, of alle that weren bifore hym, is greet with outen mesure, and thei that schulen come aftirward, schulen not be glad in hym; but also this is vanyte and turment of the spirit.</span> <span class="verse"><a name="17">17</a>Thou that entrist in to the hous of God, kepe thi foot, and neiye thou for to here; for whi myche betere is obedience than the sacrifices of foolis, that witen not what yuel thei don.</span> </p></div</div></div></body></html>