<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Aleph. I am a man seynge my pouert in the yerde of his indignacioun.</span> <span class="verse"><a name="2">2</a>Aleph. He droof me, and brouyte in to derknessis, and not in to liyt.</span> <span class="verse"><a name="3">3</a>Aleph. Oneli he turnede in to me, and turnede togidere his hond al dai.</span> <span class="verse"><a name="4">4</a>Beth. He made eld my skyn, and my fleisch; he al to-brak my boonys.</span> <span class="verse"><a name="5">5</a>Beth. He bildid in my cumpas, and he cumpasside me with galle and trauel.</span> <span class="verse"><a name="6">6</a>Beth. He settide me in derk places, as euerlastynge deed men.</span> <span class="verse"><a name="7">7</a>Gymel. He bildide aboute ayens me, that Y go not out; he aggregide my gyues.</span> <span class="verse"><a name="8">8</a>Gymel. But and whanne Y crie and preye, he hath excludid my preier.</span> <span class="verse"><a name="9">9</a>Gymel. He closide togidere my weies with square stoonus; he distriede my pathis.</span> <span class="verse"><a name="10">10</a>Deleth. He is maad a bere settinge aspies to me, a lioun in hid places.</span> <span class="verse"><a name="11">11</a>Deleth. He distriede my pathis, and brak me; he settide me desolat.</span> <span class="verse"><a name="12">12</a>Deleth. He bente his bowe, and settide me as a signe to an arowe.</span> <span class="verse"><a name="13">13</a>He. He sente in my reynes the douytris of his arowe caas.</span> <span class="verse"><a name="14">14</a>He. Y am maad in to scorn to al the puple, the song of hem al dai.</span> <span class="verse"><a name="15">15</a>He. He fillide me with bitternesses; he gretli fillide me with wermod.</span> <span class="verse"><a name="16">16</a>Vau. He brak at noumbre my teeth; he fedde me with aische.</span> <span class="verse"><a name="17">17</a>Vau. And my soule is putte awei; Y haue foryete goodis.</span> <span class="verse"><a name="18">18</a>Vau. And Y seide, Myn ende perischide, and myn hope fro the Lord.</span> <span class="verse"><a name="19">19</a>Zai. Haue thou mynde on my pouert and goyng ouer, and on wermod and galle.</span> <span class="verse"><a name="20">20</a>Zai. Bi mynde Y schal be myndeful; and my soule schal faile in me.</span> <span class="verse"><a name="21">21</a>Zai. Y bithenkynge these thingis in myn herte, schal hope in God.</span> <span class="verse"><a name="22">22</a>Heth. The mercies of the Lord ben manye, for we ben not wastid; for whi hise merciful doyngis failiden not.</span> <span class="verse"><a name="23">23</a>Heth. Y knew in the morewtid; thi feith is miche.</span> <span class="verse"><a name="24">24</a>Heth. My soule seide, The Lord is my part; therfor Y schal abide hym.</span> <span class="verse"><a name="25">25</a>Teth. The Lord is good to hem that hopen in to hym, to a soule sekynge hym.</span> <span class="verse"><a name="26">26</a>Teth. It is good to abide with stilnesse the helthe of God.</span> <span class="verse"><a name="27">27</a>Teth. It is good to a man, whanne he hath bore the yok fro his yongthe.</span> <span class="verse"><a name="28">28</a>Joth. He schal sitte aloone, and he schal be stille; for he reiside hym silf aboue hym silf.</span> <span class="verse"><a name="29">29</a>Joth. He schal sette his mouth in dust, if perauenture hope is.</span> <span class="verse"><a name="30">30</a>Joth. He schal yyue the cheke to a man that smytith hym; he schal be fillid with schenschipis.</span> <span class="verse"><a name="31">31</a>Caph. For the Lord schal not putte awei with outen ende.</span> <span class="verse"><a name="32">32</a>Caph. For if he castide awei, and he schal do merci bi the multitude of hise mercies.</span> <span class="verse"><a name="33">33</a>Caph. For he makide not low of his herte; and castide not awei the sones of men. Lameth.</span> <span class="verse"><a name="34">34</a>That he schulde al to-foule vndur hise feet alle the boundun men of erthe. Lameth.</span> <span class="verse"><a name="35">35</a>That he schulde bowe doun the dom of man, in the siyt of the cheer of the hiyeste.</span> <span class="verse"><a name="36">36</a>Lameth. That he schulde peruerte a man in his dom, the Lord knew not.</span> <span class="verse"><a name="37">37</a>Men. Who is this that seide, that a thing schulde be don, whanne the Lord comaundide not?</span> <span class="verse"><a name="38">38</a>Men. Nether goodis nether yuels schulen go out of the mouth of the hiyeste.</span> <span class="verse"><a name="39">39</a>Men. What grutchide a man lyuynge, a man for hise synnes?</span> <span class="verse"><a name="40">40</a>Nun. Serche we oure weies, and seke we, and turne we ayen to the Lord.</span> <span class="verse"><a name="41">41</a>Nun. Reise we oure hertis with hondis, to the Lord in to heuenes.</span> <span class="verse"><a name="42">42</a>Nun. We han do wickidli, and han terrid thee to wraththe; therfor thou art not able to be preied.</span> <span class="verse"><a name="43">43</a>Sameth. Thou hilidist in stronge veniaunce, and smitidist vs; thou killidist, and sparidist not.</span> <span class="verse"><a name="44">44</a>Sameth. Thou settidist a clowde to thee, that preier passe not.</span> <span class="verse"><a name="45">45</a>Sameth. Thou settidist me, drawing vp bi the roote, and castynge out, in the myddis of puplis.</span> <span class="verse"><a name="46">46</a>Ayn. Alle enemyes openyden her mouth on vs.</span> <span class="verse"><a name="47">47</a>Ayn. Inward drede and snare is maad to vs, profesie and defoulyng.</span> <span class="verse"><a name="48">48</a>Ayn. Myn iyen ledden doun departyngis of watris, for the defoulyng of the douyter of my puple.</span> <span class="verse"><a name="49">49</a>Phe. Myn iye was turmentid, and was not stille; for no reste was.</span> <span class="verse"><a name="50">50</a>Phe. Vntil the Lord bihelde, and siy fro heuenes.</span> <span class="verse"><a name="51">51</a>Phe. Myn iye robbide my soule in alle the douytris of my citee.</span> <span class="verse"><a name="52">52</a>Sade. Myn enemyes token me with out cause, bi huntyng as a brid.</span> <span class="verse"><a name="53">53</a>Sade. My lijf slood in to a lake; and thei puttiden a stoon on me.</span> <span class="verse"><a name="54">54</a>Sade. Watris flowiden ouer myn heed; Y seide, Y perischide.</span> <span class="verse"><a name="55">55</a>Coph. Lord, Y clepide to help thi name, fro the laste lake.</span> <span class="verse"><a name="56">56</a>Coph. Thou herdist my vois; turne thou not awei thin eere fro my sobbyng and cries.</span> <span class="verse"><a name="57">57</a>Coph. Thou neiyidist to me in the dai, wherynne Y clepide thee to help; thou seidist, Drede thou not.</span> <span class="verse"><a name="58">58</a>Res. Lord, ayenbiere of my lijf, thou demydist the cause of my soule.</span> <span class="verse"><a name="59">59</a>Res. Lord, thou siest the wickidnesse</span> <span class="verse"><a name="60">60</a>of hem ayens me; deme thou my doom.</span> <span class="verse"><a name="61">61</a>Res. Thou siest al the woodnesse, alle the thouytis of hem ayenus me.</span> <span class="verse"><a name="62">62</a>Syn. Lord, thou herdist the schenshipis of hem; alle the thouytis of hem ayens me.</span> <span class="verse"><a name="63">63</a>Syn. The lippis of men risynge ayens me, and the thouytis of hem ayens me al dai.</span> <span class="verse"><a name="64">64</a>Syn. Se thou the sittynge and risyng ayen of hem; Y am the salm of hem.</span> <span class="verse"><a name="65">65</a>Thau. Lord, thou schalt yelde while to hem, bi the werkis of her hondis.</span> <span class="verse"><a name="66">66</a>Tau. Thou schalt yyue to hem the scheeld of herte, thi trauel.</span> <span class="verse"><a name="67">67</a>Tau. Lord, thou schalt pursue hem in thi strong veniaunce, and thou schalt defoule hem vndur heuenes.</span> </p></div</div></div></body></html>