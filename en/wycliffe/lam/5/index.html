<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Lord, haue thou mynde what bifelle to vs; se thou, and biholde oure schenschipe.</span> <span class="verse"><a name="2">2</a>Oure eritage is turned to aliens, oure housis ben turned to straungers.</span> <span class="verse"><a name="3">3</a>We ben maad fadirles children with out fadir; oure modris ben as widewis.</span> <span class="verse"><a name="4">4</a>We drunken oure watir for monei, we bouyten oure trees for siluer.</span> <span class="verse"><a name="5">5</a>We weren dryuun bi oure heedis, and reste was not youun to feynt men.</span> <span class="verse"><a name="6">6</a>We yauen hond to Egipt, and to Assiriens, that we schulden be fillid with breed.</span> <span class="verse"><a name="7">7</a>Oure fadris synneden, and ben not, and we baren the wickidnessis of hem.</span> <span class="verse"><a name="8">8</a>Seruauntis weren lordis of vs, and noon was, that ayenbouyte fro the hond of hem.</span> <span class="verse"><a name="9">9</a>In oure lyues we brouyten breed to vs, fro the face of swerd in desert.</span> <span class="verse"><a name="10">10</a>Oure skynne is brent as a furneis, of the face of tempestis of hungur.</span> <span class="verse"><a name="11">11</a>Thei maden low wymmen in Sion, and virgyns in the citees of Juda.</span> <span class="verse"><a name="12">12</a>Princes weren hangid bi the hond; thei weren not aschamed of the faces of elde men.</span> <span class="verse"><a name="13">13</a>Thei mysusiden yonge wexynge men vnchastli, and children fellen doun in tree.</span> <span class="verse"><a name="14">14</a>Elde men failiden fro yatis; yonge men failiden of the queer of singeris.</span> <span class="verse"><a name="15">15</a>The ioie of oure herte failide; oure song is turned in to mourenyng.</span> <span class="verse"><a name="16">16</a>The coroun of oure heed fellen doun; wo to vs! for we synneden.</span> <span class="verse"><a name="17">17</a>Therfor oure herte is maad soreuful, therfor oure iyen ben maad derk.</span> <span class="verse"><a name="18">18</a>For the hil of Sion, for it perischide; foxis yeden in it.</span> <span class="verse"><a name="19">19</a>But thou, Lord, schal dwelle with outen ende; thi seete schal dwelle in generacioun and in to generacioun.</span> <span class="verse"><a name="20">20</a>Whi schalt thou foryete vs with outen ende, schalt thou forsake vs in to lengthe of daies?</span> <span class="verse"><a name="21">21</a>Lord, conuerte thou vs to thee, and we schal be conuertid; make thou newe oure daies, as at the bigynnyng.</span> <span class="verse"><a name="22">22</a>But thou castynge awei hast cast awei vs; thou art wrooth ayens vs greetli.</span> </p></div</div></div></body></html>