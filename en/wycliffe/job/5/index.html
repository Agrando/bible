<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 5</strong></div><p><span class="verse"><a name="1">1</a>Therfor clepe thou, if `ony is that schal answere thee, and turne thou to summe of seyntis.</span> <span class="verse"><a name="2">2</a>Wrathfulnesse sleeth `a fonned man, and enuye sleeth a litil child.</span> <span class="verse"><a name="3">3</a>Y siy a fool with stidefast rote, and Y curside his feirnesse anoon.</span> <span class="verse"><a name="4">4</a>Hise sones schulen be maad fer fro helthe, and thei schulen be defoulid in the yate, and `noon schal be that schal delyuere hem.</span> <span class="verse"><a name="5">5</a>Whos ripe corn an hungri man schal ete, and an armed man schal rauysche hym, and thei, that thirsten, schulen drynke hise richessis.</span> <span class="verse"><a name="6">6</a>No thing is doon in erthe with out cause, and sorewe schal not go out of the erthe.</span> <span class="verse"><a name="7">7</a>A man is borun to labour, and a brid to fliyt.</span> <span class="verse"><a name="8">8</a>Wherfor Y schal biseche the Lord, and Y schal sette my speche to my God.</span> <span class="verse"><a name="9">9</a>That makith grete thingis, and that moun not be souyt out, and wondurful thingis with out noumbre.</span> <span class="verse"><a name="10">10</a>Which yyueth reyn on the face of erthe, and moistith alle thingis with watris.</span> <span class="verse"><a name="11">11</a>Which settith meke men an hiy, and reisith with helthe hem that morenen.</span> <span class="verse"><a name="12">12</a>Which distrieth the thouytis of yuel willid men, that her hondis moun not fille tho thingis that thei bigunnen.</span> <span class="verse"><a name="13">13</a>Which takith cautelouse men in the felnesse `of hem, and distrieth the counsel of schrewis.</span> <span class="verse"><a name="14">14</a>Bi dai thei schulen renne in to derknessis, and as in nyyt so thei schulen grope in myddai.</span> <span class="verse"><a name="15">15</a>Certis God schal make saaf a nedi man fro the swerd of her mouth, and a pore man fro the hond of the violent, `ethir rauynour.</span> <span class="verse"><a name="16">16</a>And hope schal be to a nedi man, but wickidnesse schal drawe togidere his mouth.</span> <span class="verse"><a name="17">17</a>Blessid is the man, which is chastisid of the Lord; therfor repreue thou not the blamyng of the Lord.</span> <span class="verse"><a name="18">18</a>For he woundith, and doith medicyn; he smytith, and hise hondis schulen make hool.</span> <span class="verse"><a name="19">19</a>In sixe tribulaciouns he schal delyuere thee, and in the seuenthe tribulacioun yuel schal not touche thee.</span> <span class="verse"><a name="20">20</a>In hungur he schal delyuere thee fro deeth, and in batel fro the power of swerd.</span> <span class="verse"><a name="21">21</a>Thou schalt be hid fro the scourge of tunge, and thou schalt not drede myseiste, `ethir wretchidnesse, whanne it cometh.</span> <span class="verse"><a name="22">22</a>In distriyng maad of enemyes and in hungur thou schalt leiye, and thou schalt not drede the beestis of erthe.</span> <span class="verse"><a name="23">23</a>But thi couenaunt schal be with the stonys of erthe, and beestis of erthe schulen be pesible to thee.</span> <span class="verse"><a name="24">24</a>And thou schalt wite, that thi tabernacle hath pees, and thou visitynge thi fairnesse schalt not do synne.</span> <span class="verse"><a name="25">25</a>And thou schalt wite also, that thi seed schal be many fold, and thi generacioun schal be as an erbe of erthe.</span> <span class="verse"><a name="26">26</a>In abundaunce thou schalt go in to the sepulcre, as an heep of wheete is borun in his tyme.</span> <span class="verse"><a name="27">27</a>Lo! this is so, as we han souyt; which thing herd, trete thou in minde.</span> </p></div</div></div></body></html>