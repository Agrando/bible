<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 8</strong></div><p><span class="verse"><a name="1">1</a>Sotheli Baldath Suytes answeride, and seide,</span> <span class="verse"><a name="2">2</a>Hou longe schalt thou speke siche thingis? The spirit of the word of thi mouth is manyfold.</span> <span class="verse"><a name="3">3</a>Whether God supplauntith, `ethir disseyueth, doom, and whether Almyyti God distrieth that, that is iust?</span> <span class="verse"><a name="4">4</a>Yhe, thouy thi sones synneden ayens hym, and he lefte hem in the hond of her wickidnesse;</span> <span class="verse"><a name="5">5</a>netheles, if thou risist eerli to God, and bisechist `Almyyti God, if thou goist clene and riytful,</span> <span class="verse"><a name="6">6</a>anoon he schal wake fulli to thee, and schal make pesible the dwellyng place of thi ryytfulnesse;</span> <span class="verse"><a name="7">7</a>in so miche that thi formere thingis weren litil, and that thi laste thingis be multiplied greetli.</span> <span class="verse"><a name="8">8</a>For whi, axe thou the formere generacioun, and seke thou diligentli the mynde of fadris. For we ben men of yistirdai, and `kunnen not; for oure daies ben as schadewe on the erthe.</span> <span class="verse"><a name="9">9</a>And thei schulen teche thee, thei schulen speke to thee, and of her herte thei schulen bring forth spechis.</span> <span class="verse"><a name="10">10</a>Whether a rusche may lyue with out moysture? ethir a spier `may wexe with out watir?</span> <span class="verse"><a name="11">11</a>Whanne it is yit in the flour, nethir is takun with hond, it wexeth drie bifor alle erbis.</span> <span class="verse"><a name="12">12</a>So the weies of alle men, that foryeten God; and the hope of an ypocrite schal perische.</span> <span class="verse"><a name="13">13</a>His cowardise schal not plese hym, and his trist schal be as a web of yreyns.</span> <span class="verse"><a name="14">14</a>He schal leene, `ether reste, on his hows, and it schal not stonde; he schal vndursette it, and it schal not rise togidere.</span> <span class="verse"><a name="15">15</a>The rusche semeth moist, bifor that the sunne come; and in the risyng of the sunne the seed therof schal go out.</span> <span class="verse"><a name="16">16</a>Rootis therof schulen be maad thicke on an heep of stoonys, and it schal dwelle among stoonys.</span> <span class="verse"><a name="17">17</a>If a man drawith it out of `his place, his place schal denye it, and schal seie, Y knowe thee not.</span> <span class="verse"><a name="18">18</a>For this is the gladnesse of his weie, that eft othere ruschis springe out of the erthe.</span> <span class="verse"><a name="19">19</a>Forsothe God schal not caste a wei a symple man, nethir schal dresse hond to wickid men;</span> <span class="verse"><a name="20">20</a>til thi mouth be fillid with leiytir, and thi lippis with hertli song.</span> <span class="verse"><a name="21">21</a>Thei that haten thee schulen be clothid with schenschip; and the tabernacle of wickid men schal not stonde.</span> </p></div</div></div></body></html>