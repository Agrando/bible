<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 13</strong></div><p><span class="verse"><a name="1">1</a>Lo! myn iye siy alle thingis, and myn eere herde; and Y vndurstood alle thingis.</span> <span class="verse"><a name="2">2</a>Euene with youre kunnyng also Y kan, and Y am not lowere than ye.</span> <span class="verse"><a name="3">3</a>But netheles Y schal speke to Almyyti God, and Y coueite to dispute with God;</span> <span class="verse"><a name="4">4</a>and firste Y schewe you makeris of leesyng, and louyeris of weyward techyngis.</span> <span class="verse"><a name="5">5</a>And `Y wolde that ye weren stille, that ye weren gessid to be wise men.</span> <span class="verse"><a name="6">6</a>Therfor here ye my chastisyngis; and perseyue ye the doom of my lippis.</span> <span class="verse"><a name="7">7</a>Whether God hath nede to youre leesyng, that ye speke gilis for hym?</span> <span class="verse"><a name="8">8</a>Whether ye taken his face, and enforsen to deme for God?</span> <span class="verse"><a name="9">9</a>Ethir it schal plese hym, fro whom no thing mai be hid? Whether he as a man schal be disseyued with youre falsnessis?</span> <span class="verse"><a name="10">10</a>He schal repreue you; for ye taken his face in hiddlis.</span> <span class="verse"><a name="11">11</a>Anoon as he schal stire hym, he schal disturble you; and his drede schal falle on you.</span> <span class="verse"><a name="12">12</a>Youre mynde schal be comparisound to aische; and youre nollis schulen be dryuun in to clei.</span> <span class="verse"><a name="13">13</a>Be ye stille a litil, that Y speke, what euer thing the mynde hath schewid to me.</span> <span class="verse"><a name="14">14</a>Whi to-rende Y my fleischis with my teeth, and bere my lijf in myn hondis?</span> <span class="verse"><a name="15">15</a>Yhe, thouy God sleeth me, Y schal hope in hym; netheles Y schal preue my weies in his siyt.</span> <span class="verse"><a name="16">16</a>And he schal be my sauyour; for whi ech ypocrite schal not come in his siyt.</span> <span class="verse"><a name="17">17</a>Here ye my word, and perseyue ye with eeris derke and harde figuratif spechis.</span> <span class="verse"><a name="18">18</a>Yf Y schal be demed, Y woot that Y schal be foundun iust.</span> <span class="verse"><a name="19">19</a>Who is he that is demed with me? Come he; whi am Y stille, and am wastid?</span> <span class="verse"><a name="20">20</a>Do thou not to me twei thingis oneli; and thanne Y schal not be hid fro thi face.</span> <span class="verse"><a name="21">21</a>Make thin hond fer fro me; and thi drede make not me aferd.</span> <span class="verse"><a name="22">22</a>Clepe thou me, and Y schal answere thee; ethir certis Y schal speke, and thou schalt answere me.</span> <span class="verse"><a name="23">23</a>Hou grete synnes and wickidnessis haue Y? Schewe thou to me my felonyes, and trespassis.</span> <span class="verse"><a name="24">24</a>Whi hidist thou thi face, and demest me thin enemy?</span> <span class="verse"><a name="25">25</a>Thou schewist thi myyt ayens a leef, which is rauyschid with the wynd; and thou pursuest drye stobil.</span> <span class="verse"><a name="26">26</a>For thou writist bitternessis ayens me; and wolt waste me with the synnes of my yong wexynge age.</span> <span class="verse"><a name="27">27</a>Thou hast set my foot in a stok, and thou hast kept alle my pathis; and thou hast biholde the steppis of my feet.</span> <span class="verse"><a name="28">28</a>And Y schal be wastid as rot, and as a cloth, which is etun of a mouyte.</span> </p></div</div></div></body></html>