<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 6</strong></div><p><span class="verse"><a name="1">1</a>Forsothe Joob answeride, and seide,</span> <span class="verse"><a name="2">2</a>Y wolde, that my synnes, bi whiche Y `desseruede ire, and the wretchidnesse which Y suffre, weren peisid in a balaunce.</span> <span class="verse"><a name="3">3</a>As the grauel of the see, this wretchidnesse schulde appere greuousere; wherfor and my wordis ben ful of sorewe.</span> <span class="verse"><a name="4">4</a>For the arowis of the Lord ben in me, the indignacioun of whiche drynkith vp my spirit; and the dredis of the Lord fiyten ayens me.</span> <span class="verse"><a name="5">5</a>Whether a feeld asse schal rore, whanne he hath gras? Ethir whether an oxe schal lowe, whanne he stondith byfor a `ful cratche?</span> <span class="verse"><a name="6">6</a>Ether whethir a thing vnsauery may be etun, which is not maad sauery bi salt? Ether whether ony man may taaste a thing, which tastid bryngith deeth? For whi to an hungri soule, yhe, bittir thingis semen to be swete; tho thingis whiche my soule nolde touche bifore, ben now my meetis for angwisch.</span> <span class="verse"><a name="7">7</a>Who yyueth, that myn axyng come; and that God yyue to me that, that Y abide?</span> <span class="verse"><a name="8">8</a>And he that bigan, al to-breke me; releesse he his hond, and kitte me doun?</span> <span class="verse"><a name="9">9</a>And `this be coumfort to me, that he turmente me with sorewe, and spare not, and that Y ayenseie not the wordis of the hooli.</span> <span class="verse"><a name="10">10</a>For whi, what is my strengthe, that Y suffre? ethir which is myn ende, that Y do pacientli?</span> <span class="verse"><a name="11">11</a>Nethir my strengthe is the strengthe of stoonus, nether my fleisch is of bras.</span> <span class="verse"><a name="12">12</a>Lo! noon help is to me in me; also my meyneal frendis `yeden awey fro me.</span> <span class="verse"><a name="13">13</a>He that takith awei merci fro his frend, forsakith the drede of the Lord.</span> <span class="verse"><a name="14">14</a>My britheren passiden me, as a stronde doith, that passith ruschyngli in grete valeis.</span> <span class="verse"><a name="15">15</a>Snow schal come on hem, that dreden frost.</span> <span class="verse"><a name="16">16</a>In the tyme wherynne thei ben scaterid, thei schulen perische; and as thei ben hoote, thei schulen be vnknyt fro her place.</span> <span class="verse"><a name="17">17</a>The pathis of her steppis ben wlappid; thei schulen go in veyn, and schulen perische.</span> <span class="verse"><a name="18">18</a>Biholde ye the pathis of Theman, and the weies of Saba; and abide ye a litil.</span> <span class="verse"><a name="19">19</a>Thei ben schent, for Y hopide; and thei camen `til to me, and thei ben hilid with schame.</span> <span class="verse"><a name="20">20</a>Now ye ben comun, and now ye seen my wounde, and dreden.</span> <span class="verse"><a name="21">21</a>Whether Y seide, Brynge ye to me, and yiue ye of youre catel to me? ethir,</span> <span class="verse"><a name="22">22</a>Delyuere ye me fro the hond of enemy, and rauysche ye me fro the hond of stronge men?</span> <span class="verse"><a name="23">23</a>Teche ye me, and Y schal be stille; and if in hap Y vnknew ony thing, teche ye me.</span> <span class="verse"><a name="24">24</a>Whi han ye depraued the wordis of trewthe? sithen noon is of you, that may repreue me.</span> <span class="verse"><a name="25">25</a>Ye maken redi spechis oneli for to blame, and ye bryngen forth wordis in to wynde.</span> <span class="verse"><a name="26">26</a>Ye fallen in on a fadirles child, and enforsen to peruerte youre frend.</span> <span class="verse"><a name="27">27</a>Netheles fille ye that, that ye han bigunne; yyue ye the eere, and se ye, whether Y lie.</span> <span class="verse"><a name="28">28</a>Y biseche, answere ye with out strijf, and speke ye, and deme ye that, that is iust.</span> <span class="verse"><a name="29">29</a>And ye schulen not fynde wickidnesse in my tunge, nethir foli schal sowne in my chekis.</span> </p></div</div></div></body></html>