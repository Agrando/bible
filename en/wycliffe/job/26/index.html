<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 26</strong></div><p><span class="verse"><a name="1">1</a>Forsothe Joob answeride, and seide, Whos helpere art thou?</span> <span class="verse"><a name="2">2</a>whether `of the feble, and susteyneste the arm of hym, which is not strong?</span> <span class="verse"><a name="3">3</a>To whom hast thou youe counsel? In hap to hym that hath not wisdom; and thou hast schewid ful myche prudence.</span> <span class="verse"><a name="4">4</a>Ether whom woldist thou teche? whether not hym, that made brething?</span> <span class="verse"><a name="5">5</a>Lo! giauntis weilen vnder watris, and thei that dwellen with hem.</span> <span class="verse"><a name="6">6</a>Helle is nakid bifor hym, and noon hilyng is to perdicioun.</span> <span class="verse"><a name="7">7</a>Which God stretchith forth the north on voide thing, and hangith the erthe on nouyt.</span> <span class="verse"><a name="8">8</a>`Which God byndith watris in her cloudis, that tho breke not out togidere dounward.</span> <span class="verse"><a name="9">9</a>`Whych God holdith the cheer of his seete, and spredith abrood theron his cloude.</span> <span class="verse"><a name="10">10</a>He hath cumpassid a terme to watris, til that liyt and derknessis be endid.</span> <span class="verse"><a name="11">11</a>The pilers of heuene tremblen, and dreden at his wille.</span> <span class="verse"><a name="12">12</a>In the strengthe of hym the sees weren gaderid togidere sudeynly, and his prudence smoot the proude.</span> <span class="verse"><a name="13">13</a>His spiryt ournede heuenes, and the crokid serpent was led out bi his hond, ledynge out as a mydwijf ledith out a child.</span> <span class="verse"><a name="14">14</a>Lo! these thingis ben seid in partie of `hise weyes; and whanne we han herd vnnethis a litil drope of his word, who may se the thundur of his greetnesse?</span> </p></div</div></div></body></html>