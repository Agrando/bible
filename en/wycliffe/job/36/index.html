<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 36</strong></div><p><span class="verse"><a name="1">1</a>Also Helyu addide, and spak these thingis,</span> <span class="verse"><a name="2">2</a>Suffre thou me a litil, and Y schal schewe to thee; for yit Y haue that, that Y schal speke for God.</span> <span class="verse"><a name="3">3</a>Y schal reherse my kunnyng fro the bigynnyng; and Y schal preue my worchere iust.</span> <span class="verse"><a name="4">4</a>For verili my wordis ben with out leesyng, and perfit kunnyng schal be preued to thee.</span> <span class="verse"><a name="5">5</a>God castith not awei myyti men, sithen he is myyti;</span> <span class="verse"><a name="6">6</a>but he saueth not wickid men, and he yyueth dom to pore men.</span> <span class="verse"><a name="7">7</a>He takith not awei hise iyen fro a iust man; and he settith kyngis in seete with out ende, and thei ben reisid there.</span> <span class="verse"><a name="8">8</a>And if thei ben in chaynes, and ben boundun with the roopis of pouert,</span> <span class="verse"><a name="9">9</a>he schal shewe to hem her werkis, and her grete trespassis; for thei weren violent, `ethir rauenours.</span> <span class="verse"><a name="10">10</a>Also he schal opene her eere, that he chastise; and he schal speke, that thei turne ayen fro wickidnesse.</span> <span class="verse"><a name="11">11</a>If thei heren, and kepen, thei schulen fille her daies in good, and her yeris in glorie.</span> <span class="verse"><a name="12">12</a>Sotheli if thei heren not, thei schulen passe bi swerd, and thei schulen be wastid in foli.</span> <span class="verse"><a name="13">13</a>Feyneris and false men stiren the ire of God; and thei schulen not crye, whanne thei ben boundun.</span> <span class="verse"><a name="14">14</a>The soule of hem schal die in tempest; and the lijf of hem among `men of wymmens condiciouns.</span> <span class="verse"><a name="15">15</a>He schal delyuere a pore man fro his angwisch; and he schal opene `the eere of hym in tribulacioun.</span> <span class="verse"><a name="16">16</a>Therfor he schal saue thee fro the streit mouth of the broddeste tribulacioun, and not hauynge a foundement vndur it; sotheli the rest of thi table schal be ful of fatnesse.</span> <span class="verse"><a name="17">17</a>Thi cause is demed as the cause of a wickid man; forsothe thou schalt resseyue thi cause and doom.</span> <span class="verse"><a name="18">18</a>Therfor ire ouercome thee not, that thou oppresse ony man; and the multitude of yiftis bowe thee not.</span> <span class="verse"><a name="19">19</a>Putte doun thi greetnesse with out tribulacioun, and putte doun alle stronge men bi strengthe.</span> <span class="verse"><a name="20">20</a>Dilaie thou not nyyt, that puplis stie for hem.</span> <span class="verse"><a name="21">21</a>Be thou war, that thou bowe not to wickidnesse; for thou hast bigunne to sue this wickidnesse aftir wretchidnesse.</span> <span class="verse"><a name="22">22</a>Lo! God is hiy in his strengthe, and noon is lijk hym among the yyueris of lawe.</span> <span class="verse"><a name="23">23</a>Who mai seke out the weies of God? ethir who dar seie to hym, Thou hast wrouyt wickidnesse?</span> <span class="verse"><a name="24">24</a>Haue thou mynde, that thou knowist not his werk, of whom men sungun.</span> <span class="verse"><a name="25">25</a>Alle men seen God; ech man biholdith afer.</span> <span class="verse"><a name="26">26</a>Lo! God is greet, ouercomynge oure kunnyng; the noumbre of hise yeeris is with out noumbre.</span> <span class="verse"><a name="27">27</a>Which takith awei the dropis of reyn; and schedith out reynes at the licnesse of floodyatis,</span> <span class="verse"><a name="28">28</a>whiche comen doun of the cloudis, that hilen alle thingis aboue.</span> <span class="verse"><a name="29">29</a>If he wole stretche forthe cloudis as his tente,</span> <span class="verse"><a name="30">30</a>and leite with his liyt fro aboue, he schal hile, yhe,</span> <span class="verse"><a name="31">31</a>the herris of the see. For bi these thingis he demeth puplis, and yyueth mete to many deedli men.</span> <span class="verse"><a name="32">32</a>In hondis he hidith liyt; and comaundith it, that it come eft.</span> <span class="verse"><a name="33">33</a>He tellith of it to his freend, that it is his possessioun; and that he may stie to it.</span> </p></div</div></div></body></html>