<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 39</strong></div><p><span class="verse"><a name="1">1</a>Whethir thou knowist the tyme of birthe of wielde geet in stoonys, ethir hast thou aspied hyndis bryngynge forth calues?</span> <span class="verse"><a name="2">2</a>Hast thou noumbrid the monethis of her conseyuyng, and hast thou knowe the tyme of her caluyng?</span> <span class="verse"><a name="3">3</a>Tho ben bowid to the calf, and caluen; and senden out roryngis.</span> <span class="verse"><a name="4">4</a>Her calues ben departid, and goen to pasture; tho goen out, and turnen not ayen to `tho hyndis.</span> <span class="verse"><a name="5">5</a>Who let go the wielde asse fre, and who loside the boondis of hym?</span> <span class="verse"><a name="6">6</a>To whom Y haue youe an hows in wildirnesse, and the tabernacles of hym in the lond of saltnesse.</span> <span class="verse"><a name="7">7</a>He dispisith the multitude of citee; he herith not the cry of an axere.</span> <span class="verse"><a name="8">8</a>He lokith aboute the hillis of his lesewe, and he sekith alle greene thingis.</span> <span class="verse"><a name="9">9</a>Whether an vnycorn schal wilne serue thee, ethir schal dwelle at thi cratche?</span> <span class="verse"><a name="10">10</a>Whether thou schalt bynde the vnicorn with thi chayne, for to ere, ethir schal he breke the clottis of valeis aftir thee?</span> <span class="verse"><a name="11">11</a>Whether thou schalt haue trist in his grete strengthe, and schalt thou leeue to hym thi traueils?</span> <span class="verse"><a name="12">12</a>Whether thou schalt bileue to hym, that he schal yelde seed to thee, and schal gadere togidere thi cornfloor?</span> <span class="verse"><a name="13">13</a>The fethere of an ostriche is lijk the fetheris of a gerfawcun, and of an hauk;</span> <span class="verse"><a name="14">14</a>which ostrige forsakith hise eirun in the erthe, in hap thou schalt make tho hoot in the dust.</span> <span class="verse"><a name="15">15</a>He foryetith, that a foot tredith tho, ethir that a beeste of the feeld al tobrekith tho.</span> <span class="verse"><a name="16">16</a>He is maad hard to hise briddis, as if thei ben not hise; he traueilide in veyn, while no drede constreynede.</span> <span class="verse"><a name="17">17</a>For God hath priued hym fro wisdom, and `yaf not vnderstondyng to hym.</span> <span class="verse"><a name="18">18</a>Whanne tyme is, he reisith the wengis an hiy; he scorneth the hors, and his ridere.</span> <span class="verse"><a name="19">19</a>Whether thou schalt yyue strengthe to an hors, ether schal yyue neiyng `aboute his necke?</span> <span class="verse"><a name="20">20</a>Whether thou schalt reyse hym as locustis? The glorie of hise nosethirlis is drede.</span> <span class="verse"><a name="21">21</a>He diggith erthe with the foot, he `fulli ioieth booldli; he goith ayens armed men.</span> <span class="verse"><a name="22">22</a>He dispisith ferdfulnesse, and he yyueth not stide to swerd.</span> <span class="verse"><a name="23">23</a>An arowe caas schal sowne on hym; a spere and scheeld schal florische.</span> <span class="verse"><a name="24">24</a>He is hoot, and gnastith, and swolewith the erthe; and he arettith not that the crie of the trumpe sowneth.</span> <span class="verse"><a name="25">25</a>Whanne he herith a clarioun, he `seith, Joie! he smellith batel afer; the excityng of duykis, and the yellyng of the oost.</span> <span class="verse"><a name="26">26</a>Whether an hauk spredinge abrood hise wyngis to the south, bigynneth to haue fetheris bi thi wisdom?</span> <span class="verse"><a name="27">27</a>Whether an egle schal be reisid at thi comaundement, and schal sette his nest in hiy places?</span> <span class="verse"><a name="28">28</a>He dwellith in stoonys, and he dwellith in flyntis brokun bifor, and in rochis, to whiche `me may not neiye.</span> <span class="verse"><a name="29">29</a>Fro thennus he biholdith mete, and hise iyen loken fro fer.</span> <span class="verse"><a name="30">30</a>Hise briddis souken blood, and where euere a careyn is, anoon he is present.</span> <span class="verse"><a name="31">31</a>And the Lord addide, and spak to Joob,</span> <span class="verse"><a name="32">32</a>Whether he, that stryueth with God, schal haue rest so liytli? Sotheli he, that repreueth God, owith for to answere to hym.</span> <span class="verse"><a name="33">33</a>Forsothe Joob answeride to the Lord,</span> <span class="verse"><a name="34">34</a>and seide, What may Y answere, which haue spoke liytli? Y schal putte myn hond on my mouth.</span> <span class="verse"><a name="35">35</a>Y spak o thing, which thing Y wold, that Y hadde not seid; and Y spak anothir thing, to which Y schal no more adde.</span> </p></div</div></div></body></html>