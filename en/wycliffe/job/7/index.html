<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 7</strong></div><p><span class="verse"><a name="1">1</a>Knyythod is lijf of man on erthe, and his daies ben as the daies of an hired man.</span> <span class="verse"><a name="2">2</a>As an hert desireth schadowe, and as an hirede man abideth the ende of his werk;</span> <span class="verse"><a name="3">3</a>so and Y hadde voide monethis, and Y noumbrede trauailous niytes to me.</span> <span class="verse"><a name="4">4</a>If Y schal slepe, Y schal seie, Whanne schal Y rise? and eft Y schal abide the euentid, and Y schal be fillid with sorewis `til to derknessis.</span> <span class="verse"><a name="5">5</a>Mi fleisch is clothid with rot, and filthis of dust; my skyn driede vp, and is drawun togidere.</span> <span class="verse"><a name="6">6</a>My daies passiden swiftliere thanne a web is kit doun `of a webstere; and tho daies ben wastid with outen ony hope.</span> <span class="verse"><a name="7">7</a>God, haue thou mynde, for my lijf is wynde, and myn iye schal not turne ayen, that it se goodis.</span> <span class="verse"><a name="8">8</a>Nethir the siyt of man schal biholde me; but thin iyen ben in me, and Y schal not `be in deedli lijf.</span> <span class="verse"><a name="9">9</a>As a cloude is wastid, and passith, so he that goith doun to helle, schal not stie;</span> <span class="verse"><a name="10">10</a>nether schal turne ayen more in to his hows, and his place schal no more knowe hym.</span> <span class="verse"><a name="11">11</a>Wherfor and Y schal not spare my mouth; Y schal speke in the tribulacioun of my spirit, Y schal talke togidere with the bitternesse of my soule.</span> <span class="verse"><a name="12">12</a>Whether Y am the see, ethir a whal, for thou hast cumpassid me with prisoun?</span> <span class="verse"><a name="13">13</a>If Y seie, My bed schal coumfort me, and Y schal be releeuyd, spekynge with me in my bed;</span> <span class="verse"><a name="14">14</a>thou schalt make me aferd bi dremys, and thou schalt schake me with `orrour, ethir hidousnesse, `bi siytis.</span> <span class="verse"><a name="15">15</a>Wherfor my soule `chees hangyng, and my boonys cheesiden deth.</span> <span class="verse"><a name="16">16</a>`Y dispeiride, now Y schal no more lyue; Lord, spare thou me, for my daies ben nouyt.</span> <span class="verse"><a name="17">17</a>What is a man, for thou `magnifiest hym? ether what settist thou thin herte toward hym?</span> <span class="verse"><a name="18">18</a>Thou visitist hym eerly, and sudeynli thou preuest hym.</span> <span class="verse"><a name="19">19</a>Hou long sparist thou not me, nether suffrist me, that Y swolowe my spotele?</span> <span class="verse"><a name="20">20</a>Y haue synned; A! thou kepere of men, what schal Y do to thee? Whi hast thou set me contrarie to thee, and Y am maad greuouse to my silf?</span> <span class="verse"><a name="21">21</a>Whi doist thou not awei my sinne, and whi takist thou not awei my wickidnesse? Lo! now Y schal slepe in dust, and if thou sekist me eerli, Y schal not abide.</span> </p></div</div></div></body></html>