<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 9</strong></div><p><span class="verse"><a name="1">1</a>Joob answeride, and seide, Verili Y woot, that it is so,</span> <span class="verse"><a name="2">2</a>and that a man comparisound to God schal not be maad iust.</span> <span class="verse"><a name="3">3</a>If he wole stryue with God, he may not answere to God oon for a thousynde.</span> <span class="verse"><a name="4">4</a>He is wiys in herte, and strong in myyt; who ayenstood hym, and hadde pees?</span> <span class="verse"><a name="5">5</a>Which bar hillis fro o place to anothir, and thei wisten not; whiche he distriede in his strong veniaunce.</span> <span class="verse"><a name="6">6</a>Which stirith the erthe fro his place, and the pilers therof schulen `be schakun togidere.</span> <span class="verse"><a name="7">7</a>Which comaundith to the sunne, and it risith not; and he closith the sterris, as vndur a signet.</span> <span class="verse"><a name="8">8</a>Which aloone stretchith forth heuenes, and goith on the wawis of the see.</span> <span class="verse"><a name="9">9</a>Which makith Ariture, and Orionas, and Hiadas, `that is, seuene sterris, and the innere thingis of the south.</span> <span class="verse"><a name="10">10</a>Which makith grete thingis, and that moun not be souyt out, and wondurful thingis, of whiche is noon noumbre.</span> <span class="verse"><a name="11">11</a>If he cometh to me, `that is, bi his grace, Y schal not se hym; if he goith awey, `that is, in withdrawynge his grace, Y schal not vndurstonde.</span> <span class="verse"><a name="12">12</a>If he axith sodeynli, who schal answere to hym? ethir who may seie to hym, Whi doist thou so?</span> <span class="verse"><a name="13">13</a>`God is he, whos wraththe no man may withstonde; and vndur whom thei ben bowid, that beren the world.</span> <span class="verse"><a name="14">14</a>Hou greet am Y, that Y answere to hym, and speke bi my wordis with hym?</span> <span class="verse"><a name="15">15</a>Which also schal not answere, thouy Y haue ony thing iust; but Y schal biseche my iuge.</span> <span class="verse"><a name="16">16</a>And whanne he hath herd me inwardli clepynge, Y bileue not, that he hath herd my vois.</span> <span class="verse"><a name="17">17</a>For in a whirlewynd he schal al to-breke me, and he schal multiplie my woundis, yhe, without cause.</span> <span class="verse"><a name="18">18</a>He grauntith not, that my spirit haue reste, and he fillith me with bittirnesses.</span> <span class="verse"><a name="19">19</a>If strengthe is souyt, `he is moost strong; if equyte of doom is souyt, no man dar yelde witnessynge for me.</span> <span class="verse"><a name="20">20</a>If Y wole make me iust, my mouth schal dampne me; if Y schal schewe me innocent, he schal preue me a schrewe.</span> <span class="verse"><a name="21">21</a>Yhe, thouy Y am symple, my soule schal not knowe this same thing; and it schal anoye me of my lijf.</span> <span class="verse"><a name="22">22</a>O thing is, which Y spak, he schal waste `bi deth also the innocent and wickid man.</span> <span class="verse"><a name="23">23</a>If he betith, sle he onys, and leiye he not of the peynes of innocent men.</span> <span class="verse"><a name="24">24</a>The erthe is youun in to the hondis of the wickid; he hilith the face of iugis; that if he is not, who therfor is?</span> <span class="verse"><a name="25">25</a>Mi daies weren swiftere than a corour; thei fledden, and sien not good.</span> <span class="verse"><a name="26">26</a>Thei passiden as schippis berynge applis, as an egle fleynge to mete.</span> <span class="verse"><a name="27">27</a>Whanne Y seie, Y schal not speke so; Y chaunge my face, and Y am turmentid with sorewe.</span> <span class="verse"><a name="28">28</a>Y drede alle my werkis, witynge that thou `woldist not spare the trespassour.</span> <span class="verse"><a name="29">29</a>Sotheli if Y am also thus wickid, whi haue Y trauelid in veyn?</span> <span class="verse"><a name="30">30</a>Thouy Y am waischun as with watris of snow, and thouy myn hondis schynen as moost cleene,</span> <span class="verse"><a name="31">31</a>netheles thou schalt dippe me in filthis, and my clothis, `that is, werkis, schulen holde me abhomynable.</span> <span class="verse"><a name="32">32</a>Trewli Y schal not answere a man, which is lijk me; nether that may be herd euenli with me in doom.</span> <span class="verse"><a name="33">33</a>`Noon is, that may repreue euer eithir, and sette his hond in bothe.</span> <span class="verse"><a name="34">34</a>Do he awei his yerde fro me, and his drede make not me aferd.</span> <span class="verse"><a name="35">35</a>Y schal speke, and Y schal not drede hym; for Y may not answere dredynge.</span> </p></div</div></div></body></html>