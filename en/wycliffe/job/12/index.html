<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 12</strong></div><p><span class="verse"><a name="1">1</a>Sotheli Joob answeride, and seide,</span> <span class="verse"><a name="2">2</a>Therfor ben ye men aloone, that wisdom dwelle with you?</span> <span class="verse"><a name="3">3</a>And to me is an herte, as and to you, and Y am not lowere than ye; for who knowith not these thingis, whiche ye knowen?</span> <span class="verse"><a name="4">4</a>He that is scorned of his frend, as Y am, schal inwardli clepe God, and God schal here hym; for the symplenesse of a iust man is scorned.</span> <span class="verse"><a name="5">5</a>A laumpe is dispisid at the thouytis of riche men, and the laumpe is maad redi to a tyme ordeyned.</span> <span class="verse"><a name="6">6</a>The tabernaclis of robberis ben plenteuouse, `ether ful of goodis; and boldli thei terren God to wraththe, whanne he hath youe alle thingis in to her hondis.</span> <span class="verse"><a name="7">7</a>No wondur, ax thou beestis, and tho schulen teche thee; and axe thou volatilis of the eir, and tho schulen schewe to thee.</span> <span class="verse"><a name="8">8</a>Speke thou to the erthe, and it schal answere thee; and the fischis of the see schulen telle tho thingis.</span> <span class="verse"><a name="9">9</a>Who knowith not that the hond of the Lord made alle these thingis?</span> <span class="verse"><a name="10">10</a>In whos hond the soule is of ech lyuynge thing, and the spirit, `that is, resonable soule, of ech fleisch of man.</span> <span class="verse"><a name="11">11</a>Whether the eere demeth not wordis, and the chekis of the etere demen sauour?</span> <span class="verse"><a name="12">12</a>Wisdom is in elde men, and prudence is in myche tyme.</span> <span class="verse"><a name="13">13</a>Wisdom and strengthe is at God; he hath counsel and vndurstondyng.</span> <span class="verse"><a name="14">14</a>If he distrieth, no man is that bildith; if he schittith in a man, `noon is that openith.</span> <span class="verse"><a name="15">15</a>If he holdith togidere watris, alle thingis schulen be maad drie; if he sendith out tho watris, tho schulen distrie the erthe.</span> <span class="verse"><a name="16">16</a>Strengthe and wisdom is at God; he knowith bothe hym that disseyueth and hym that is disseyued.</span> <span class="verse"><a name="17">17</a>And he bryngith conselours in to a fonned eende, and iugis in to wondryng, ethir astonying.</span> <span class="verse"><a name="18">18</a>He vnbindith the girdil of kyngis, and girdith her reynes with a coorde.</span> <span class="verse"><a name="19">19</a>He ledith her prestis with out glorie, and he disseyueth the principal men, `ethir counselours;</span> <span class="verse"><a name="20">20</a>and he chaungith the lippis of sothefast men, and takith awei the doctrine of elde men.</span> <span class="verse"><a name="21">21</a>He schedith out dispisyng on princes, and releeueth hem, that weren oppressid.</span> <span class="verse"><a name="22">22</a>Which schewith depe thingis fro derknessis; and bryngith forth in to liyt the schadewe of deeth.</span> <span class="verse"><a name="23">23</a>Which multiplieth folkis, and leesith hem, and restorith hem destried in to the hool.</span> <span class="verse"><a name="24">24</a>Which chaungith the herte of princes of the puple of erthe; and disseyueth hem, that thei go in veyn out of the weie.</span> <span class="verse"><a name="25">25</a>Thei schulen grope, as in derknessis, and not in liyt; and he schal make hem to erre as drunken men.</span> </p></div</div></div></body></html>