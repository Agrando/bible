<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 38</strong></div><p><span class="verse"><a name="1">1</a>Forsothe the Lord answeride fro the whirlewynd to Joob,</span> <span class="verse"><a name="2">2</a>and seide, Who is this man, wlappynge sentences with vnwise wordis?</span> <span class="verse"><a name="3">3</a>Girde thou as a man thi leendis; Y schal axe thee, and answere thou to me.</span> <span class="verse"><a name="4">4</a>Where were thou, whanne Y settide the foundementis of erthe? schewe thou to me, if thou hast vndurstondyng.</span> <span class="verse"><a name="5">5</a>Who settide mesures therof, if thou knowist? ethir who stretchide forth a lyne theronne?</span> <span class="verse"><a name="6">6</a>On what thing ben the foundementis therof maad fast? ether who sente doun the corner stoon therof,</span> <span class="verse"><a name="7">7</a>whanne the morew sterris herieden me togidere, and alle the sones of God sungun ioyfuli?</span> <span class="verse"><a name="8">8</a>Who closide togidere the see with doris, whanne it brak out comynge forth as of the wombe?</span> <span class="verse"><a name="9">9</a>Whanne Y settide a cloude the hilyng therof, and Y wlappide it with derknesse, as with clothis of yong childhed.</span> <span class="verse"><a name="10">10</a>Y cumpasside it with my termes, and Y settide a barre, and doris;</span> <span class="verse"><a name="11">11</a>and Y seide, `Til hidur thou schalt come, and thou schalt not go forth ferthere; and here thou schalt breke togidere thi bolnynge wawis.</span> <span class="verse"><a name="12">12</a>Whethir aftir thi birthe thou comaundist to the bigynnyng of dai, and schewidist to the morewtid his place?</span> <span class="verse"><a name="13">13</a>Whethir thou heldist schakynge togidere the laste partis of erthe, and schakedist awei wickid men therfro?</span> <span class="verse"><a name="14">14</a>A seeling schal be restorid as cley, and it schal stonde as a cloth.</span> <span class="verse"><a name="15">15</a>The liyt of wickid men schal be takun awey fro hem, and an hiy arm schal be brokun.</span> <span class="verse"><a name="16">16</a>Whethir thou entridist in to the depthe of the see, and walkidist in the laste partis of the occian?</span> <span class="verse"><a name="17">17</a>Whether the yatis of deeth ben openyd to thee, and `siest thou the derk doris?</span> <span class="verse"><a name="18">18</a>Whethir thou hast biholde the brede of erthe? Schewe thou to me, if thou knowist alle thingis,</span> <span class="verse"><a name="19">19</a>in what weie the liyt dwellith, and which is the place of derknesse;</span> <span class="verse"><a name="20">20</a>that thou lede ech thing to hise termes, and thou vndurstonde the weies of his hows.</span> <span class="verse"><a name="21">21</a>Wistist thou thanne, that thou schuldist be borun, and knew thou the noumbre of thi daies?</span> <span class="verse"><a name="22">22</a>Whethir thou entridist in to the tresours of snow, ether biheldist thou the tresours of hail?</span> <span class="verse"><a name="23">23</a>whiche thingis Y made redy in to the tyme of an enemy, in to the dai of fiytyng and of batel.</span> <span class="verse"><a name="24">24</a>Bi what weie is the liyt spred abrood, heete is departid on erthe?</span> <span class="verse"><a name="25">25</a>Who yaf cours to the strongeste reyn,</span> <span class="verse"><a name="26">26</a>and weie of the thundur sownynge? That it schulde reyne on the erthe with out man in desert, where noon of deedli men dwellith?</span> <span class="verse"><a name="27">27</a>That it schulde fille a lond with out weie and desolat, and schulde brynge forth greene eerbis?</span> <span class="verse"><a name="28">28</a>Who is fadir of reyn, ether who gendride the dropis of deew?</span> <span class="verse"><a name="29">29</a>Of whos wombe yede out iys, and who gendride frost fro heuene?</span> <span class="verse"><a name="30">30</a>Watris ben maad hard in the licnesse of stoon, and the ouer part of occian is streyned togidere.</span> <span class="verse"><a name="31">31</a>Whether thou schalt mowe ioyne togidere schynynge sterris Pliades, ethir thou schalt mowe distrie the cumpas of Arturis?</span> <span class="verse"><a name="32">32</a>Whether thou bryngist forth Lucifer, `that is, dai sterre, in his tyme, and makist euene sterre to rise on the sones of erthe?</span> <span class="verse"><a name="33">33</a>Whether thou knowist the ordre of heuene, and schalt sette the resoun therof in erthe?</span> <span class="verse"><a name="34">34</a>Whethir thou schalt reise thi vois in to a cloude, and the fersnesse of watris schal hile thee?</span> <span class="verse"><a name="35">35</a>Whethir thou schalt sende leitis, and tho schulen go, and tho schulen turne ayen, and schulen seie to thee, We ben present?</span> <span class="verse"><a name="36">36</a>Who puttide wisdoom in the entrailis of man, ethir who yaf vndurstondyng to the cok?</span> <span class="verse"><a name="37">37</a>Who schal telle out the resoun of heuenes, and who schal make acordyng of heuene to sleep?</span> <span class="verse"><a name="38">38</a>Whanne dust was foundid in the erthe, and clottis weren ioyned togidere?</span> <span class="verse"><a name="39">39</a>Whether thou schalt take prey to the lionesse, and schalt fille the soulis of hir whelpis,</span> <span class="verse"><a name="40">40</a>whanne tho liggen in caues, and aspien in dennes?</span> <span class="verse"><a name="41">41</a>Who makith redi for the crowe his mete, whanne hise briddis crien to God, and wandren aboute, for tho han not meetis?</span> </p></div</div></div></body></html>