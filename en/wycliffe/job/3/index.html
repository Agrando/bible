<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 3</strong></div><p><span class="verse"><a name="1">1</a>Aftir these thingis Joob openyde his mouth,</span> <span class="verse"><a name="2">2</a>and curside his dai, and seide, Perische the dai in which Y was borun,</span> <span class="verse"><a name="3">3</a>and the nyyt in which it was seid, The man is conceyued.</span> <span class="verse"><a name="4">4</a>Thilke dai be turnede in to derknessis; God seke not it aboue, and be it not in mynde, nethir be it liytned with liyt.</span> <span class="verse"><a name="5">5</a>Derknessis make it derk, and the schadewe of deeth and myist occupie it; and be it wlappid with bittirnesse.</span> <span class="verse"><a name="6">6</a>Derk whirlwynde holde that niyt; be it not rikynyd among the daies of the yeer, nethir be it noumbrid among the monethes.</span> <span class="verse"><a name="7">7</a>Thilke nyyt be soleyn, and not worthi of preisyng.</span> <span class="verse"><a name="8">8</a>Curse thei it, that cursen the dai, that ben redi to reise Leuyathan.</span> <span class="verse"><a name="9">9</a>Sterris be maad derk with the derknesse therof; abide it liyt, and se it not, nethir the bigynnyng of the morwetid risyng vp.</span> <span class="verse"><a name="10">10</a>For it closide not the doris of the wombe, that bar me, nethir took awei yuels fro min iyen.</span> <span class="verse"><a name="11">11</a>Whi was not Y deed in the wombe? whi yede Y out of the wombe, and perischide not anoon?</span> <span class="verse"><a name="12">12</a>Whi was Y takun on knees? whi was Y suclid with teetis?</span> <span class="verse"><a name="13">13</a>For now Y slepynge schulde be stille, and schulde reste in my sleep,</span> <span class="verse"><a name="14">14</a>with kyngis, and consuls of erthe, that bilden to hem soleyn places;</span> <span class="verse"><a name="15">15</a>ethir with prynces that han gold in possessioun, and fillen her housis with siluer;</span> <span class="verse"><a name="16">16</a>ethir as a `thing hid not borun Y schulde not stonde, ethir whiche conseyued sien not liyt.</span> <span class="verse"><a name="17">17</a>There wickid men ceessiden of noise, and there men maad wery of strengthe restiden.</span> <span class="verse"><a name="18">18</a>And sum tyme boundun togidere with out disese thei herden not the voys of the wrongful axere.</span> <span class="verse"><a name="19">19</a>A litil man and greet man be there, and a seruaunt free fro his lord.</span> <span class="verse"><a name="20">20</a>Whi is liyt youun to the wretche, and lijf to hem that ben in bitternesse of soule?</span> <span class="verse"><a name="21">21</a>Whiche abiden deeth, and it cometh not;</span> <span class="verse"><a name="22">22</a>as men diggynge out tresour and ioien greetly, whanne thei han founde a sepulcre?</span> <span class="verse"><a name="23">23</a>Whi is liyt youun to a man, whos weie is hid, and God hath cumpassid hym with derknessis?</span> <span class="verse"><a name="24">24</a>Bifore that Y ete, Y siyhe; and as of watir flowynge, so is my roryng.</span> <span class="verse"><a name="25">25</a>For the drede, which Y dredde, cam to me; and that, that Y schamede, bifelde.</span> <span class="verse"><a name="26">26</a>Whether Y dissymilide not? whether Y was not stille? whether Y restide not? and indignacioun cometh on me.</span> </p></div</div></div></body></html>