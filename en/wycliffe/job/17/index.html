<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 17</strong></div><p><span class="verse"><a name="1">1</a>Mi spirit schal be maad feble; my daies schulen be maad schort, and oneli the sepulcre is left to me.</span> <span class="verse"><a name="2">2</a>Y have not synned, and myn iye dwellith in bittirnessis.</span> <span class="verse"><a name="3">3</a>Lord, delyuere thou me, and sette thou me bisidis thee; and the hond of ech fiyte ayens me.</span> <span class="verse"><a name="4">4</a>Thou hast maad the herte of hem fer fro doctryn, `ethir knowyng of treuthe; therfor thei schulen not be enhaunsid.</span> <span class="verse"><a name="5">5</a>He bihetith prey to felowis, and the iyen of hise sones schulen faile.</span> <span class="verse"><a name="6">6</a>He hath set as in to a prouerbe of the comyn puple, and his saumple bifor hem.</span> <span class="verse"><a name="7">7</a>Myn `iye dasewide at indignacioun; and my membris ben dryuun as in to nouyt.</span> <span class="verse"><a name="8">8</a>Iust men schulen wondre on this thing; and an innocent schal be reisid ayens an ypocrite.</span> <span class="verse"><a name="9">9</a>And a iust man schal holde his weie, and he schal adde strengthe to clene hondis.</span> <span class="verse"><a name="10">10</a>Therfor alle `ye be conuertid, and come ye; and Y schal not fynde in you ony wiys man.</span> <span class="verse"><a name="11">11</a>My daies ben passid; my thouytis ben scaterid, turmentynge myn herte.</span> <span class="verse"><a name="12">12</a>Tho han turned the nyyt `in to day; and eft aftir derknessis hope liyt.</span> <span class="verse"><a name="13">13</a>If Y `susteyne, ether suffre pacientli, helle is myn hous; and Y haue arayede my bed in derknessis.</span> <span class="verse"><a name="14">14</a>Y seide to rot, Thou art my fadur; and to wormes, Ye ben my modir and my sister.</span> <span class="verse"><a name="15">15</a>Therfor where is now myn abidyng? and who biholdith my pacience?</span> <span class="verse"><a name="16">16</a>Alle my thingis schulen go doun in to deppeste helle; gessist thou, whether reste schal be to me, nameli there.</span> </p></div</div></div></body></html>