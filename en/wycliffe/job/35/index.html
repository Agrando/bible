<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 35</strong></div><p><span class="verse"><a name="1">1</a>Therfor Helyu spak eft these thingis, Whethir thi thouyt semeth euene,</span> <span class="verse"><a name="2">2</a>`ether riytful, to thee, that thou schuldist seie, Y am riytfulere than God?</span> <span class="verse"><a name="3">3</a>For thou seidist, That, that is good, plesith not thee; ethir what profitith it to thee, if Y do synne?</span> <span class="verse"><a name="4">4</a>Therfor Y schal answere to thi wordis, and to thi frendis with thee.</span> <span class="verse"><a name="5">5</a>Se thou, and biholde heuene, and biholde thou the eir, that God is hiyere than thou.</span> <span class="verse"><a name="6">6</a>If thou synnest `ayens hym, what schalt thou anoye hym? and if thi wickidnessis ben multiplied, what schalt thou do ayens hym?</span> <span class="verse"><a name="7">7</a>Certis if thou doist iustli, what schalt thou yyue to hym; ether what schal he take of thin hond?</span> <span class="verse"><a name="8">8</a>Thi wickidnesse schal anoie a man, which is lijk thee; and thi riytfulnesse schal helpe the sone of a man.</span> <span class="verse"><a name="9">9</a>Thei schulen cry for the multitude of fals chalengeris, and thei schulen weile for the violence of the arm of tirauntis.</span> <span class="verse"><a name="10">10</a>And Joob seide not, Where is God, that made me, and that yaf songis in the nyyt?</span> <span class="verse"><a name="11">11</a>Which God techith vs aboue the beestis of erthe, and he schal teche vs aboue the briddis of heuene.</span> <span class="verse"><a name="12">12</a>There thei schulen crye, and God schal not here, for the pride of yuele men.</span> <span class="verse"><a name="13">13</a>For God schal not here with out cause, and Almyyti God schal biholde the causis of ech man.</span> <span class="verse"><a name="14">14</a>Yhe, whanne thou seist, He biholdith not; be thou demed bifor hym, and abide thou hym.</span> <span class="verse"><a name="15">15</a>For now he bryngith not in his strong veniaunce, nether vengith `greetli felonye.</span> <span class="verse"><a name="16">16</a>Therfor Joob openith his mouth in veyn, and multiplieth wordis with out kunnyng.</span> </p></div</div></div></body></html>