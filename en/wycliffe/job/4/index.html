<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 4</strong></div><p><span class="verse"><a name="1">1</a>Forsothe Eliphat Themanytes answeride, and seide,</span> <span class="verse"><a name="2">2</a>If we bigynnen to speke to thee, in hap thou schalt take it heuyli; but who may holde a word conseyued?</span> <span class="verse"><a name="3">3</a>Lo! thou hast tauyt ful many men, and thou hast strengthid hondis maad feynt.</span> <span class="verse"><a name="4">4</a>Thi wordis confermyden men doutynge, and thou coumfortidist knees tremblynge.</span> <span class="verse"><a name="5">5</a>But now a wounde is comun on thee, and thou hast failid; it touchide thee, and thou art disturblid.</span> <span class="verse"><a name="6">6</a>Where is thi drede, thi strengthe, and thi pacience, and the perfeccioun of thi weies?</span> <span class="verse"><a name="7">7</a>Y biseche thee, haue thou mynde, what innocent man perischide euere, ethir whanne riytful men weren doon awei?</span> <span class="verse"><a name="8">8</a>Certis rathir Y siy hem, that worchen wickidnesse, and sowen sorewis,</span> <span class="verse"><a name="9">9</a>and repen tho, to haue perischid bi God blowynge, and to be wastid bi the spirit of his ire.</span> <span class="verse"><a name="10">10</a>The roryng of a lioun, and the vois of a lionesse, and the teeth of `whelpis of liouns ben al to-brokun.</span> <span class="verse"><a name="11">11</a>Tigris perischide, for sche hadde not prey; and the whelpis of a lioun ben distried.</span> <span class="verse"><a name="12">12</a>Certis an hid word was seid to me, and myn eere took as theueli the veynes of priuy noise therof.</span> <span class="verse"><a name="13">13</a>In the hidousnesse of `nyytis siyt, whanne heuy sleep is wont to occupie men,</span> <span class="verse"><a name="14">14</a>drede and tremblyng helde me; and alle my boonys weren aferd.</span> <span class="verse"><a name="15">15</a>And whanne the spirit `yede in my presence, the heiris of `my fleisch hadden hidousnesse.</span> <span class="verse"><a name="16">16</a>Oon stood, whos chere Y knewe not, an ymage bifor myn iyen; and Y herde a vois as of softe wynd.</span> <span class="verse"><a name="17">17</a>Whether a man schal be maad iust in comparisoun of God? ethir whethir a man schal be clennere than his Makere?</span> <span class="verse"><a name="18">18</a>Lo! thei that seruen hym ben not stidefast; and he findith schrewidnesse in hise aungels.</span> <span class="verse"><a name="19">19</a>Hou myche more thei that dwellen in housis of cley, that han an ertheli foundement, schulen be wastyd as of a mouyte.</span> <span class="verse"><a name="20">20</a>Fro morewtid til to euentid thei schulen be kit doun; and for no man vndurstondith, thei schulen perische with outen ende.</span> <span class="verse"><a name="21">21</a>Sotheli thei, that ben residue, schulen be takun awei; thei schulen die, and not in wisdom.</span> </p></div</div></div></body></html>