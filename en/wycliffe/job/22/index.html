<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 22</strong></div><p><span class="verse"><a name="1">1</a>Forsothe Eliphat Themanytes answeride, and seide,</span> <span class="verse"><a name="2">2</a>Whether a man, yhe, whanne he is of perfit kunnyng, mai be comparisound to God?</span> <span class="verse"><a name="3">3</a>What profitith it to God, if thou art iust? ethir what schalt thou yyue to hym, if thi lijf is without wem?</span> <span class="verse"><a name="4">4</a>Whether he schal drede, and schal repreue thee, and schal come with thee in to doom,</span> <span class="verse"><a name="5">5</a>and not for thi ful myche malice, and thi wickidnessis with out noumbre, `these peynes bifelden iustli to thee?</span> <span class="verse"><a name="6">6</a>For thou hast take awei with out cause the wed of thi britheren; and hast spuylid nakid men of clothis.</span> <span class="verse"><a name="7">7</a>Thou yauest not watir to the feynt man; and thou withdrowist breed fro the hungri man.</span> <span class="verse"><a name="8">8</a>In the strengthe of thin arm thou haddist the lond in possessioun; and thou moost myyti heldist it.</span> <span class="verse"><a name="9">9</a>Thou leftist widewis voide; and al to-brakist the schuldris of fadirles children.</span> <span class="verse"><a name="10">10</a>Therfor thou art cumpassid with snaris; and sodeyn drede disturblith thee.</span> <span class="verse"><a name="11">11</a>And thou gessidist, that thou schuldist not se derknessis; and that thou schuldist not be oppressid with the fersnesse of watris flowyng.</span> <span class="verse"><a name="12">12</a>Whether thou thenkist, that God is hiyere than heuene, and is enhaunsid aboue the coppe of sterris?</span> <span class="verse"><a name="13">13</a>And thou seist, What sotheli knowith God? and, He demeth as bi derknesse.</span> <span class="verse"><a name="14">14</a>A cloude is his hidyng place, and he biholdith not oure thingis, and he `goith aboute the herris of heuene.</span> <span class="verse"><a name="15">15</a>Whether thou coueitist to kepe the path of worldis, which wickid men han ofte go?</span> <span class="verse"><a name="16">16</a>Whiche weren takun awei bifor her tyme, and the flood distriede the foundement of hem.</span> <span class="verse"><a name="17">17</a>Whiche seiden to God, Go thou awei fro vs; and as if Almyyti God may do no thing, thei gessiden hym,</span> <span class="verse"><a name="18">18</a>whanne he hadde fillid her housis with goodis; the sentence of whiche men be fer fro me.</span> <span class="verse"><a name="19">19</a>Iust men schulen se, and schulen be glad; and an innocent man schal scorne hem.</span> <span class="verse"><a name="20">20</a>Whether the reisyng of hem is not kit doun, and fier schal deuoure the relifs of hem?</span> <span class="verse"><a name="21">21</a>Therfor assente thou to God, and haue thou pees; and bi these thingis thou schalt haue best fruytis.</span> <span class="verse"><a name="22">22</a>Take thou the lawe of his mouth, and sette thou hise wordis in thin herte.</span> <span class="verse"><a name="23">23</a>If thou turnest ayen to Almyyti God, thou schalt be bildid; and thou schalt make wickidnesse fer fro thi tabernacle.</span> <span class="verse"><a name="24">24</a>He schal yyue a flynt for erthe, and goldun strondis for a flynt.</span> <span class="verse"><a name="25">25</a>And Almyyti God schal be ayens thin enemyes; and siluer schal be gaderid togidere to thee.</span> <span class="verse"><a name="26">26</a>Thanne on Almyyti God thou schalt flowe with delicis; and thou schalt reise thi face to God.</span> <span class="verse"><a name="27">27</a>Thou schalt preye hym, and he schal here thee; and thou schalt yelde thi vowis.</span> <span class="verse"><a name="28">28</a>Thou schalt deme a thing, and it schal come to thee; and lyyt schal schyne in thi weies.</span> <span class="verse"><a name="29">29</a>For he that is mekid, schal be in glorie; and he that bowith doun hise iyen, schal be saued.</span> <span class="verse"><a name="30">30</a>An innocent schal be saued; sotheli he schal be saued in the clennesse of hise hondis.</span> </p></div</div></div></body></html>