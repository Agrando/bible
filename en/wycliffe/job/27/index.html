<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/job">Job</a> &gt <strong>Chapter 27</strong></div><p><span class="verse"><a name="1">1</a>Also Joob addide, takynge his parable, and seide,</span> <span class="verse"><a name="2">2</a>God lyueth, that hath take awey my doom, and Almyyti God, that hath brouyt my soule to bitternesse.</span> <span class="verse"><a name="3">3</a>For as long as breeth is in me, and the spirit of God is in my nose thirlis,</span> <span class="verse"><a name="4">4</a>my lippis schulen not speke wickidnesse, nether my tunge schal thenke a leesyng.</span> <span class="verse"><a name="5">5</a>Fer be it fro me, that Y deme you iust; til Y faile, Y schal not go awei fro myn innocence.</span> <span class="verse"><a name="6">6</a>Y schal not forsake my iustifiyng, which Y bigan to holde; for myn herte repreueth me not in al my lijf.</span> <span class="verse"><a name="7">7</a>As my wickid enemy doth; myn aduersarie is as wickid.</span> <span class="verse"><a name="8">8</a>For what is the hope of an ypocrite, if he rauyschith gredili, and God delyuerith not his soule?</span> <span class="verse"><a name="9">9</a>Whether God schal here the cry of hym, whanne angwisch schal come on hym?</span> <span class="verse"><a name="10">10</a>ether whether he may delite in Almyyti God, and inwardli clepe God in al tyme?</span> <span class="verse"><a name="11">11</a>Y schal teche you bi the hond of God, what thingis Almyyti God hath; and Y schal not hide.</span> <span class="verse"><a name="12">12</a>Lo! alle ye knowen, and what speken ye veyn thingis with out cause?</span> <span class="verse"><a name="13">13</a>This is the part of a wickid man anentis God, and the eritage of violent men, ether rauenours, whiche thei schulen take of Almyyti God.</span> <span class="verse"><a name="14">14</a>If hise children ben multiplied, thei schulen be slayn in swerd; and hise sones sones schulen not be fillid with breed.</span> <span class="verse"><a name="15">15</a>Thei, that ben residue of hym, schulen be biried in perischyng; and the widewis of hym schulen not wepe.</span> <span class="verse"><a name="16">16</a>If he gaderith togidere siluer as erthe, and makith redi clothis as cley;</span> <span class="verse"><a name="17">17</a>sotheli he made redi, but a iust man schal be clothid in tho, and an innocent man schal departe the siluer.</span> <span class="verse"><a name="18">18</a>As a mouyte he hath bildid his hous, and as a kepere he made a schadewyng place.</span> <span class="verse"><a name="19">19</a>A riche man, whanne he schal die, schal bere no thing with hym; he schal opene hise iyen, and he schal fynde no thing.</span> <span class="verse"><a name="20">20</a>Pouert as water schal take hym; and tempeste schal oppresse hym in the nyyt.</span> <span class="verse"><a name="21">21</a>Brennynge wynd schal take hym, and schal do awei; and as a whirlewynd it schal rauysche hym fro his place.</span> <span class="verse"><a name="22">22</a>He schal sende out turmentis on hym, and schal not spare; he fleynge schal `fle fro his hond.</span> <span class="verse"><a name="23">23</a>He schal streyne hise hondis on him, and he schal hisse on hym, and schal biholde his place.</span> </p></div</div></div></body></html>