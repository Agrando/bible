<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Therfor, hooli britheren, and parceneris of heuenli cleping, biholde ye the apostle and the bischop of oure confessioun, Jhesu,</span> <span class="verse"><a name="2">2</a>which is trewe to hym that made hym, as also Moises in al the hous of hym.</span> <span class="verse"><a name="3">3</a>But this byschop is had worthi of more glorie than Moises, bi as myche as he hath more honour of the hous, that made the hous.</span> <span class="verse"><a name="4">4</a>For ech hous is maad of sum man; he that made alle thingis of nouyt is God.</span> <span class="verse"><a name="5">5</a>And Moises was trewe in al his hous, as a seruaunt, in to witnessyng of tho thingis that weren to be seid;</span> <span class="verse"><a name="6">6</a>but Crist as a sone in his hous. Which hous we ben, if we holden sad trist and glorie of hope in to the ende.</span> <span class="verse"><a name="7">7</a>Wherfor as the Hooli Goost seith, To dai, if ye han herd his vois, nyle ye hardne youre hertis,</span> <span class="verse"><a name="8">8</a>as in wraththing, lijk the dai of temptacioun in desert;</span> <span class="verse"><a name="9">9</a>where youre fadris temptiden me, and preueden, and siyen my werkis fourti yeeris.</span> <span class="verse"><a name="10">10</a>Wherfor Y was wrooth to this generacioun, and Y seide, Euere more thei erren in herte, for thei knewen not my weies;</span> <span class="verse"><a name="11">11</a>to whiche Y swore in my wraththe, thei schulen not entre in to my reste.</span> <span class="verse"><a name="12">12</a>Britheren, se ye, lest perauenture in ony of you be an yuel herte of vnbileue, to departe fro the lyuynge God.</span> <span class="verse"><a name="13">13</a>But moneste you silf bi alle daies, the while to dai is named, that noon of you be hardned bi fallas of synne.</span> <span class="verse"><a name="14">14</a>For we ben maad parceneris of Crist, if netheles we holden the bigynnyng of his substaunce sad in to the ende.</span> <span class="verse"><a name="15">15</a>While it is seid, to dai, if ye han herd the vois of hym, nyle ye hardne youre hertis, as in that wraththing.</span> <span class="verse"><a name="16">16</a>For summen heringe wraththiden, but not alle thei that wenten out of Egipt bi Moises.</span> <span class="verse"><a name="17">17</a>But to whiche was he wraththid fourti yeeris? Whether not to hem that synneden, whos careyns weren cast doun in desert?</span> <span class="verse"><a name="18">18</a>And to whiche swoor he, that thei schulden not entre in to the reste of hym, not but to hem that weren vnbileueful?</span> <span class="verse"><a name="19">19</a>And we seen, that thei myyten not entre in to the reste of hym for vnbileue.</span> </p></div</div></div></body></html>