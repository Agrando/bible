<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Therfor we bringinge in a word of the bigynnyng of Crist, be we borun to the perfeccioun of hym, not eftsoone leggynge the foundement of penaunce fro deed werkis, and of the feith to God, and of teching of baptimys,</span> <span class="verse"><a name="2">2</a>and of leiynge on of hondis, and of risyng ayen of deed men, and of the euerlastinge doom.</span> <span class="verse"><a name="3">3</a>And this thing we schulen do, if God schal suffre.</span> <span class="verse"><a name="4">4</a>But it is impossible, that thei that ben onys liytned, and `han tastid also an heuenly yifte, and ben maad parceneris of the Hooli Goost,</span> <span class="verse"><a name="5">5</a>and netheles han tastid the good word of God, and the vertues of the world to comynge, and ben slidun fer awei,</span> <span class="verse"><a name="6">6</a>that thei be renewid eftsoone to penaunce. Whiche eftsones crucifien to hem silf the sone of God, and han to scorn.</span> <span class="verse"><a name="7">7</a>For the erthe that drinkith reyn ofte comynge on it, and bringith forth couenable erbe to hem of whiche it is tilid, takith blessing of God.</span> <span class="verse"><a name="8">8</a>But that that is bringinge forth thornes and breris, is repreuable, and next to curs, whos endyng schal be in to brennyng.</span> <span class="verse"><a name="9">9</a>But, ye moost dereworthe, we tristen of you betere thingis, and neer to helthe, thouy we speken so.</span> <span class="verse"><a name="10">10</a>For God is not vniust, that he foryete youre werk and loue, whiche ye han schewid in his name; for ye han mynystrid to seyntis, `and mynistren.</span> <span class="verse"><a name="11">11</a>And we coueiten that ech of you schewe the same bisynesse to the fillyng of hope in to the ende;</span> <span class="verse"><a name="12">12</a>that ye be not maad slowe, but also sueris of hem, whiche bi feith and pacience schulen enherite the biheestis.</span> <span class="verse"><a name="13">13</a>For God bihetinge to Abraham, for he hadde noon grettere, bi whom he schulde swere, swoor bi hym silf,</span> <span class="verse"><a name="14">14</a>and seide, Y blessinge schal blesse thee, and Y multipliynge schal multiplie thee;</span> <span class="verse"><a name="15">15</a>and so he long abidinge hadde the biheeste.</span> <span class="verse"><a name="16">16</a>For men sweren bi a grettere than hem silf, and the ende of al her ple is an ooth to confirmacioun.</span> <span class="verse"><a name="17">17</a>In which thing God willynge to schewe plenteuouslier to the eiris of his biheest the sadnesse of his counsel,</span> <span class="verse"><a name="18">18</a>puttide bitwixe an ooth, that bi twey thingis vnmeuable, bi whiche it is impossible that God lie, we han a strengeste solace, `we that fleen togidere to holde the hope that is put forth to vs.</span> <span class="verse"><a name="19">19</a>Which hope as an ankir we han sikir to the soule, and sad, and goynge in to the ynnere thingis of hiding;</span> <span class="verse"><a name="20">20</a>where the bifore goere, Jhesus, that is maad bischop with outen ende bi the ordre of Melchisedech, entride for vs.</span> </p></div</div></div></body></html>