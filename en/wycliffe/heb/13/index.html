<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/en/wycliffe/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/en">English</a> &gt; <a href="/en/wycliffe">John Wycliffe Bible</a> &gt; <a href="/en/wycliffe/heb">Hebrews</a> &gt <strong>Chapter 13</strong></div><p><span class="verse"><a name="1">1</a>The charite of britherhod dwelle in you, and nyle ye foryete hospitalite;</span> <span class="verse"><a name="2">2</a>for bi this summen plesiden to aungels, that weren resseyued to herborewe.</span> <span class="verse"><a name="3">3</a>Thenke ye on boundun men, as ye weren togidere boundun, and of trauelinge men, as ye silf dwellinge in the body.</span> <span class="verse"><a name="4">4</a>`Wedding is in alle thingis onourable, and bed vnwemmed; for God schal deme fornicatouris and auouteris.</span> <span class="verse"><a name="5">5</a>Be youre maneres withoute coueitise, apaied with present thingis; for he seide, Y schal not leeue thee,</span> <span class="verse"><a name="6">6</a>nether forsake, so that we seie tristily, The Lord is an helpere to me; Y schal not drede, what a man schal do to me.</span> <span class="verse"><a name="7">7</a>Haue ye mynde of youre souereyns, that han spokun to you the word of God; of whiche `biholde ye the goyng out of lyuynge, and sue ye the feith of hem,</span> <span class="verse"><a name="8">8</a>Jhesu Crist, yistirdai, and to dai, he is also into worldis.</span> <span class="verse"><a name="9">9</a>Nyle ye be led awei with dyuerse `techingis, and straunge. For it is best to stable the herte with grace, not with metis, whiche profitiden not to men wandringe in hem.</span> <span class="verse"><a name="10">10</a>We han an auter, of which thei that seruen to the tabernacle, han not power to ete.</span> <span class="verse"><a name="11">11</a>For of whiche beestis the blood is borun in for synne in to hooli thingis bi the bischop, the bodies of hem ben brent with out the castels.</span> <span class="verse"><a name="12">12</a>For which thing Jhesu, that he schulde halewe the puple bi his blood, suffride with out the gate.</span> <span class="verse"><a name="13">13</a>Therfor go we out to hym with out the castels, berynge his repreef.</span> <span class="verse"><a name="14">14</a>For we han not here a citee dwellynge, but we seken a citee to comynge.</span> <span class="verse"><a name="15">15</a>Therfor bi hym offre we a sacrifice of heriyng euere more to God, that is to seye, the fruyt of lippis knoulechinge to his name.</span> <span class="verse"><a name="16">16</a>And nyle ye foryete wel doynge, and comynyng; for bi siche sacrifices God is disserued.</span> <span class="verse"><a name="17">17</a>Obeie ye to youre souereyns, and be ye suget to hem; for thei perfitli waken, as to yeldinge resoun for youre soulis, that thei do this thing with ioie, and not sorewinge; for this thing spedith not to you.</span> <span class="verse"><a name="18">18</a>Preie ye for vs, and we tristen that we han good conscience in alle thingis, willynge to lyue wel.</span> <span class="verse"><a name="19">19</a>More ouer Y biseche you to do, that Y be restorid the sunnere to you.</span> <span class="verse"><a name="20">20</a>And God of pees, that ladde out fro deth the greet scheepherd of scheep, in the blood of euerlastinge testament, oure Lord Jhesu Crist,</span> <span class="verse"><a name="21">21</a>schape you in al good thing, that ye do the wille of hym; and he do in you that thing that schal plese bifor hym, bi Jhesu Crist, to whom be glorie in to worldis of worldis. Amen.</span> <span class="verse"><a name="22">22</a>And, britheren, Y preie you, that ye suffre a word of solace; for bi ful fewe thingis Y haue writun to you.</span> <span class="verse"><a name="23">23</a>Knowe ye oure brother Tymothe, that is sent forth, with whom if he schal come more hastili, Y schal se you.</span> <span class="verse"><a name="24">24</a>Grete ye wel alle youre souereyns, and alle hooli men. The britheren of Italie greten you wel.</span> <span class="verse"><a name="25">25</a>The grace of God be with you alle. Amen.</span> </p></div</div></div></body></html>