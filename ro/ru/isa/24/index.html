<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Iată, Domnul deşartă ţara şi o pustieşte, îi răstoarnă faţa şi risipeşte locuitorii;</span> <span class="verse"><a name="2">2</a>cum se întîmplă preotului se întîmplă şi poporului, stăpînului ca şi slugii, stăpînei ca şi slujnicei, vînzătorului ca şi cumpărătorului, celui ce dă cu împrumut ca şi celui ce ia cu împrumut, datornicului ca şi cel căruia îi este dator.</span> <span class="verse"><a name="3">3</a>Ţara este pustiită de tot şi prădată; căci Domnul a hotărît aşa.</span> <span class="verse"><a name="4">4</a>Ţara este tristă, sleită de puteri; locuitorii sînt mîhniţi şi tînjesc; căpeteniile poporului sînt fără putere,</span> <span class="verse"><a name="5">5</a>căci ţara a fost spurcată de locuitorii ei; ei călcau legile, nu ţineau poruncile, şi rupeau legămîntul cel vecinic!</span> <span class="verse"><a name="6">6</a>De aceea mănîncă blestemul ţara, şi sufăr locuitorii ei pedeapsa nelegiuirilor lor; de aceea sînt prăpădiţi locuitorii ţării, şi nu mai rămîne decît un mic număr din ei.</span> <span class="verse"><a name="7">7</a>Mustul stă trist, via este veştejită; toţi cei ce erau cu inima veselă, suspină.</span> <span class="verse"><a name="8">8</a>A încetat desfătarea timpanelor, s'a sfîrşit veselia gălăgiosă, s'a dus bucuria arfei.</span> <span class="verse"><a name="9">9</a>Nu se mai cîntă cînd se bea vin, şi băuturile tari li se par amare celor ce le beau.</span> <span class="verse"><a name="10">10</a>Cetatea pustie este dărîmată; toate casele sînt închise, nu mai intră nimeni în ele.</span> <span class="verse"><a name="11">11</a>Pe uliţe se strigă după vin; s'a dus orice desfătare, nu mai este nicio veselie în ţară.</span> <span class="verse"><a name="12">12</a>Numai pustiire a mai rămas în cetate, şi porţile stau dărîmate.</span> <span class="verse"><a name="13">13</a>Da, în ţară, în mijlocul popoarelor, este ca atunci cînd se scutură măslinul, sau ca la culesul ciorchinelor rămase după culesul viei.</span> <span class="verse"><a name="14">14</a>Ceilalţi însă, cari vor mai rămînea, îşi înălţă glasul, scot strigăte de veselie; de pe ţărmurile mării, laudă măreţia Domnului.</span> <span class="verse"><a name="15">15</a>,,Proslăviţi dar pe Domnul în locurile unde străluceşte lumină, lăudaţi Numele Domnului, Dumnezeului lui Israel, în ostroavele mării!``</span> <span class="verse"><a name="16">16</a>Dela marginele pămîntului auzim cîntînd: ,,Slavă celui neprihănit!`` Dar eu zic: ,,Sînt perdut! Sînt perdut! Vai de mine!`` Jăfuitorii jăfuiesc, jăfuitorii se înverşunează la jaf.</span> <span class="verse"><a name="17">17</a>Groaza, groapa, şi laţul, vin peste tine, locuitor al ţării!</span> <span class="verse"><a name="18">18</a>Cel ce fuge dinaintea strigătelor de groază cade în groapă, şi cel ce se ridică din groapă se prinde în laţ; căci se deschid stăvilarele de sus, şi se clatină temeliile pămîntului!</span> <span class="verse"><a name="19">19</a>Pămîntul se rupe, pămîntul se sfărîmă, pămîntul se crapă,</span> <span class="verse"><a name="20">20</a>pămîntul se clatină ca un om beat, tremură ca o colibă; păcatul lui îl apasă, cade, şi nu se mai ridică.</span> <span class="verse"><a name="21">21</a>În ziua aceea, Domnul va pedepsi în cer oştirea de sus, iar pe pămînt pe împăraţii pămîntului.</span> <span class="verse"><a name="22">22</a>Aceştia vor fi strînşi ca prinşi de război şi puşi într'o temniţă, vor fi închişi în gherle, şi, după un mare număr de zile, vor fi pedepsiţi</span> <span class="verse"><a name="23">23</a>Luna va fi acoperită de ruşine, şi soarele de groază; căci Domnul oştirilor va împărăţi pe muntele Sionului şi la Ierusalim, strălucind de slavă în faţa bătrînilor Lui.</span> </p></div</div></div></body></html>