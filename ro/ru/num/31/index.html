<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/num">Numbers</a> &gt <strong>Chapter 31</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Răsbună pe copiii lui Israel împotriva Madianiţilor, apoi vei fi adăugat la poporul tău.``</span> <span class="verse"><a name="3">3</a>Moise a vorbit poporului şi a zis: ,,Înarmaţi dintre voi nişte bărbaţi pentru oştire, şi să meargă împotriva Madianului, ca să aducă la îndeplinire răzbunarea Domnului împotriva Madianului.</span> <span class="verse"><a name="4">4</a>Să trimeteţi la oaste cîte o mie de oameni de seminţie, din toate seminţiile lui Israel.``</span> <span class="verse"><a name="5">5</a>Au luat dintre miile lui Israel cîte o mie de oameni de seminţie, adică douăsprezece mii de oameni înarmaţi pentru oaste.</span> <span class="verse"><a name="6">6</a>Moise a trimes la oaste pe aceşti o mie de oameni de seminţie, şi a trimes cu ei pe fiul preotului Eleazar, Fineas, care ducea uneltele sfinte şi trîmbiţele răsunătoare.</span> <span class="verse"><a name="7">7</a>Au înaintat împotriva Madianului, după porunca pe care o dăduse lui Moise Domnul; şi au omorît pe toţi bărbaţii.</span> <span class="verse"><a name="8">8</a>Împreună cu toţi ceilalţi, au omorît şi pe împăraţii Madianului: Evi, Rechem, Ţur, Hur şi Reba, cei cinci împăraţi ai Madianului; au ucis cu sabia şi pe Balaam, fiul lui Beor.</span> <span class="verse"><a name="9">9</a>Copiii lui Israel au luat prinse pe femeile Madianiţilor cu pruncii lor, şi le-au jăfuit toate vitele, toate turmele şi toate bogăţiile.</span> <span class="verse"><a name="10">10</a>Le-au ars toate cetăţile pe cari le locuiau şi toate ocoalele lor.</span> <span class="verse"><a name="11">11</a>Au luat toată prada şi toate jafurile de oameni şi dobitoace;</span> <span class="verse"><a name="12">12</a>şi pe cei prinşi, prada şi jafurile, le-au adus lui Moise, preotului Eleazar, şi adunării copiilor lui Israel, cari erau tăbărîţi în cîmpia Moabului, lîngă Iordan, în faţa Ierihonului.</span> <span class="verse"><a name="13">13</a>Moise, preotul Eleazar, şi toţi mai marii adunării, le-au ieşit înainte, afară din tabără.</span> <span class="verse"><a name="14">14</a>Şi Moise s'a mîniat pe căpeteniile oştirii, pe căpeteniile peste o mie şi pe căpeteniile peste o sută, cari se întorceau dela război.</span> <span class="verse"><a name="15">15</a>El le -a zis: ,,Cum? Aţi lăsat cu viaţă pe toate femeile?</span> <span class="verse"><a name="16">16</a>Iată, ele sînt acelea cari, după cuvîntul lui Balaam, au tîrît pe copiii lui Israel să păcătuiască împotriva Domnului, în fapta lui Peor; şi atunci a izbucnit urgia în adunarea Domnului.</span> <span class="verse"><a name="17">17</a>Acum, dar, omorîţi pe orice prunc de parte bărbătească, şi omorîţi pe orice femeie care a cunoscut pe un bărbat culcîndu-se cu el;</span> <span class="verse"><a name="18">18</a>dar lăsaţi cu viaţă pentru voi toţi pruncii de parte femeiască şi pe toate fetele cari n'au cunoscut împreunarea cu un bărbat.</span> <span class="verse"><a name="19">19</a>Iar voi, tăbărîţi şapte zile afară din tabără; toţi aceia dintre voi cari au ucis pe cineva, şi toţi cei ce s'au atins de vre un mort, să se cureţe a treia şi a şaptea zi, ei şi cei prinşi de voi.</span> <span class="verse"><a name="20">20</a>Să curăţiţi deasemenea orice haină, orice lucru de piele, orice lucru de păr de capră şi orice unealtă de lemn.``</span> <span class="verse"><a name="21">21</a>Preotul Eleazar a zis ostaşilor, cari se duseseră la război: ,,Iată ce este poruncit prin legea pe care a dat -o lui Moise Domnul.</span> <span class="verse"><a name="22">22</a>Aurul, argintul, arama, ferul, cositorul şi plumbul,</span> <span class="verse"><a name="23">23</a>orice lucru care poate suferi focul, să -l treceţi prin foc ca să se curăţească. Dar tot ce nu poate suferi focul, să fie curăţit cu apa de curăţire; să -l treceţi prin apă.</span> <span class="verse"><a name="24">24</a>Să vă spălaţi hainele în ziua a şaptea şi veţi fi curaţi; apoi, veţi putea intra în tabără.``</span> <span class="verse"><a name="25">25</a>Domnul a zis lui Moise:</span> <span class="verse"><a name="26">26</a>,,Fă, împreună cu preotul Eleazar şi cu căpeteniile caselor adunării, socoteala prăzii luate, fie oameni fie dobitoace.</span> <span class="verse"><a name="27">27</a>Împarte prada între luptătorii cari s'au dus la oaste şi între toată adunarea.</span> <span class="verse"><a name="28">28</a>Să iei întîi din partea ostaşilor cari s'au dus la oaste o dare pentru Domnul, şi anume: unul din cinci sute, atît din oameni cît şi din boi, măgari şi oi.</span> <span class="verse"><a name="29">29</a>Să le luaţi din jumătatea cuvenită lor, şi să le dai preotului Eleazar ca un dar ridicat pentru Domnul.</span> <span class="verse"><a name="30">30</a>Şi din jumătatea care se cuvine copiiilor lui Israel să iei unul din cincizeci, atît din oameni cît şi din boi, măgari şi oi, din orice dobitoc; şi să le dai Leviţilor, cari păzesc cortul Domnului.``</span> <span class="verse"><a name="31">31</a>Moise şi preotul Eleazar au făcut ce poruncise lui Moise Domnul.</span> <span class="verse"><a name="32">32</a>Prada de război, rămasă din jaful celor ce făcuseră parte din oaste, era de şase sute şaptezeci şi cinci de mii de oi,</span> <span class="verse"><a name="33">33</a>şaptezeci şi două de mii de boi,</span> <span class="verse"><a name="34">34</a>şasezeci şi una de mii de măgari,</span> <span class="verse"><a name="35">35</a>şi treizeci şi două de mii de suflete, adică femei cari nu cunoscuseră împreunarea cu un bărbat.</span> <span class="verse"><a name="36">36</a>Jumătatea care alcătuia partea celor ce se duseseră la oaste, a fost de trei sute treizeci şi şapte de mii cinci sute de oi,</span> <span class="verse"><a name="37">37</a>din cari şase sute şaptezeci şi cinci au fost luaţi ca dare Domnului;</span> <span class="verse"><a name="38">38</a>treizeci şi şase de mii de boi, din cari şaptezeci şi doi luaţi ca dare Domnului;</span> <span class="verse"><a name="39">39</a>treizeci de mii cinci sute de măgari, din cari şasezeci şi unu luaţi ca dare Domnului;</span> <span class="verse"><a name="40">40</a>şi şasesprezece mii de inşi, din cari treizeci şi doi luaţi ca dare Domnului.</span> <span class="verse"><a name="41">41</a>Moise a dat preotului Eleazar darea luată ca dar ridicat pentru Domnul, după cum îi poruncise Domnul.</span> <span class="verse"><a name="42">42</a>Jumătatea cuvenită copiilor lui Israel, pe care a despărţit -o Moise de a bărbaţilor cari merseseră la oaste,</span> <span class="verse"><a name="43">43</a>şi care era partea adunării, a fost de trei sute treizeci şi şapte de mii cinci sute de oi,</span> <span class="verse"><a name="44">44</a>treizeci şi şase de mii de boi,</span> <span class="verse"><a name="45">45</a>treizeci de mii cinci sute de măgari,</span> <span class="verse"><a name="46">46</a>şi şasesprezece mii de suflete.</span> <span class="verse"><a name="47">47</a>Din această jumătate care se cuvenea copiilor lui Israel, Moise a luat unul din cincizeci, atît din oameni cît şi din dobitoace; şi le -a dat Leviţilor, cari păzesc cortul Domnului, după cum îi poruncise Domnul.</span> <span class="verse"><a name="48">48</a>Căpeteniile oştirii, căpeteniile peste o mie şi căpeteniile peste o sută, s'au apropiat de Moise,</span> <span class="verse"><a name="49">49</a>şi i-au zis: ,,Robii tăi au făcut socoteala ostaşilor cari erau subt poruncile noastre, şi nu lipseşte niciun om dintre noi.</span> <span class="verse"><a name="50">50</a>Noi aducem deci, ca dar Domnului, fiecare ce a găsit ca scule de aur, şi anume: lănţişoare, brăţări, inele, cercei şi salbe, ca să se facă ispăşire pentru sufletele noastre înaintea Domnului.``</span> <span class="verse"><a name="51">51</a>Moise şi preotul Eleazar au primit de la ei toate aceste scule lucrate în aur.</span> <span class="verse"><a name="52">52</a>Tot aurul, pe care l-au adus Domnului căpeteniile peste o mie şi căpeteniile peste o sută, ca dar ridicat, cîntărea şasesprezece mii şapte sute cincizeci de sicli.</span> <span class="verse"><a name="53">53</a>Oamenii din oaste au păstrat fiecare pentru sine prada pe care o făcuse.</span> <span class="verse"><a name="54">54</a>Moise şi preotul Eleazar au luat aurul de la căpeteniile peste o mie şi dela căpeteniile peste o sută, şi l-au adus în cortul întîlnirii, ca aducere aminte pentru copiii lui Israel înaintea Domnului.</span> </p></div</div></div></body></html>