<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/num">Numbers</a> &gt <strong>Chapter 13</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Trimete nişte oameni să iscodească ţara Canaanului, pe care o dau copiilor lui Israel. Să trimeţi cîte un om pentru fiecare din seminţiile părinţilor lor, toţi să fie dintre fruntaşii lor.``</span> <span class="verse"><a name="3">3</a>Moise i -a trimes din pustia Paran, după porunca Domnului; toţi oamenii aceştia erau căpetenii ale copiilor lui Israel.</span> <span class="verse"><a name="4">4</a>Iată numele lor: pentru seminţia lui Ruben: Şamua, fiul lui Zacur;</span> <span class="verse"><a name="5">5</a>pentru seminţia lui Simeon: Şafat, fiul lui Hori;</span> <span class="verse"><a name="6">6</a>pentru seminţia lui Iuda: Caleb, fiul lui Iefune;</span> <span class="verse"><a name="7">7</a>pentru seminţia lui Isahar: Igual, fiul lui Iosif;</span> <span class="verse"><a name="8">8</a>pentru seminţia lui Efraim: Hosea, fiul lui Nun;</span> <span class="verse"><a name="9">9</a>pentru seminţia lui Beniamin: Palti, fiul lui Rafu;</span> <span class="verse"><a name="10">10</a>pentru seminţia lui Zabulon: Gadiel, fiul lui Sodi;</span> <span class="verse"><a name="11">11</a>pentru seminţia lui Iosif, seminţia lui Manase: Gadi, fiul lui Susi;</span> <span class="verse"><a name="12">12</a>pentru seminţia lui Dan: Amiel, fiul lui Ghemali;</span> <span class="verse"><a name="13">13</a>pentru seminţia lui Aşer: Setur, fiul lui Micael;</span> <span class="verse"><a name="14">14</a>pentru seminţia lui Neftali: Nahbi, fiul lui Vofsi;</span> <span class="verse"><a name="15">15</a>pentru seminţia lui Gad: Gheuel, fiul lui Machi.</span> <span class="verse"><a name="16">16</a>Acestea sînt numele bărbaţilor, pe cari i -a trimes Moise să iscodească ţara. Lui Hosea, fiul lui Nun, Moise i -a pus numele Iosua.</span> <span class="verse"><a name="17">17</a>Moise i -a trimes să iscodească ţara Canaanului. El le -a zis: ,,Mergeţi de aici spre miazăzi, şi apoi să vă suiţi pe munte.</span> <span class="verse"><a name="18">18</a>Vedeţi ţara, vedeţi cum este ea, cum este poporul care o locuieşte, dacă este tare sau slab, dacă este mic sau mare la număr;</span> <span class="verse"><a name="19">19</a>vedeţi cum este ţara în care locuieşte: dacă este bună sau rea; cum sînt cetăţile în cari locuieşte: dacă sînt deschise sau întărite;</span> <span class="verse"><a name="20">20</a>cum este pămîntul: dacă este gras sau sterp, dacă sînt sau nu copaci pe el. Fiţi cu inimă, şi luaţi cu voi roade din ţară.`` Era pe vremea cînd încep să se coacă strugurii.</span> <span class="verse"><a name="21">21</a>Ei s'au suit, şi au iscodit ţara, dela pustia Ţin pînă la Rehob, pe drumul care duce la Hamat.</span> <span class="verse"><a name="22">22</a>S'au suit pe la miazăzi, şi au mers pînă la Hebron, unde se aflau Ahiman, Şeşai şi Talmai, copiii lui Anac. Hebronul fusese zidit cu şapte ani înainte de cetatea Ţoan din Egipt.</span> <span class="verse"><a name="23">23</a>Au ajuns pînă la valea Eşcol; acolo au tăiat o ramură de viţă cu un strugur, şi l-au dus cîte doi cu ajutorul unei prăjini, au luat şi rodii şi smochine.</span> <span class="verse"><a name="24">24</a>Locul acela l-au numit valea Eşcol (Strugure), din pricina strugurelui pe care l-au tăiat de acolo copiii lui Israel.</span> <span class="verse"><a name="25">25</a>S'au întors dela iscodirea ţării după patruzeci de zile împlinite,</span> <span class="verse"><a name="26">26</a>Au plecat şi au ajuns la Moise şi la Aaron, şi la toată adunarea copiilor lui Israel, la Cades, în pustia Paran. Le-au adus ştiri, lor şi întregei adunări, şi le-au arătat roadele ţării.</span> <span class="verse"><a name="27">27</a>Iată ce au istorisit lui Moise: ,,Ne-am dus în ţara în care ne-ai trimes. Cu adevărat, este o ţară în care curge lapte şi miere, şi iată -i roadele.</span> <span class="verse"><a name="28">28</a>Dar poporul care locuieşte în ţara aceasta este puternic, cetăţile sînt întărite şi foarte mari. Ba încă am văzut acolo şi pe fiii lui Anac.</span> <span class="verse"><a name="29">29</a>Amaleciţii locuiesc ţinutul dela miază-zi; Iebusiţii şi Amoriţii locuiesc muntele; şi Cananiţii şi Hetiţii locuiesc lîngă mare şi dealungul Iordanului.``</span> <span class="verse"><a name="30">30</a>Caleb a potolit poporul, care cîrtea împotriva lui Moise. El a zis: ,,Haidem să ne suim, şi să punem mîna pe ţară, căci vom fi biruitori!``</span> <span class="verse"><a name="31">31</a>Dar bărbaţii cari fuseseră împreună cu el au zis: ,,Nu putem să ne suim împotriva poporului acestuia, căci este mai tare decît noi.``</span> <span class="verse"><a name="32">32</a>Şi au înegrit înaintea copiilor lui Israel ţara pe care o iscodiseră. Ei au zis: ,,Ţara pe care am străbătut -o, ca s'o iscodim, este o ţară care mănîncă pe locuitorii ei; toţi aceia pe cari i-am văzut acolo sînt oameni de statură înaltă.</span> <span class="verse"><a name="33">33</a>Apoi am mai văzut în ea pe uriaşi, pe copiii lui Anac, cari se trag din neamul uriaşilor: înaintea noastră şi faţă de ei parcă eram nişte lăcuste.``</span> </p></div</div></div></body></html>