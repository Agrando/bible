<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/num">Numbers</a> &gt <strong>Chapter 33</strong></div><p><span class="verse"><a name="1">1</a>Iată popasurile copiilor lui Israel cari au ieşit din ţara Egiptului, după oştirile lor, subt povăţuirea lui Moise şi lui Aaron.</span> <span class="verse"><a name="2">2</a>Moise a scris călătoriile lor din popas în popas, după porunca Domnului. Şi iată popasurile lor, după călătoriile lor.</span> <span class="verse"><a name="3">3</a>Au pornit din Ramses în luna întîi, în ziua a cincisprezecea a lunii întîi. A doua zi după Paşte, copiii lui Israel au ieşit gata de luptă în faţa tuturor Egiptenilor,</span> <span class="verse"><a name="4">4</a>în timp ce Egiptenii îşi îngropau pe toţi întîii lor născuţi, pe cari -i lovise Domnul dintre ei. Căci Domnul făcuse chiar şi pe dumnezeii lor să simtă puterea Lui.</span> <span class="verse"><a name="5">5</a>Copiii lui Israel au pornit din Ramses şi au tăbărît la Sucot.</span> <span class="verse"><a name="6">6</a>Au pornit din Sucot, şi au tăbărît la Etam, care este la marginea pustiei.</span> <span class="verse"><a name="7">7</a>Au pornit din Etam, s'au întors înapoi la Pi-Hahirot, faţă în faţă cu Baal-Ţefon, şi au tăbărît înaintea Migdolului.</span> <span class="verse"><a name="8">8</a>Au pornit dinaintea Pi-Hahirotului, şi au trecut prin mijlocul mării în spre pustie; au făcut un drum de trei zile în pustia Etamului, şi au tăbărît la Mara.</span> <span class="verse"><a name="9">9</a>Au pornit dela Mara, şi au ajuns la Elim; la Elim erau douăsprezece izvoare de apă şi şaptezeci de finici: acolo au tăbărît.</span> <span class="verse"><a name="10">10</a>Au pornit din Elim, şi au tăbărît lîngă marea Roşie.</span> <span class="verse"><a name="11">11</a>Au pornit dela marea Roşie, şi au tăbărît în pustia Sin.</span> <span class="verse"><a name="12">12</a>Au pornit din pustia Sin, şi au tăbărît la Dofca.</span> <span class="verse"><a name="13">13</a>Au pornit din Dofca, şi au tăbărît la Aluş.</span> <span class="verse"><a name="14">14</a>Au pornit din Aluş, şi au tăbărît la Refidim, unde poporul n'a găsit apă de băut.</span> <span class="verse"><a name="15">15</a>Au pornit din Refidim, şi au tăbărît în pustia Sinai.</span> <span class="verse"><a name="16">16</a>Au pornit din pustia Sinai, şi au tăbărît la Chibrot-Hataava.</span> <span class="verse"><a name="17">17</a>Au pornit dela Chibrot-Hataava, şi au tăbărît la Haţerot.</span> <span class="verse"><a name="18">18</a>Au pornit din Haţerot, şi au tăbărît la Ritma.</span> <span class="verse"><a name="19">19</a>Au pornit dela Ritma, şi au tăbărît la Rimon-Pereţ.</span> <span class="verse"><a name="20">20</a>Au pornit din Rimon-Pereţ, şi au tăbărît la Libna.</span> <span class="verse"><a name="21">21</a>Au pornit din Libna, şi au tăbărît la Risa.</span> <span class="verse"><a name="22">22</a>Au pornit din Risa, şi au tăbărît la Chehelata.</span> <span class="verse"><a name="23">23</a>Au pornit din Chehelata, şi au tăbărît la muntele Şafer.</span> <span class="verse"><a name="24">24</a>Au pornit dela muntele Şafer, şi au tăbărît la Harada.</span> <span class="verse"><a name="25">25</a>Au pornit din Harada, şi au tăbărît la Machelot.</span> <span class="verse"><a name="26">26</a>Au pornit din Machelot, şi au tăbărît la Tahat.</span> <span class="verse"><a name="27">27</a>Au pornit din Tahat, şi au tăbărît la Tarah.</span> <span class="verse"><a name="28">28</a>Au pornit din Tarah, şi au tăbărît la Mitca.</span> <span class="verse"><a name="29">29</a>Au pornit din Mitca, şi au tăbărît la Haşmona.</span> <span class="verse"><a name="30">30</a>Au pornit din Haşmona, şi au tăbărît la Moserot.</span> <span class="verse"><a name="31">31</a>Au pornit din Moserot, şi au tăbărît la Bene-Iaacan.</span> <span class="verse"><a name="32">32</a>Au pornit din Bene-Iaacan, şi au tăbărît la Hor-Ghidgad.</span> <span class="verse"><a name="33">33</a>Au pornit din Hor-Ghidgad, şi au tăbărît la Iotbata.</span> <span class="verse"><a name="34">34</a>Au pornit din Iotbata, şi au tăbărît la Abrona.</span> <span class="verse"><a name="35">35</a>Au pornit din Abrona, şi au tăbărît la Eţion-Gheber.</span> <span class="verse"><a name="36">36</a>Au pornit din Eţion-Gheber, şi au tăbărît în pustia Ţin, adică la Cades.</span> <span class="verse"><a name="37">37</a>Au pornit din Cades, şi au tăbărît la muntele Hor, la marginea ţării Edomului.</span> <span class="verse"><a name="38">38</a>Preotul Aaron s'a suit pe muntele Hor, după porunca Domnului; şi a murit acolo, în al patruzecilea an după ieşirea copiilor lui Israel din ţara Egiptului, în luna a cincea, în cea dintîi zi a lunii.</span> <span class="verse"><a name="39">39</a>Aaron era în vîrstă de o sută douăzeci şi trei de ani cînd a murit pe muntele Hor.</span> <span class="verse"><a name="40">40</a>Împăratul Aradului, Cananitul, care locuia în partea de miazăzi a ţării Canaanului, a aflat de sosirea copiilor lui Israel.</span> <span class="verse"><a name="41">41</a>Au pornit dela muntele Hor, şi au tăbărît la Ţalmona.</span> <span class="verse"><a name="42">42</a>Au pornit din Ţalmona, şi au tăbărît la Punon.</span> <span class="verse"><a name="43">43</a>Au pornit din Punon, şi au tăbărît la Obot.</span> <span class="verse"><a name="44">44</a>Au pornit din Obot, şi au tăbărît la Iie-Abarim, la hotarul Moabului.</span> <span class="verse"><a name="45">45</a>Au pornit din Iie-Abarim, şi au tăbărît la Dibon-Gad:</span> <span class="verse"><a name="46">46</a>Au pornit din Dibon-Gad, şi au tăbărît la Almon-Diblataim.</span> <span class="verse"><a name="47">47</a>Au pornit din Almon-Diblataim, şi au tăbărît la munţii Abarim, înaintea muntelui Nebo.</span> <span class="verse"><a name="48">48</a>Au pornit dela munţii Abarim, şi au tăbărît în cîmpia Moabului, lîngă Iordan, în faţa Ierihonului.</span> <span class="verse"><a name="49">49</a>Au tăbărît lîngă Iordan, dela Bet-Ieşimot pînă la Abel-Sitim, în cîmpia Moabului.</span> <span class="verse"><a name="50">50</a>Domnul a vorbit lui Moise în cîmpia Moabului, lîngă Iordan în faţa Ierihonului. Şi a zis:</span> <span class="verse"><a name="51">51</a>,,Vorbeşte copiilor lui Israel, şi spune-le: ,Dupăce veţi trece Iordanul şi veţi intra în ţara Canaanului,</span> <span class="verse"><a name="52">52</a>să izgoniţi dinaintea voastră pe toţi locuitorii ţării, să le dărîmaţi toţi idolii de piatră, să le nimiciţi toate icoanele turnate, şi să le nimiciţi toate înălţimile pentru jertfe.</span> <span class="verse"><a name="53">53</a>Să luaţi ţara în stăpînire, şi să vă aşezaţi în ea; căci Eu v'am dat ţara aceasta, ca să fie moşia voastră.</span> <span class="verse"><a name="54">54</a>Să împărţiţi ţara prin sorţi, după familiile voastre. Celor ce sînt în număr mai mare, să le daţi o parte mai mare, şi celor ce sînt în număr mai mic, să le daţi o parte mai mică. Fiecare să stăpînească ce -i va cădea la sorţi; s'o luaţi în stăpînire, după seminţiile părinţilor voştri.</span> <span class="verse"><a name="55">55</a>Dar dacă nu veţi izgoni dinaintea voastră pe locuitorii ţării, aceia dintre ei pe cari îi veţi lăsa, vă vor fi ca nişte spini în ochi şi ca nişte ghimpi în coaste: vă vor fi vrăjmaşi în ţara în care veţi merge să vă aşezaţi.</span> <span class="verse"><a name="56">56</a>Şi vă voi face şi vouă cum hotărîsem să le fac lor.``</span> </p></div</div></div></body></html>