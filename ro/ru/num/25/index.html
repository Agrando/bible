<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/num">Numbers</a> &gt <strong>Chapter 25</strong></div><p><span class="verse"><a name="1">1</a>Israel locuia în Sitim; şi poporul a început să se dea la curvie cu fetele lui Moab.</span> <span class="verse"><a name="2">2</a>Ele au poftit poporul la jertfele dumnezeilor lor; şi poporul a mîncat, şi s'a închinat pînă la pămînt înaintea dumnezeilor lor.</span> <span class="verse"><a name="3">3</a>Israel s'a alipit de Baal-Peor, şi Domnul S'a aprins de mînie împotriva lui Israel.</span> <span class="verse"><a name="4">4</a>Domnul a zis lui Moise: ,,Strînge pe toate căpeteniile poporului, şi spînzură pe cei vinovaţi înaintea Domnului în faţa soarelui, pentru ca să se întoarcă dela Israel mînia aprinsă a Domnului.``</span> <span class="verse"><a name="5">5</a>Moise a zis judecătorilor lui Israel: ,,Fiecare din voi să ucidă pe aceia dintre ai lui cari s'au lipit de Baal-Peor.``</span> <span class="verse"><a name="6">6</a>Şi iată că un bărbat dintre copiii lui Israel a venit şi a adus la fraţii lui pe o Madianită, subt ochii lui Moise şi subt ochii întregii adunări a copiilor lui Israel, pe cînd plîngeau la uşa cortului întîlnirii.</span> <span class="verse"><a name="7">7</a>La vederea acestui lucru, Fineas, fiul lui Eleazar, fiul preotului Aaron, s'a sculat din mijlocul adunării, şi a luat o suliţă în mînă.</span> <span class="verse"><a name="8">8</a>S'a luat după omul acela din Israel pînă în cortul lui, i -a străpuns prin pîntece pe amîndoi: atît pe bărbatul acela din Israel, cît şi pe femeea aceea. Şi a încetat astfel urgia care izbucnise printre copiii lui Israel.</span> <span class="verse"><a name="9">9</a>Douăzeci şi patru de mii au murit loviţi de urgia aceea.</span> <span class="verse"><a name="10">10</a>Domnul a vorbit lui Moise, şi a zis:</span> <span class="verse"><a name="11">11</a>,,Fineas, fiul lui Eleazar, fiul preotului Aaron, a abătut mînia Mea dela copiii lui Israel, prin rîvna pe care a avut -o pentru Mine în mijlocul lor; şi n'am nimicit, în mînia Mea, pe copiii lui Israel.</span> <span class="verse"><a name="12">12</a>De aceea să spui că închei cu el un legămînt de pace.</span> <span class="verse"><a name="13">13</a>Acesta va fi pentru el şi pentru sămînţa lui după el legămîntul unei preoţii vecinice, pentrucă a fost plin de rîvnă pentru Dumnezeul lui şi a făcut ispăşire pentru copiii lui Israel.``</span> <span class="verse"><a name="14">14</a>Bărbatul acela din Israel, care a fost ucis împreună cu Madianita, se numea Zimri, fiul lui Salu; el era căpetenia unei case părinteşti a Simeoniţilor.</span> <span class="verse"><a name="15">15</a>Femeia care a fost ucisă, se numea Cozbi, fata lui Ţur, căpetenia seminţiilor ieşite dintr'o casă părintească din Madian.</span> <span class="verse"><a name="16">16</a>Domnul a vorbit lui Moise, şi a zis:</span> <span class="verse"><a name="17">17</a>,,Priviţi pe Madianiţi ca vrăjmaşi, şi ucideţi -i;</span> <span class="verse"><a name="18">18</a>căci şi ei vi s'au arătat vrăjmaşi, amăgindu-vă prin vicleşugurile lor, în fapta lui Peor, şi în fapta Cozbiei, fata unei căpetenii a lui Madian, sora lor, ucisă în ziua urgiei care a avut loc cu prilejul faptei lui Peor.``</span> </p></div</div></div></body></html>