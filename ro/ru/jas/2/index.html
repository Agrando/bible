<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/jas">James</a> &gt <strong>Chapter 2</strong></div><p><span class="verse"><a name="1">1</a>Fraţii mei, să nu ţineţi credinţa Domnului nostru Isus Hristos, Domnul slavei, căutînd la faţa omului.</span> <span class="verse"><a name="2">2</a>Căci, de pildă, dacă intră în adunarea voastră un om cu un inel de aur şi cu o haină strălucitoare, şi intră şi un sărac îmbrăcat prost;</span> <span class="verse"><a name="3">3</a>şi voi puneţi ochii pe celce poartă haina strălucitoare, şi -i ziceţi: ,,Tu şezi în locul acesta bun!`` Şi apoi ziceţi săracului: ,,Tu stai colo în picioare!`` Sau: ,,Şezi jos la picioarele mele!``</span> <span class="verse"><a name="4">4</a>Nu faceţi voi oare o deosebire în voi înşivă, şi nu vă faceţi voi judecători cu gînduri rele?</span> <span class="verse"><a name="5">5</a>Ascultaţi, prea iubiţii mei fraţi: n'a ales Dumnezeu pe cei ce sînt săraci în ochii lumii acesteia, ca să -i facă bogaţi în credinţă şi moştenitori ai Împărăţiei, pe care a făgăduit -o celor ce -L iubesc?</span> <span class="verse"><a name="6">6</a>Şi voi înjosiţi pe cel sărac! Oare nu bogaţii vă asupresc şi vă tîrăsc înaintea judecătoriilor?</span> <span class="verse"><a name="7">7</a>Nu batjocoresc ei frumosul nume pe care -l purtaţi?</span> <span class="verse"><a name="8">8</a>Dacă împliniţi Legea împărătească, potrivit Scripturii: ,,Să iubeşti pe aproapele tău ca pe tine însuţi``, bine faceţi.</span> <span class="verse"><a name="9">9</a>Dar dacă aveţi în vedere faţa omului, faceţi un păcat, şi sînteţi osîndiţi de Lege ca nişte călcători de lege.</span> <span class="verse"><a name="10">10</a>Căci, cine păzeşte toată Legea, şi greşeşte într'o singură poruncă, se face vinovat de toate.</span> <span class="verse"><a name="11">11</a>Căci, Cel ce a zis: ,,Să nu preacurveşti``, a zis şi: ,,Să nu ucizi``. Acum, dacă nu preacurveşti, dar ucizi, te faci călcător al Legii.</span> <span class="verse"><a name="12">12</a>Să vorbiţi şi să lucraţi ca nişte oameni cari au să fie judecaţi de o lege a slobozeniei:</span> <span class="verse"><a name="13">13</a>căci judecata este fără milă pentru celce n'a avut milă; dar mila biruieşte judecata.</span> <span class="verse"><a name="14">14</a>Fraţii mei, ce -i foloseşte cuiva să spună că are credinţă, dacă n'are fapte? Poate oare credinţa aceasta să -l mîntuiască?</span> <span class="verse"><a name="15">15</a>Dacă un frate sau o soră sînt goi şi lipsiţi de hrana de toate zilele,</span> <span class="verse"><a name="16">16</a>şi unul dintre voi le zice: ,,Duceţi-vă în pace, încălziţi-vă şi săturaţi-vă!`` fără să le dea cele trebuincioase trupului, la ce i-ar folosi?</span> <span class="verse"><a name="17">17</a>Tot aşa şi credinţa: dacă n'are fapte, este moartă în ea însaş.</span> <span class="verse"><a name="18">18</a>Dar va zice cineva: ,,Tu ai credinţa, şi eu am faptele.`` ,,Arată-mi credinţa ta fără fapte, şi eu îţi voi arăta credinţa mea din faptele mele.``</span> <span class="verse"><a name="19">19</a>Tu crezi că Dumnezeu este unul, şi bine faci; dar şi dracii cred... şi se înfioară!</span> <span class="verse"><a name="20">20</a>Vrei dar să înţelegi, om nesocotit, că credinţa fără fapte este zădarnică?</span> <span class="verse"><a name="21">21</a>Avraam, părintele nostru, n'a fost el socotit neprihănit prin fapte, cînd a adus pe fiul său Isaac jertfă pe altar?</span> <span class="verse"><a name="22">22</a>Vezi că credinţa lucra împreună cu faptele lui, şi, prin fapte, credinţa a ajuns desăvîrşită.</span> <span class="verse"><a name="23">23</a>Astfel s'a împlinit Scriptura care zice: ,,Avraam a crezut pe Dumnezeu, şi i s'a socotit ca neprihănire``; şi el a fost numit ,,prietenul lui Dumnezeu.``</span> <span class="verse"><a name="24">24</a>Vedeţi dar că omul este socotit neprihănit prin fapte, şi nu numai prin credinţă.</span> <span class="verse"><a name="25">25</a>Tot aşa, curva Rahav: n'a fost socotită şi ea neprihănită prin fapte, cînd a găzduit pe soli şi i -a scos afară pe altă cale?</span> <span class="verse"><a name="26">26</a>După cum trupul fără duh este mort, tot aşa şi credinţa fără fapte este moartă.</span> </p></div</div></div></body></html>