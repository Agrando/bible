<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/luke">Luke</a> &gt <strong>Chapter 12</strong></div><p><span class="verse"><a name="1">1</a>În vremea aceea, cînd se strînseseră noroadele cu miile, aşa că se călcau unii pe alţii, Isus a început să spună ucenicilor Săi: ,,Mai întîi de toate, păziţi-vă de aluatul Fariseilor, care este făţărnicia.</span> <span class="verse"><a name="2">2</a>Nu este nimic acoperit, care nu va fi descoperit, nici ascuns, care nu va fi cunoscut.</span> <span class="verse"><a name="3">3</a>De aceea, orice aţi spus la întunerec, va fi auzit la lumină; şi orice aţi grăit la ureche, în odăiţe, va fi vestit de pe acoperişul caselor.</span> <span class="verse"><a name="4">4</a>Vă spun vouă, prietenii Mei: Să nu vă temeţi de cei ce ucid trupul, şi după aceea nu mai pot face nimic.</span> <span class="verse"><a name="5">5</a>Am să vă arăt de cine să vă temeţi. Temeţi-vă de Acela care, după ce a ucis, are puterea să arunce în gheenă; da, vă spun, de El să vă temeţi.</span> <span class="verse"><a name="6">6</a>Nu se vînd oare cinci vrăbii cu doi bani? Totuş, niciuna din ele nu este uitată înaintea lui Dumnezeu.</span> <span class="verse"><a name="7">7</a>Şi chiar perii din cap, toţi vă sînt număraţi. Deci să nu vă temeţi: voi sînteţi mai de preţ decît multe vrăbii.</span> <span class="verse"><a name="8">8</a>Eu vă spun: pe orişicine Mă va mărturisi înaintea oamenilor, îl va mărturisi şi Fiul omului înaintea îngerilor lui Dumnezeu;</span> <span class="verse"><a name="9">9</a>dar cine se va lepăda de Mine înaintea oamenilor, va fi lepădat şi el înaintea îngerilor lui Dumnezeu.</span> <span class="verse"><a name="10">10</a>Şi orişicui va vorbi împotriva Fiului omului, i se va ierta; dar oricui va huli împotriva Duhului Sfînt, nu i se va ierta.</span> <span class="verse"><a name="11">11</a>Cînd vă vor duce înaintea sinagogilor, înaintea dregătorilor, şi înaintea stăpînirilor, să nu vă îngrijoraţi, cum veţi răspunde pentru apărarea voastră, nici ce veţi vorbi;</span> <span class="verse"><a name="12">12</a>căci Duhul Sfînt vă va învăţa chiar în ceasul acela ce va trebui să vorbiţi.``</span> <span class="verse"><a name="13">13</a>Unul din mulţime a zis lui Isus: ,,Învăţătorule, spune fratelui meu să împartă cu mine moştenirea noastră.``</span> <span class="verse"><a name="14">14</a>,,Omule``, i -a răspuns Isus, ,,cine M'a pus pe Mine judecător sau împărţitor peste voi?``</span> <span class="verse"><a name="15">15</a>Apoi le -a zis: ,,Vedeţi şi păziţi-vă de orice fel de lăcomie de bani; căci viaţa cuiva nu stă în belşugul avuţiei lui.``</span> <span class="verse"><a name="16">16</a>Şi le -a spus pilda aceasta: ,,Ţarina unui om bogat rodise mult.</span> <span class="verse"><a name="17">17</a>Şi el se gîndea în sine, şi zicea: ,Ce voi face? Fiindcă nu mai am loc unde să-mi strîng rodurile.`</span> <span class="verse"><a name="18">18</a>,Iată`, a zis el, ,ce voi face: îmi voi strica grînarele, şi voi zidi altele mai mari; acolo voi strînge toate rodurile şi toate bunătăţile mele;</span> <span class="verse"><a name="19">19</a>şi voi zice sufletului meu: ,Suflete, ai multe bunătăţi strînse pentru mulţi ani; odihneşte-te, mănîncă, bea şi veseleşte-te!`</span> <span class="verse"><a name="20">20</a>Dar Dumnezeu i -a zis: ,Nebunule! Chiar în noaptea aceasta ţi se va cere înapoi sufletul; şi lucrurile, pe cari le-ai pregătit, ale cui vor fi?`</span> <span class="verse"><a name="21">21</a>Tot aşa este şi cu cel ce îşi adună comori pentru el, şi nu se îmbogăţeşte faţă de Dumnezeu.``</span> <span class="verse"><a name="22">22</a>Isus a zis apoi ucenicilor săi: ,,De aceea vă spun: Nu vă îngrijoraţi, cu privire la viaţa voastră, gîndindu-vă ce veţi mînca, nici cu privire la trupul vostru, gîndindu-vă cu ce vă veţi îmbrăca.</span> <span class="verse"><a name="23">23</a>Viaţa este mai mult de cît hrana, şi trupul mai mult de cît îmbrăcămintea.</span> <span class="verse"><a name="24">24</a>Uitaţi-vă cu băgare de seamă la corbi: ei nu samănă, nici nu seceră, n'au nici cămară, nici grînar: şi totuş Dumnezeu îi hrăneşte. Cu cît mai de preţ sînteţi voi decît păsările!</span> <span class="verse"><a name="25">25</a>Şi apoi, cine dintre voi, chiar îngrijorîndu-se, poate să adauge un cot la lungimea vieţii lui?</span> <span class="verse"><a name="26">26</a>Deci, dacă nu puteţi face nici cel mai mic lucru, pentruce vă mai îngrijoraţi de celelalte?</span> <span class="verse"><a name="27">27</a>Uitaţi-vă cu băgare de seamă cum cresc crinii: ei nu torc, nici nu ţes: totuş vă spun că nici Solomon, în toată slava lui, n'a fost îmbrăcat ca unul din ei.</span> <span class="verse"><a name="28">28</a>Dacă astfel îmbracă Dumnezeu iarba, care astăzi este pe cîmp, iar mîne va fi aruncată în cuptor, cu cît mai mult vă va îmbrăca El pe voi, puţin credincioşilor?</span> <span class="verse"><a name="29">29</a>Să nu căutaţi ce veţi mînca sau ce veţi bea, şi nu vă frămîntaţi mintea.</span> <span class="verse"><a name="30">30</a>Căci toate aceste lucruri Neamurile lumii le caută. Tatăl vostru ştie că aveţi trebuinţă de ele.</span> <span class="verse"><a name="31">31</a>Căutaţi mai întîi Împărăţia lui Dumnezeu, şi toate aceste lucruri vi se vor da pe deasupra.</span> <span class="verse"><a name="32">32</a>Nu te teme, turmă mică; pentrucă Tatăl vostru vă dă cu plăcere Împărăţia.</span> <span class="verse"><a name="33">33</a>Vindeţi ce aveţi şi daţi milostenie. Faceţi-vă rost de pungi, cari nu se învechesc, o comoară nesecată în ceruri, unde nu se apropie hoţul, şi unde nu roade molia.</span> <span class="verse"><a name="34">34</a>Căci unde este comoara voastră, acolo este şi inima voastră.</span> <span class="verse"><a name="35">35</a>Mijlocul să vă fie încins, şi făcliile aprinse.</span> <span class="verse"><a name="36">36</a>Şi să fiţi ca nişte oameni, cari aşteaptă pe stăpînul lor să se întoarcă dela nuntă, ca să -i deschidă îndată, cînd va veni şi va bate la uşă.</span> <span class="verse"><a name="37">37</a>Ferice de robii aceia, pe cari stăpînul îi va găsi veghind la venirea lui! Adevărat vă spun, că el se va încinge, îi va pune să şadă la masă, şi se va apropia să le slujească.</span> <span class="verse"><a name="38">38</a>Fie că vine la a doua strajă din noapte, fie că vine la a treia strajă, ferice de robii aceia, dacă -i va găsi veghind!</span> <span class="verse"><a name="39">39</a>Să ştiţi bine că, dacă ar şti stăpînul casei la ce ceas va veni hoţul, ar veghea, şi n'ar lăsa să -i spargă casa.</span> <span class="verse"><a name="40">40</a>Şi voi dar fiţi gata, căci Fiul omului va veni în ceasul în care nu vă gîndiţi.``</span> <span class="verse"><a name="41">41</a>,,Doamne``, I -a zis Petru, ,,pentru noi spui pilda aceasta sau pentru toţi?``</span> <span class="verse"><a name="42">42</a>Şi Domnul a zis: ,,Cine este ispravnicul credincios şi înţelept, pe care -l va pune stăpînul său peste slugile sale, ca să le dea partea lor de hrană la vremea potrivită?</span> <span class="verse"><a name="43">43</a>Ferice de robul acela, pe care stăpînul, la venirea lui, îl va găsi făcînd aşa!</span> <span class="verse"><a name="44">44</a>Adevărat vă spun, că îl va pune peste toată avuţia sa.</span> <span class="verse"><a name="45">45</a>Dar dacă robul acela zice în inima lui: ,Stăpînul meu zăboveşte să vină`; dacă va începe să bată pe slugi şi pe slujnice, să mănînce, să bea şi să se îmbete,</span> <span class="verse"><a name="46">46</a>stăpînul robului aceluia va veni în ziua în care el nu se aşteaptă, şi în ceasul în care nu ştie, şi -l va tăia în bucăţi; şi soarta lui va fi soarta celor necredincioşi în lucrul încredinţat lor.</span> <span class="verse"><a name="47">47</a>Robul acela, care a ştiut voia stăpînului său, şi nu s'a pregătit deloc, şi n'a lucrat după voia lui, va fi bătut cu multe lovituri.</span> <span class="verse"><a name="48">48</a>Dar cine n'a ştiut -o, şi a făcut lucruri vrednice de lovituri, va fi bătut cu puţine lovituri. Cui i s'a dat mult, i se va cere mult; şi cui i s'a încredinţat mult, i se va cere mai mult.</span> <span class="verse"><a name="49">49</a>Eu am venit să arunc un foc pe pămînt. Şi ce vreau decît să fie aprins chiar acum!</span> <span class="verse"><a name="50">50</a>Am un botez cu care trebuie să fiu botezat, şi cît de mult doresc să se îndeplinească!</span> <span class="verse"><a name="51">51</a>Credeţi că am venit să aduc pace pe pămînt? Eu vă spun: nu; ci mai degrabă desbinare.</span> <span class="verse"><a name="52">52</a>Căci, de acum înainte, din cinci, cari vor fi într'o casă, trei vor fi desbinaţi împotriva a doi, şi doi împotriva a trei.</span> <span class="verse"><a name="53">53</a>Tatăl va fi desbinat împotriva fiului, şi fiul împotriva tatălui; mama împotriva fiicei, şi fiica împotriva mamei; soacra împotriva norei, şi nora împotriva soacrei.``</span> <span class="verse"><a name="54">54</a>El a mai zis noroadelor: ,,Cînd vedeţi un nor ridicîndu-se la apus, îndată ziceţi: ,Vine ploaia.` Şi aşa se întîmplă.</span> <span class="verse"><a name="55">55</a>Şi cînd vedeţi suflînd vîntul dela miazăzi, ziceţi: ,Are să fie zăduf.` Şi aşa se întîmplă.</span> <span class="verse"><a name="56">56</a>Făţarnicilor, faţa pămîntului şi a cerului ştiţi s'o deosebiţi: vremea aceasta cum de n'o deosebiţi?</span> <span class="verse"><a name="57">57</a>Şi pentruce nu judecaţi şi voi singuri ce este drept?</span> <span class="verse"><a name="58">58</a>Cînd te duci cu pîrîşul tău înaintea judecătorului, pe drum caută să scapi de el; ca nu cumva să te tîrască înaintea judecătorului, judecătorul să te dea pe mîna temnicerului, şi temnicerul să te arunce în temniţă.</span> <span class="verse"><a name="59">59</a>Îţi spun că nu vei ieşi de acolo, pînă nu vei plăti şi cel mai de pe urmă bănuţ.``</span> </p></div</div></div></body></html>