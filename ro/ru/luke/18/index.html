<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/luke">Luke</a> &gt <strong>Chapter 18</strong></div><p><span class="verse"><a name="1">1</a>Isus le -a spus o pildă, ca să le arate că trebuie să se roage necurmat, şi să nu se lase.</span> <span class="verse"><a name="2">2</a>El le -a zis: ,,Într'o cetate era un judecător, care de Dumnezeu nu se temea şi de oameni nu se ruşina.</span> <span class="verse"><a name="3">3</a>În cetatea aceea era şi o văduvă, care venea des la el, şi -i zicea: ,Fă-mi dreptate în cearta cu pîrîşul meu.`</span> <span class="verse"><a name="4">4</a>Multă vreme n'a voit să -i facă dreptate. Dar în urmă, şi -a zis: ,Măcar că de Dumnezeu nu mă tem şi de oameni nu mă ruşinez,</span> <span class="verse"><a name="5">5</a>totuş, pentru că văduva aceasta mă tot necăjeşte, îi voi face dreptate, ca să nu tot vină să-mi bată capul.`</span> <span class="verse"><a name="6">6</a>Domnul a adăogat: ,Auziţi ce zice judecătrul nedrept?</span> <span class="verse"><a name="7">7</a>Şi Dumnezeu nu va face dreptate aleşilor Lui, cari strigă zi şi noapte către El, măcar că zăboveşte faţă de ei?</span> <span class="verse"><a name="8">8</a>Vă spun că le va face dreptate în curînd. Dar cînd va veni Fiul omului, va găsi El credinţă pe pămînt?``</span> <span class="verse"><a name="9">9</a>A mai spus şi pilda aceasta pentru unii cari se încredeau în ei înşişi că sînt neprihăniţi, şi dispreţuiau pe ceilalţi.</span> <span class="verse"><a name="10">10</a>,,Doi oameni s'au suit la Templu să se roage; unul era Fariseu, şi altul vameş.</span> <span class="verse"><a name="11">11</a>Fariseul sta în picioare, şi a început să se roage în sine astfel: ,Dumnezeule, Îţi mulţămesc că nu sînt ca ceilalţi oameni, hrăpăreţi, nedrepţi, preacurvari sau chiar ca vameşul acesta.</span> <span class="verse"><a name="12">12</a>Eu postesc de două ori pe săptămînă, dau zeciuială din toate veniturile mele.`</span> <span class="verse"><a name="13">13</a>Vameşul sta departe, şi nu îndrăznea nici ochii să şi -i ridice spre cer; ci se bătea în piept, şi zicea: ,Dumnezeule, ai milă de mine, păcătosul!`</span> <span class="verse"><a name="14">14</a>Eu vă spun că mai degrabă omul acesta s'a pogorît acasă socotit neprihănit decît celalt. Căci oricine se înalţă, va fi smerit; şi oricine se smereşte, va fi înălţat.``</span> <span class="verse"><a name="15">15</a>I-au adus şi nişte copilaşi, ca să Se atingă de ei. Dar ucenicii, cînd au văzut lucrul acesta, au certat pe aceia cari -i aduceau.</span> <span class="verse"><a name="16">16</a>Isus a chemat la Sine pe copilaşi, şi a zis: ,,Lăsaţi copilaşii să vină la Mine, şi nu -i opriţi; căci Împărăţia lui Dumnezeu este a unora ca ei.</span> <span class="verse"><a name="17">17</a>Adevărat vă spun că, oricine nu va primi Împărăţia lui Dumnezeu ca un copilaş, cu niciun chip nu va intra în ea.``</span> <span class="verse"><a name="18">18</a>Un fruntaş a întrebat pe Isus: ,,Bunule Învăţător, ce trebuie să fac ca să moştenesc viaţa vecinică?``</span> <span class="verse"><a name="19">19</a>,,Pentruce Mă numeşti bun?`` i -a răspuns Isus. ,,Nimeni nu este bun decît Unul singur: Dumnezeu.</span> <span class="verse"><a name="20">20</a>Ştii poruncile: ,Să nu preacurveşti; să nu ucizi; să nu furi; să nu faci o mărturisire mincinoasă; să cinsteşti pe tatăl tău şi pe mama ta.``</span> <span class="verse"><a name="21">21</a>,,Toate aceste lucruri,`` I -a zis el, ,,le-am păzit din tinereţea mea.``</span> <span class="verse"><a name="22">22</a>Cînd a auzit Isus aceste vorbe, i -a zis: ,,Îţi mai lipseşte un lucru: vinde tot ce ai, împarte la săraci, şi vei avea o comoară în ceruri. Apoi, vino şi urmează-Mă.``</span> <span class="verse"><a name="23">23</a>Cînd a auzit el aceste cuvinte, s'a întristat de tot; căci era foarte bogat.</span> <span class="verse"><a name="24">24</a>Isus a văzut că s'a întristat de tot, şi a zis: ,,Cît de anevoie vor intra în Împărăţia lui Dumnezeu cei ce au avuţii!</span> <span class="verse"><a name="25">25</a>Fiindcă mai lesne este să treacă o cămilă prin urechea acului, decît să intre un om bogat în Împărăţia lui Dumnezeu.``</span> <span class="verse"><a name="26">26</a>Cei ce -L ascultau, au zis: ,,Atunci cine poate fi mîntuit?``</span> <span class="verse"><a name="27">27</a>Isus a răspuns: ,,Ce este cu neputinţă la oameni, este cu putinţă la Dumnezeu.``</span> <span class="verse"><a name="28">28</a>Atunci Petru a zis: ,,Iată că noi am lăsat totul, şi Te-am urmat.``</span> <span class="verse"><a name="29">29</a>Şi Isus le -a zis: ,,Adevărat vă spun că nu este nimeni, care să-şi fi lăsat casa, sau nevasta, sau fraţii, sau părinţii, sau copiii, pentru Împărăţia lui Dumnezeu,</span> <span class="verse"><a name="30">30</a>şi să nu primească mult mai mult în veacul acesta de acum, iar în veacul viitor, viaţa vecinică.``</span> <span class="verse"><a name="31">31</a>Isus a luat cu Sine pe cei doisprezece, şi le -a zis: ,,Iată că ne suim la Ierusalim, şi tot ce a fost scris prin prooroci despre Fiul omului, se va împlini.</span> <span class="verse"><a name="32">32</a>Căci va fi dat în mîna Neamurilor; Îl vor batjocori, Îl vor ocărî, Îl vor scuipa;</span> <span class="verse"><a name="33">33</a>şi, după ce -L vor bate cu nuiele, Îl vor omorî, dar a treia zi va învia.``</span> <span class="verse"><a name="34">34</a>Ei n'au înţeles nimic din aceste lucruri: căci vorbirea aceasta era ascunsă pentru ei, şi nu pricepeau ce le spunea Isus.</span> <span class="verse"><a name="35">35</a>Pe cînd Se apropia Isus de Ierihon, un orb şedea lîngă drum şi cerşea.</span> <span class="verse"><a name="36">36</a>Cînd a auzit norodul trecînd, a întrebat ce este.</span> <span class="verse"><a name="37">37</a>I-au spus: ,,Trece Isus din Nazaret.``</span> <span class="verse"><a name="38">38</a>Şi el a strigat: ,,Isuse, Fiul lui David, ai milă de mine!``</span> <span class="verse"><a name="39">39</a>Ceice mergeau înainte, îl certau să tacă; dar el ţipa şi mai tare: ,,Fiul lui David, ai milă de mine!``</span> <span class="verse"><a name="40">40</a>Isus S'a oprit, şi a poruncit să -l aducă la El; şi, după ce s'a apropiat, l -a întrebat:</span> <span class="verse"><a name="41">41</a>,,Ce vrei să-ţi fac?`` ,,Doamne,`` a răspuns el, ,,să-mi capăt vederea.``</span> <span class="verse"><a name="42">42</a>Şi Isus i -a zis: ,,Capătă-ţi vederea. Credinţa ta te -a mîntuit.``</span> <span class="verse"><a name="43">43</a>Numaidecît, orbul şi -a căpătat vederea, şi a mers după Isus, slăvind pe Dumnezeu. Tot norodul, cînd a văzut cele întîmplate, a dat laudă lui Dumnezeu.</span> </p></div</div></div></body></html>