<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/luke">Luke</a> &gt <strong>Chapter 14</strong></div><p><span class="verse"><a name="1">1</a>Într'o zi de Sabat, Isus a intrat în casa unuia din fruntaşii Fariseilor, ca să prînzească. Fariseii Îl pîndeau de aproape.</span> <span class="verse"><a name="2">2</a>Şi înaintea Lui era un om bolnav de dropică.</span> <span class="verse"><a name="3">3</a>Isus a luat cuvîntul, şi a zis învăţătorilor Legii şi Fariseilor: ,,Oare este îngăduit a vindeca în ziua Sabatului sau nu?``</span> <span class="verse"><a name="4">4</a>Ei tăceau. Atunci Isus a luat de mînă pe omul acela, l -a vindecat, şi i -a dat drumul.</span> <span class="verse"><a name="5">5</a>Pe urmă, le -a zis: ,,Cine dintre voi, dacă -i cade copilul sau boul în fîntînă, nu -l va scoate îndată afară, în ziua Sabatului?``</span> <span class="verse"><a name="6">6</a>Şi n'au putut să -I răspundă nimic la aceste vorbe.</span> <span class="verse"><a name="7">7</a>Apoi, cînd a văzut că cei poftiţi la masă alegeau locurile dintîi, le -a spus o pildă. Şi le -a zis:</span> <span class="verse"><a name="8">8</a>,,Cînd eşti poftit de cineva la nuntă, să nu te aşezi la masă în locul dintîi; ca nu cumva, printre cei poftiţi de el, să fie altul mai cu vază decît tine,</span> <span class="verse"><a name="9">9</a>şi cel ce te -a poftit şi pe tine şi pe el, să vină să-ţi zică: ,Dă locul tău omului acestuia.` Atunci, cu ruşine, va trebui să iei locul de pe urmă.</span> <span class="verse"><a name="10">10</a>Ci, cînd eşti poftit, du-te şi aşează-te în locul cel mai depe urmă; pentruca, atunci cînd va veni cel ce te -a poftit, să-ţi zică: ,Prietene, mută-te mai sus.` Lucrul acesta îţi va face cinste înaintea tuturor celor ce vor fi la masă împreună cu tine.</span> <span class="verse"><a name="11">11</a>Căci oricine se înalţă, va fi smerit; şi cine se smereşte, va fi înălţat.``</span> <span class="verse"><a name="12">12</a>A zis şi celui ce -L poftise: ,,Cînd dai un prînz sau o cină, să nu chemi pe prietenii tăi, nici pe fraţii tăi, nici pe neamurile tale, nici pe vecinii bogaţi, ca nu cumva să te cheme şi ei la rîndul lor pe tine, şi să iei astfel o răsplată pentru ce ai făcut.</span> <span class="verse"><a name="13">13</a>Ci, cînd dai o masă, cheamă pe săraci, pe schilozi, pe şchiopi, pe orbi.</span> <span class="verse"><a name="14">14</a>Şi va fi ferice de tine, pentrucă ei n'au cu ce să-ţi răsplătească; dar ţi se va răsplăti la învierea celor neprihăniţi.``</span> <span class="verse"><a name="15">15</a>Unul din ceice şedeau la masă cu El, cînd a auzit aceste vorbe, I -a zis; ,,Ferice de acela care va prînzi în Împărăţia lui Dumnezeu!``</span> <span class="verse"><a name="16">16</a>Şi Isus i -a răspuns: ,,Un om a dat o cină mare, şi a poftit pe mulţi.</span> <span class="verse"><a name="17">17</a>La ceasul cinei, a trimes pe robul său să spună celor poftiţi: ,Veniţi, căci iată că toate sînt gata.`</span> <span class="verse"><a name="18">18</a>Dar toţi, parcă fuseseră vorbiţi, au început să se desvinovăţească. Cel dintîi i -a zis: ,Am cumpărat un ogor, şi trebuie să mă duc să -l văd; rogu-te să mă ierţi.`</span> <span class="verse"><a name="19">19</a>Un altul a zis: ,Am cumpărat cinci părechi de boi şi mă duc să -i încerc: iartă-mă, te rog.`</span> <span class="verse"><a name="20">20</a>Un altul a zis: ,Tocmai acum m'am însurat, şi de aceea nu pot veni.`</span> <span class="verse"><a name="21">21</a>Cînd s'a întors robul, a spus stăpînului său aceste lucruri. Atunci stăpînul casei s'a mîniat, şi a zis robului său: ,Du-te degrab în pieţele şi uliţele cetăţii, şi adu aici pe cei săraci, ciungi, orbi şi şchiopi.`</span> <span class="verse"><a name="22">22</a>La urmă, robul a zis: ,Stăpîne, s'a făcut cum ai poruncit, şi tot mai este loc.`</span> <span class="verse"><a name="23">23</a>Şi stăpînul a zis robului: ,Ieşi la drumuri şi la garduri, şi pe cei ce -i vei găsi, sileşte -i să intre, ca să mi se umple casa.</span> <span class="verse"><a name="24">24</a>Căci vă spun că niciunul din cei poftiţi, nu va gusta din cina mea.``</span> <span class="verse"><a name="25">25</a>Împreună cu Isus mergeau multe noroade. El S'a întors, şi le -a zis:</span> <span class="verse"><a name="26">26</a>,,Dacă vine cineva la Mine, şi nu urăşte pe tatăl său, pe mamă-sa, pe nevastă-sa, pe copiii săi, pe fraţii săi, pe surorile sale, ba chiar însăş viaţa sa, nu poate fi ucenicul Meu.</span> <span class="verse"><a name="27">27</a>Şi oricine nu-şi poartă crucea, şi nu vine după Mine, nu poate fi ucenicul Meu.</span> <span class="verse"><a name="28">28</a>Căci, cine dintre voi, dacă vrea să zidească un turn, nu stă mai întîi să-şi facă socoteala cheltuielilor, ca să vadă dacă are cu ce să -l sfîrşească?</span> <span class="verse"><a name="29">29</a>Pentruca nu cumva, dupăce i -a pus temelia, să nu -l poată sfîrşi, şi toţi ceice -l vor vedea, să înceapă să rîdă de el,</span> <span class="verse"><a name="30">30</a>şi să zică: ,Omul acesta a început să zidească, şi n'a putut isprăvi.`</span> <span class="verse"><a name="31">31</a>Sau care împărat, cînd merge să se bată în război cu un alt împărat, nu stă mai întîi să se sfătuiască dacă va putea merge cu zece mii de oameni înaintea celuice vine împotriva lui cu douăzeci de mii?</span> <span class="verse"><a name="32">32</a>Altfel, pe cînd celalt împărat este încă departe, îi trimete o solie să ceară pace.</span> <span class="verse"><a name="33">33</a>Tot aşa, oricine dintre voi, care nu se leapădă de tot ce are, nu poate fi ucenicul Meu.</span> <span class="verse"><a name="34">34</a>Sarea este bună; dar dacă sarea îşi pierde gustul ei de sare, prin ce i se va da înapoi gustul acesta?</span> <span class="verse"><a name="35">35</a>Atunci nu mai este bună nici pentru pămînt, nici pentru gunoi, ci este aruncată afară. Cine are urechi de auzit, să audă.``</span> </p></div</div></div></body></html>