<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/luke">Luke</a> &gt <strong>Chapter 20</strong></div><p><span class="verse"><a name="1">1</a>Într'una din acele zile, cînd învăţa Isus norodul în Templu şi propovăduia Evanghelia, au venit deodată la El preoţii cei mai de seamă şi cărturarii, cu bătrînii,</span> <span class="verse"><a name="2">2</a>şi I-au zis: ,,Spune-ne, cu ce putere faci Tu aceste lucruri, sau cine Ţi -a dat puterea aceasta?``</span> <span class="verse"><a name="3">3</a>Drept răspuns, El le -a zis: ,,Am să vă pun şi Eu o întrebare. Spuneţi-Mi:</span> <span class="verse"><a name="4">4</a>Botezul lui Ioan venea din cer sau dela oameni?``</span> <span class="verse"><a name="5">5</a>Dar ei cugetau astfel între ei: ,,Dacă răspundem: ,Din cer`, va zice: ,Atunci dece nu l-aţi crezut?`</span> <span class="verse"><a name="6">6</a>Şi dacă răspundem: ,Dela oameni`, tot norodul ne va ucide cu pietre; căci este încredinţat că Ioan era un prooroc.``</span> <span class="verse"><a name="7">7</a>Atunci au răspuns că nu ştiu de unde venea botezul lui Ioan.</span> <span class="verse"><a name="8">8</a>Şi Isus le -a zis: ,,Nici Eu n'am să vă spun cu ce putere fac aceste lucruri.``</span> <span class="verse"><a name="9">9</a>Apoi a început să spună norodului pilda aceasta: ,,Un om a sădit o vie, a arendat -o unor vieri şi a plecat într'o altă ţară, pentru o vreme îndelungată.</span> <span class="verse"><a name="10">10</a>La vremea rodurilor, a trimes la vieri un rob, ca să -i dea partea lui din rodul viei. Vierii l-au bătut, şi l-au trimes înapoi cu mînile goale.</span> <span class="verse"><a name="11">11</a>A mai trimes un alt rob; ei l-au bătut şi pe acela, l-au batjocorit, şi l-au trimes înapoi cu mînile goale.</span> <span class="verse"><a name="12">12</a>A mai trimes un al treilea rob; ei l-au rănit şi pe acela, şi l-au scos afară.</span> <span class="verse"><a name="13">13</a>Stăpînul viei a zis: ,,Ce să fac? Am să trimet pe fiul meu prea iubit; poate că îl vor primi cu cinste.``</span> <span class="verse"><a name="14">14</a>Dar vierii, cînd l-au văzut, s'au sfătuit între ei, şi au zis: ,,Iată moştenitorul; veniţi să -l ucidem, ca moştenirea să fie a noastră.``</span> <span class="verse"><a name="15">15</a>Şi l-au scos afară din vie, şi l-au omorît. Acum, ce le va face stăpînul viei?</span> <span class="verse"><a name="16">16</a>Va veni, va pierde pe vierii aceia, şi via o va da altora.`` Cînd au auzit ei cuvintele acestea, au zis: ,,Nicidecum!``</span> <span class="verse"><a name="17">17</a>Dar Isus i -a privit drept în faţă, şi a zis: ,,Ce însemnează cuvintele acestea, cari au fost scrise: ,Piatra, pe care au lepădat -o zidarii, a ajuns să fie pusă în capul unghiului?</span> <span class="verse"><a name="18">18</a>Oricine va cădea peste piatra aceasta, va fi zdrobit de ea: şi pe acela peste care va cădea ea, îl va spulbera?``</span> <span class="verse"><a name="19">19</a>Preoţii cei mai de seamă şi cărturarii căutau să pună mîna pe El, chiar în ceasul acela, dar se temeau de norod. Pricepuseră că Isus spusese pilda aceasta împotriva lor.</span> <span class="verse"><a name="20">20</a>Au început să pîndească pe Isus; şi au trimes nişte iscoditori, cari se prefăceau că sînt neprihăniţi, ca să -L prindă cu vorba şi să -L dea pe mîna stăpînirii şi pe mîna puterii dregătorului.</span> <span class="verse"><a name="21">21</a>Iscoditorii aceştia L-au întrebat: ,,Învăţătorule, ştim că vorbeşti şi înveţi pe oameni drept, şi că nu cauţi la faţa oamenilor, ci -i înveţi calea lui Dumnezeu în adevăr.</span> <span class="verse"><a name="22">22</a>Se cuvine să plătim bir Cezarului sau nu?``</span> <span class="verse"><a name="23">23</a>Isus le -a priceput viclenia, şi le -a răspuns: ,,Pentru ce Mă ispitiţi?</span> <span class="verse"><a name="24">24</a>Arătaţi-Mi un ban (Greceşte: dinar.). Al cui chip, şi ale cui slove sînt scrise pe el?`` ,,Ale Cezarului`` au răspuns ei.</span> <span class="verse"><a name="25">25</a>Atunci El le -a zis: ,,Daţi dar Cezarului ce este al Cezarului, şi lui Dumnezeu ce este al lui Dumnezeu.``</span> <span class="verse"><a name="26">26</a>Nu L-au putut prinde cu vorba înaintea norodului; ci, miraţi de răspunsul Lui, au tăcut.</span> <span class="verse"><a name="27">27</a>Unii din Saduchei, cari zic că nu este înviere, s'au apropiat şi au întrebat pe Isus:</span> <span class="verse"><a name="28">28</a>,,Învăţătorule, iată ce ne -a scris Moise: ,Dacă moare fratele cuiva, avînd nevastă, dar fără să aibă copii, fratele lui să ia pe nevasta lui, şi să ridice urmaş fratelui său.`</span> <span class="verse"><a name="29">29</a>Au fost dar şapte fraţi. Cel dintîi s'a însurat, şi a murit fără copii.</span> <span class="verse"><a name="30">30</a>Pe nevasta lui, a luat -o al doilea; şi a murit şi el fără copii.</span> <span class="verse"><a name="31">31</a>A luat -o şi al treilea, şi tot aşa toţi şapte; şi au murit fără să lase copii.</span> <span class="verse"><a name="32">32</a>La urma tuturor, a murit şi femeia.</span> <span class="verse"><a name="33">33</a>Deci, la înviere, nevasta căruia dintre ei va fi femeia? Fiindcă toţi şapte au avut -o de nevastă.``</span> <span class="verse"><a name="34">34</a>Isus le -a răspuns: ,,Fiii veacului acestuia se însoară şi se mărită;</span> <span class="verse"><a name="35">35</a>dar cei ce vor fi găsiţi vrednici să aibă parte de veacul viitor şi de învierea dintre cei morţi, nici nu se vor însura, nici nu se vor mărita.</span> <span class="verse"><a name="36">36</a>Pentrucă nici nu vor putea muri, căci vor fi ca îngerii. Şi vor fi fiii lui Dumnezeu, fiind fii ai învierii.</span> <span class="verse"><a name="37">37</a>Dar că morţii înviază, a arătat însuşi Moise, în locul unde este vorba despre ,Rug`, cînd numeşte pe Domnul: ,Dumnezeul lui Avraam, Dumnezeul lui Isaac şi Dumnezeul lui Iacov.`</span> <span class="verse"><a name="38">38</a>Dar Dumnezeu nu este un Dumnezeu al celor morţi, ci al celor vii, căci pentru El toţi sînt vii.``</span> <span class="verse"><a name="39">39</a>Unii din cărturari au luat cuvîntul, şi au zis: ,,Învăţătorule, bine ai zis.``</span> <span class="verse"><a name="40">40</a>Şi nu mai îndrăzneau să -I mai pună nici o întrebare.</span> <span class="verse"><a name="41">41</a>Isus le -a zis: ,,Cum se zice că Hristosul este fiul lui David?</span> <span class="verse"><a name="42">42</a>Căci însuş David zice în Cartea Psalmilor: ,Domnul a zis Domnului meu: Şezi la dreapta Mea,</span> <span class="verse"><a name="43">43</a>pînă voi pune pe vrăjmaşii Tăi supt picioarele Tale.`</span> <span class="verse"><a name="44">44</a>Deci David Îl numeşte Domn; atunci cum este El fiul lui?``</span> <span class="verse"><a name="45">45</a>Atunci a zis ucenicilor Săi, în auzul întregului norod:</span> <span class="verse"><a name="46">46</a>,,Păziţi-vă de cărturari, cărora le place să se plimbe în haine lungi, şi să le facă lumea plecăciuni prin pieţe; ei umblă după scaunele dintîi în sinagogi, şi după locurile dintîi la ospeţe;</span> <span class="verse"><a name="47">47</a>şi casele văduvelor le mănîncă, în timp ce, de ochii lumii, fac rugăciuni lungi. De aceea vor lua o mai mare osîndă.``</span> </p></div</div></div></body></html>