<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>David şi -a zidit case în cetatea lui David; a pregătit un loc chivotului lui Dumnezeu, şi a ridicat un cort pentru el.</span> <span class="verse"><a name="2">2</a>Atunci David a zis: ,,Chivotul lui Dumnezeu nu trebuie purtat decît de Leviţi, căci pe ei i -a ales Domnul să ducă chivotul lui Dumnezeu şi să -I slujească pe vecie.</span> <span class="verse"><a name="3">3</a>Şi David a strîns tot Israelul la Ierusalim ca să suie chivotul Domnului la locul pe care i -l pregătise.</span> <span class="verse"><a name="4">4</a>David a strîns pe fiii lui Aaron şi pe Leviţi:</span> <span class="verse"><a name="5">5</a>din fiii lui Chehat: pe căpetenia Uriel şi pe fraţii săi, o sută douăzeci;</span> <span class="verse"><a name="6">6</a>din fiii lui Merari: pe căpetenia Asaia şi pe fraţii săi, două sute douăzeci;</span> <span class="verse"><a name="7">7</a>din fiii lui Gherşom: pe căpetenia Ioel şi pe fraţii săi, o sută treizeci;</span> <span class="verse"><a name="8">8</a>din fiii lui Eliţafan: pe căpetenia Semaia şi pe fraţii săi, două sute;</span> <span class="verse"><a name="9">9</a>din fiii lui Hebron, pe căpetenia Eliel şi pe fraţii săi, optzeci;</span> <span class="verse"><a name="10">10</a>din fiii lui Uziel, pe căpetenia Aminadab şi pe fraţii săi, o sută doisprezece.</span> <span class="verse"><a name="11">11</a>David a chemat pe preoţii Ţadoc şi Abiatar, şi pe Leviţii Uriel, Asaia, Ioel, Şemaia, Eliel şi Aminadab.</span> <span class="verse"><a name="12">12</a>Şi le -a zis: ,,Voi sînteţi capii de familie ai Leviţilor, sfinţiţi-vă, voi şi fraţii voştri, şi suiţi chivotul Domnului, Dumnezeului lui Israel, la locul pe care i l-am pregătit.</span> <span class="verse"><a name="13">13</a>Pentru că n'aţi fost întîiaş dată, deaceea ne -a lovit Domnul Dumnezeul nostru, căci nu L-am căutat după lege.``</span> <span class="verse"><a name="14">14</a>Preoţii şi Leviţii s'au sfinţit ca să suie chivotul Domnului, Dumnezeului lui Israel.</span> <span class="verse"><a name="15">15</a>Fiii Leviţilor au dus chivotul lui Dumnezeu pe umeri cu nişte drugi, cum poruncise Moise, după cuvîntul Domnului.</span> <span class="verse"><a name="16">16</a>Şi David a zis căpeteniilor Leviţilor să aşeze pe fraţii lor cîntăreţi cu instrumente de muzică, cu lăute, arfe şi ţimbale, şi să sune din ele cîntări răsunătoare, în semn de bucurie.</span> <span class="verse"><a name="17">17</a>Leviţii au aşezat pe Heman, fiul lui Ioel; dintre fraţii lui, pe Asaf, fiul lui Berechia; şi dintre fiii lui Merari, fraţii lor, pe Etan, fiul lui Cuşaia;</span> <span class="verse"><a name="18">18</a>apoi împreună cu ei pe fraţii lor de a doua mînă: pe Zaharia, Ben, Iaaziel, Şemiramot, Iehiel, Uni, Eliab, Benaia, Maaseia, Matitia, Elifele şi Micneia, şi Obed-Edom şi Ieiel, uşieri.</span> <span class="verse"><a name="19">19</a>Cîntăreţii Heman, Asaf şi Etan aveau ţimbale de aramă, ca să sune din ele.</span> <span class="verse"><a name="20">20</a>Zaharia, Aziel, Şemiramot, Iehiel, Uni, Eliab, Maaseia şi Benaia aveau lăute pe alamot;</span> <span class="verse"><a name="21">21</a>şi Matitia, Elifele, Micneia, Obed-Edom, Ieiel şi Azazia, aveau arfe cu opt coarde, ca să sune tare.</span> <span class="verse"><a name="22">22</a>Chenania, căpetenia muzicii între Leviţi, cîrmuia muzica, fiindcă era meşter.</span> <span class="verse"><a name="23">23</a>Berechia şi Elcana erau uşierii chivotului.</span> <span class="verse"><a name="24">24</a>Şebania, Iosafat, Netaneel, Amasai, Zaharia, Benaia şi Eliezer, preoţii, sunau din trîmbiţe înaintea chivotului lui Dumnezeu. Obed-Edom şi Iehia erau uşierii chivotului.</span> <span class="verse"><a name="25">25</a>David, bătrînii lui Israel, şi căpeteniile miilor au pornit astfel să suie chivotul legămîntului Domnului de la casa lui Obed-Edom, în mijlocul bucuriei.</span> <span class="verse"><a name="26">26</a>Cînd a ajutat Dumnezeu pe Leviţi să ridice chivotul legămîntului Domnului, au jertfit şapte viţei şi şapte berbeci.</span> <span class="verse"><a name="27">27</a>David era îmbrăcat cu o manta de in supţire; tot aşa erau îmbrăcaţi toţi Leviţii, cari duceau chivotul, cîntăreţii, şi Chenania, căpetenia muzicii între cîntăreţi, şi David avea pe el un efod de in.</span> <span class="verse"><a name="28">28</a>Tot Israelul a suit chivotul legămîntului Domnului cu strigăte de bucurie, cu sunete de goarne, de trîmbiţe, şi de chimvale, şi făcînd să răsune lăutele şi arfele.</span> <span class="verse"><a name="29">29</a>Pe cînd intra în cetatea lui David chivotul legămîntului Domnului, Mical, fata lui Saul, se uita pe fereastră, şi cînd a văzut pe împăratul David sărind şi jucînd, l -a dispreţuit în inima ei.</span> </p></div</div></div></body></html>