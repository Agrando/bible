<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Tu dar, copilul meu, întăreşte-te în harul care este în Hristos Isus.</span> <span class="verse"><a name="2">2</a>Şi ce-ai auzit dela mine, în faţa multor marturi, încredinţează la oameni de încredere, cari să fie în stare să înveţe şi pe alţii.</span> <span class="verse"><a name="3">3</a>Sufere împreună cu mine, ca un bun ostaş al lui Hristos.</span> <span class="verse"><a name="4">4</a>Niciun ostaş nu se încurcă cu treburile vieţii, dacă vrea să placă celui ce l -a scris la oaste.</span> <span class="verse"><a name="5">5</a>Şi cine luptă la jocuri, nu este încununat, dacă nu s'a luptat după rînduieli.</span> <span class="verse"><a name="6">6</a>Plugarul trebue să muncească înainte ca să strîngă rodurile.</span> <span class="verse"><a name="7">7</a>Înţelege ce-ţi spun; Domnul îţi va da pricepere în toate lucrurile.</span> <span class="verse"><a name="8">8</a>Adu-ţi aminte de Domnul Isus Hristos, din sămînţa lui David, înviat din morţi, după Evanghelia mea,</span> <span class="verse"><a name="9">9</a>pentru care sufăr pînă acolo că sînt legat ca un făcător de rele. Dar Cuvîntul lui Dumnezeu nu este legat.</span> <span class="verse"><a name="10">10</a>De aceea rabd totul pentru cei aleşi, pentruca şi ei să capete mîntuirea care este în Hristos Isus, împreună cu slava vecinică.</span> <span class="verse"><a name="11">11</a>Adevărat este cuvîntul acesta: dacă am murit împreună cu El, vom şi trăi împreună cu El.</span> <span class="verse"><a name="12">12</a>Dacă răbdăm, vom şi împărţi împreună cu El. Dacă ne lepădăm de El, şi El Se va lepăda de noi.</span> <span class="verse"><a name="13">13</a>Dacă sîntem necredincioşi, totuş El rămîne credincios, căci nu Se poate tăgădui singur.</span> <span class="verse"><a name="14">14</a>Adu-le aminte de aceste lucruri, şi roagă -i fierbinte înaintea lui Dumnezeu, să se ferească de certurile de cuvinte, cari nu duc la alt folos decît la pieirea celor ce le ascultă.</span> <span class="verse"><a name="15">15</a>Caută să te înfăţişezi înaintea lui Dumnezeu ca un om încercat, ca un lucrător care n'are de ce să -i fie ruşine, şi care împarte drept Cuvîntul adevărului.</span> <span class="verse"><a name="16">16</a>Fereşte-te de vorbăriile goale şi lumeşti; căci cei ce le ţin, vor înainta tot mai mult în necinstirea lui Dumnezeu.</span> <span class="verse"><a name="17">17</a>Şi cuvîntul lor va roade ca gangrena. Din numărul acestora sînt Imeneu şi Filet,</span> <span class="verse"><a name="18">18</a>cari s'au abătut dela adevăr. Ei zic că a şi venit învierea, şi răstoarnă credinţa unora.</span> <span class="verse"><a name="19">19</a>Totuş temelia tare a lui Dumnezeu stă nezguduită, avînd pecetea aceasta: ,,Domnul cunoaşte pe ceice sînt ai Lui``; şi: ,,Oricine rosteşte Numele Domnului, să se depărteze de fărădelege!``</span> <span class="verse"><a name="20">20</a>Într'o casă mare nu sînt numai vase de aur şi de argint, ci şi de lemn şi de pămînt. Unele sînt pentru o întrebuinţare de cinste, iar altele pentru o întrebuinţare de ocară.</span> <span class="verse"><a name="21">21</a>Deci dacă cineva se curăţeşte de acestea, va fi un vas de cinste, sfinţit, folositor stăpînului său, destoinic pentru orice lucrare bună.</span> <span class="verse"><a name="22">22</a>Fugi de poftele tinereţii, şi urmăreşte neprihănirea, credinţa, dragostea, pacea, împreună cu cei ce cheamă pe Domnul dintr'o inimă curată.</span> <span class="verse"><a name="23">23</a>Fereşte-te de întrebările nebune şi nefolositoare, căci ştii că dau naştere la certuri.</span> <span class="verse"><a name="24">24</a>Şi robul Domnului nu trebuie să se certe; ci să fie blînd cu toţi, în stare să înveţe pe toţi, plin de îngăduinţă răbdătoare,</span> <span class="verse"><a name="25">25</a>să îndrepte cu blîndeţă pe potrivnici, în nădejdea că Dumnezeu le va da pocăinţa, ca să ajungă la cunoştinţa adevărului;</span> <span class="verse"><a name="26">26</a>şi, venindu-şi în fire, să se desprindă din cursa diavolului, de care au fost prinşi ca să -i facă voia.</span> </p></div</div></div></body></html>