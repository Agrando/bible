<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1john">1 John</a> &gt <strong>Chapter 2</strong></div><p><span class="verse"><a name="1">1</a>Copilaşilor, vă scriu aceste lucruri, ca să nu păcătuiţi. Dar dacă cineva a păcătuit, avem la Tatăl un Mijlocitor (Sau Advocat. Greceşte: Paraclet, adică apărător, ajutor.), pe Isus Hristos, Cel neprihănit.</span> <span class="verse"><a name="2">2</a>El este jertfa de ispăşire pentru păcatele noastre; şi nu numai pentru ale noastre, ci pentru ale întregei lumi.</span> <span class="verse"><a name="3">3</a>Şi prin aceasta ştim că Îl cunoaştem, dacă păzim poruncile Lui.</span> <span class="verse"><a name="4">4</a>Cine zice: ,,Îl cunosc``, şi nu păzeşte poruncile Lui, este un mincinos, şi adevărul nu este în el.</span> <span class="verse"><a name="5">5</a>Dar cine păzeşte Cuvîntul Lui, în el dragostea lui Dumnezeu a ajuns desăvîrşită; prin aceasta ştim că sîntem în El.</span> <span class="verse"><a name="6">6</a>Cine zice că rămîne în El, trebuie să trăiască şi el cum a trăit Isus.</span> <span class="verse"><a name="7">7</a>Prea iubiţilor nu vă scriu o poruncă nouă, ci o poruncă veche, pe care aţi avut -o dela început. Porunca aceasta veche este Cuvîntul, pe care l-aţi auzit.</span> <span class="verse"><a name="8">8</a>Totuş vă scriu o poruncă nouă, lucru care este adevărat atît cu privire la El, cît şi cu privire la voi; căci întunerecul se împrăştie, şi lumina adevărată şi răsare chiar.</span> <span class="verse"><a name="9">9</a>Cine zice că este în lumină, şi urăşte pe fratele său, este încă în întunerec pînă acum.</span> <span class="verse"><a name="10">10</a>Cine iubeşte pe fratele său, rămîne în lumină, şi în el nu este niciun prilej de poticnire.</span> <span class="verse"><a name="11">11</a>Dar cine urăşte pe fratele său, este în întunerec, umblă în întunerec, şi nu ştie încotro merge, pentrucă întunerecul i -a orbit ochii.</span> <span class="verse"><a name="12">12</a>Vă scriu, copilaşilor, fiindcă păcatele vă sînt iertate pentru Numele Lui.</span> <span class="verse"><a name="13">13</a>Vă scriu, părinţilor, fiindcă aţi cunoscut pe Cel ce este dela început. Vă scriu, tinerilor, fiindcă aţi biruit pe cel rău. V'am scris, copilaşilor, fiindcă aţi cunoscut pe Tatăl.</span> <span class="verse"><a name="14">14</a>V'am scris, părinţilor, fiindcă aţi cunoscut pe Cel ce este dela început. V'am scris, tinerilor, fiindcă sînteţi tari, şi Cuvîntul lui Dumnezeu rămîne în voi, şi aţi biruit pe cel rău.</span> <span class="verse"><a name="15">15</a>Nu iubiţi lumea, nici lucrurile din lume. Dacă iubeşte cineva lumea, dragostea Tatălui nu este în El.</span> <span class="verse"><a name="16">16</a>Căci tot ce este în lume: pofta firii pămînteşti, pofta ochilor şi lăudăroşia vieţii, nu este dela Tatăl, ci din lume.</span> <span class="verse"><a name="17">17</a>Şi lumea şi pofta ei trece; dar cine face voia lui Dumnezeu, rămîne în veac.</span> <span class="verse"><a name="18">18</a>Copilaşilor, este ceasul cel de pe urmă. Şi, după cum aţi auzit că are să vină anticrist, să ştiţi că acum s'au ridicat mulţi anticrişti: prin aceasta cunoaştem că este ceasul de pe urmă.</span> <span class="verse"><a name="19">19</a>Ei au ieşit din mijlocul nostru, dar nu erau dintre ai noştri. Căci dacă ar fi fost dintre ai noştri, ar fi rămas cu noi; ci au ieşit, ca să se arate că nu toţi sînt dintre ai noştri.</span> <span class="verse"><a name="20">20</a>Dar voi aţi primit ungerea din partea Celui sfînt, şi ştiţi orice lucru.</span> <span class="verse"><a name="21">21</a>V'am scris nu că n'aţi cunoaşte adevărul, ci pentrucă îl cunoaşteţi, şi ştiţi că nicio minciună nu vine din adevăr.</span> <span class="verse"><a name="22">22</a>Cine este mincinosul, dacă nu cel ce tăgăduieşte că Isus este Hristosul? Acela este Anticristul, care tăgăduieşte pe Tatăl şi pe Fiul.</span> <span class="verse"><a name="23">23</a>Oricine tăgăduieşte pe Fiul, n'are pe Tatăl. Oricine mărturiseşte pe Fiul, are şi pe Tatăl.</span> <span class="verse"><a name="24">24</a>Ce aţi auzit dela început, aceea să rămînă în voi. Dacă rămîne în voi ce aţi auzit dela început, şi voi veţi rămînea în Fiul şi în Tatăl.</span> <span class="verse"><a name="25">25</a>Şi făgăduinţa, pe care ne -a făcut -o El, este aceasta: viaţa vecinică.</span> <span class="verse"><a name="26">26</a>V'am scris aceste lucruri în vederea celor ce caută să vă rătăcească.</span> <span class="verse"><a name="27">27</a>Cît despre voi, ungerea, pe care aţi primit -o dela El, rămîne în voi, şi n'aveţi trebuinţă să vă înveţe cineva; ci, după cum ungerea Lui vă învaţă despre toate lucrurile şi este adevărată, şi nu este o minciună, rămîneţi în El, după cum v'a învăţat ea.</span> <span class="verse"><a name="28">28</a>Şi acum, copilaşilor, rămîneţi în El, pentruca atunci cînd Se va arăta El, să avem îndrăsneală, şi, la venirea Lui, să nu rămînem de ruşine şi depărtaţi de El.</span> <span class="verse"><a name="29">29</a>Dacă ştiţi că El este neprihănit, să ştiţi şi că oricine trăieşte în neprihănire este născut din El.</span> </p></div</div></div></body></html>