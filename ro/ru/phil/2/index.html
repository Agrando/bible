<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/phil">Philippians</a> &gt <strong>Chapter 2</strong></div><p><span class="verse"><a name="1">1</a>Deci, dacă este vreo îndemnare în Hristos, dacă este vreo mîngîiere în dragoste, dacă este vreo legătură a Duhului, dacă este vreo milostivire şi vreo îndurare,</span> <span class="verse"><a name="2">2</a>faceţi-mi bucuria deplină, şi aveţi o simţire, o dragoste, un suflet şi un gînd.</span> <span class="verse"><a name="3">3</a>Nu faceţi nimic din duh de ceartă sau din slavă deşartă; ci în smerenie fiecare să privească pe altul mai pe sus de el însuş.</span> <span class="verse"><a name="4">4</a>Fiecare din voi să se uite nu la foloasele lui, ci şi la foloasele altora.</span> <span class="verse"><a name="5">5</a>Să aveţi în voi gîndul acesta, care era şi în Hristos Isus:</span> <span class="verse"><a name="6">6</a>El, măcar că avea chipul lui Dumnezeu, totuş n'a crezut ca un lucru de apucat să fie deopotrivă cu Dumnezeu,</span> <span class="verse"><a name="7">7</a>ci S'a desbrăcat pe sine însuş şi a luat un chip de rob, făcîndu-Se asemenea oamenilor.</span> <span class="verse"><a name="8">8</a>La înfăţişare a fost găsit ca un om, S'a smerit şi S'a făcut ascultător pînă la moarte, şi încă moarte de cruce.</span> <span class="verse"><a name="9">9</a>Deaceea şi Dumnezeu L -a înălţat nespus de mult, şi I -a dat Numele, care este mai pe sus de orice nume;</span> <span class="verse"><a name="10">10</a>pentruca, în Numele lui Isus, să se plece orice genunchi al celor din ceruri, de pe pămînt şi de supt pămînt,</span> <span class="verse"><a name="11">11</a>şi orice limbă să mărturisească, spre slava lui Dumnezeu Tatăl, că Isus Hristos este Domnul.</span> <span class="verse"><a name="12">12</a>Astfel dar, prea iubiţilor, după cum totdeauna aţi fost ascultători, duceţi pînă la capăt mîntuirea voastră, cu frică şi cutremur, nu numai cînd sînt eu de faţă, ci cu mult mai mult acum, în lipsa mea.</span> <span class="verse"><a name="13">13</a>Căci Dumnezeu este Acela care lucrează în voi, şi vă dă, după plăcerea Lui, şi voinţa şi înfăptuirea.</span> <span class="verse"><a name="14">14</a>Faceţi toate lucrurile fără cîrtiri şi fără şovăieli,</span> <span class="verse"><a name="15">15</a>ca să fiţi fără prihană şi curaţi, copii ai lui Dumnezeu, fără vină, în mijlocul unui neam ticălos şi stricat, în care străluciţi ca nişte lumini în lume,</span> <span class="verse"><a name="16">16</a>ţinînd sus Cuvîntul vieţii; aşa ca, în ziua lui Hristos, să mă pot lăuda că n'am alergat, nici nu m'am ostenit în zădar.</span> <span class="verse"><a name="17">17</a>Şi chiar dacă va trebui să fiu turnat ca o jertfă de băutură peste jertfa şi slujba credinţei voastre, eu mă bucur şi mă bucur cu voi toţi.</span> <span class="verse"><a name="18">18</a>Tot aşa şi voi, bucuraţi-vă, şi bucuraţi-vă împreună cu mine.</span> <span class="verse"><a name="19">19</a>Nădăjduiesc, în Domnul Isus, să vă trimet în curînd pe Timotei, ca să fiu şi eu cu inimă bună cînd o să am ştiri despre voi.</span> <span class="verse"><a name="20">20</a>Căci n'am pe nimeni, care să-mi împărtăşească simţirile ca el, şi să se îngrijească într'adevăr de starea voastră.</span> <span class="verse"><a name="21">21</a>Ce -i drept, toţi umblă după foloasele lor, şi nu după ale lui Isus Hristos.</span> <span class="verse"><a name="22">22</a>Ştiţi rîvna lui încercată; cum, ca un copil cu tatăl lui, a lucrat ca un rob împreună cu mine pentru înaintarea Evangheliei.</span> <span class="verse"><a name="23">23</a>Pe el dar, nădăjduiesc să vi -l trimet, de îndatăce voi vedea ce întorsătură vor lua lucrurile cu privire la mine.</span> <span class="verse"><a name="24">24</a>Şi am încredere în Domnul că în curînd voi veni şi eu.</span> <span class="verse"><a name="25">25</a>Am socotit de trebuinţă să vă trimet pe Epafrodit, fratele şi tovarăşul meu de lucru şi de luptă, trimesul şi slujitorul vostru pentru nevoile mele.</span> <span class="verse"><a name="26">26</a>Căci dorea ferbinte să vă vădă pe toţi; şi era foarte mîhnit, pentrucă aflaserăţi că a fost bolnav.</span> <span class="verse"><a name="27">27</a>Ce -i drept, a fost bolnav, şi foarte aproape de moarte, dar Dumnezeu a avut milă de el. Şi nu numai de el, ci şi de mine, ca să n'am întristare peste întristare.</span> <span class="verse"><a name="28">28</a>L-am trimes dar cu atît mai în grabă, ca să -l vedeţi şi să vă bucuraţi iarăş, şi să fiu şi eu mai puţin mîhnit.</span> <span class="verse"><a name="29">29</a>Primiţi -l deci în Domnul, cu toată bucuria; şi preţuiţi pe astfel de oameni.</span> <span class="verse"><a name="30">30</a>Căci pentru lucrul lui Hristos a fost el aproape de moarte, şi şi -a pus viaţa în joc, ca să împlinească ce lipsea slujbei voastre pentru mine.</span> </p></div</div></div></body></html>