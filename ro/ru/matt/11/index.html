<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 11</strong></div><p><span class="verse"><a name="1">1</a>Dupăce a isprăvit de dat învăţături la cei doisprezece ucenici ai Săi, Isus a plecat de acolo, ca să înveţe pe oameni, şi să propovăduiască în cetăţile lor.</span> <span class="verse"><a name="2">2</a>Ioan a auzit din temniţă despre lucrările lui Hristos,</span> <span class="verse"><a name="3">3</a>şi a trimes să -L întrebe prin ucenicii săi: ,,Tu eşti Acela care are să vină sau să aşteptăm pe altul?``</span> <span class="verse"><a name="4">4</a>Drept răspuns, Isus le -a zis: ,,Duceţi-vă de spuneţi lui Ioan ce auziţi şi ce vedeţi:</span> <span class="verse"><a name="5">5</a>Orbii îşi capătă vederea, şchiopii umblă, leproşii sînt curăţiţi, surzii aud, morţii înviază, şi săracilor li se propovăduieşte Evanghelia.</span> <span class="verse"><a name="6">6</a>Ferice de acela pentru care Eu nu voi fi un prilej de poticnire.``</span> <span class="verse"><a name="7">7</a>Pe cînd se duceau ei, Isus a început să vorbească noroadelor despre Ioan: ,,Ce aţi ieşit să vedeţi în pustie? O trestie clătinată de vînt?</span> <span class="verse"><a name="8">8</a>Dacă nu, atunci ce aţi ieşit să vedeţi? Un om îmbrăcat în haine moi? Iată că ceice poartă haine moi sînt în casele împăraţilor.</span> <span class="verse"><a name="9">9</a>Atunci ce aţi ieşit să vedeţi? Un prooroc? Da, vă spun, şi mai mult decît un prooroc;</span> <span class="verse"><a name="10">10</a>căci el este acela despre care s'a scris: ,Iată, trimet înaintea feţei Tale pe solul Meu, care Îţi va pregăti calea înaintea Ta.`</span> <span class="verse"><a name="11">11</a>Adevărat vă spun că, dintre cei născuţi din femei, nu s'a sculat nici unul mai mare decît Ioan Botezătorul. Totuş, cel mai mic în Împărăţia cerurilor este mai mare decît el.</span> <span class="verse"><a name="12">12</a>Din zilele lui Ioan Botezătorul pînă acum, Împărăţia cerurilor se ia cu năvală, şi ceice dau năvală, pun mîna pe ea.</span> <span class="verse"><a name="13">13</a>Căci pînă la Ioan au proorocit toţi proorocii şi Legea.</span> <span class="verse"><a name="14">14</a>Şi, dacă vreţi să înţelegeţi, el este Ilie, care trebuia să vină.</span> <span class="verse"><a name="15">15</a>Cine are urechi de auzit, să audă.</span> <span class="verse"><a name="16">16</a>Cu cine voi asemăna neamul acesta de oameni? Seamănă cu nişte copilaşi, cari şed în pieţe, şi strigă la tovarăşii lor:</span> <span class="verse"><a name="17">17</a>,V'am cîntat din fluier, şi n'aţi jucat; v'am cîntat de jale, şi nu v'aţi tînguit.`</span> <span class="verse"><a name="18">18</a>Căci a venit Ioan, nici mîncînd, nici bînd, şi ei zic: ,Are drac!`</span> <span class="verse"><a name="19">19</a>A venit Fiul omului mîncînd şi bînd, şi ei zic: ,Iată un om mîncăcios şi băutor de vin, un prieten al vameşilor şi al păcătoşilor!` Totuş, Înţelepciunea a fost îndreptăţită din lucrările ei.``</span> <span class="verse"><a name="20">20</a>Atunci Isus a început să mustre cetăţile în cari fuseseră făcute cele mai multe din minunile Lui, pentrucă nu se pocăiseră.</span> <span class="verse"><a name="21">21</a>,,Vai de tine, Horazine!`` a zis El. ,,Vai de tine, Betsaido!`` Căci, dacă ar fi fost făcute în Tir şi Sidon minunile cari au fost făcute în voi, de mult s'ar fi pocăit, cu sac şi cenuşă.</span> <span class="verse"><a name="22">22</a>De aceea vă spun că, în ziua judecăţii, va fi mai uşor pentru Tir şi Sidon decît pentru voi.</span> <span class="verse"><a name="23">23</a>Şi tu, Capernaume, vei fi înălţat oare pînă la cer? Vei fi pogorît pînă la Locuinţa morţilor; căci dacă ar fi fost făcute în Sodoma minunile, cari au fost făcute în tine, ea ar fi rămas în picioare pînă în ziua de astăzi.</span> <span class="verse"><a name="24">24</a>De aceea, vă spun, că în ziua judecăţii, va fi mai uşor pentru ţinutul Sodomei decît pentru tine.``</span> <span class="verse"><a name="25">25</a>În vremea aceea, Isus a luat cuvîntul şi a zis: ,,Te laud, Tată, Doamne al cerului şi al pămîntului, pentrucă ai ascuns aceste lucruri de cei înţelepţi şi pricepuţi, şi le-ai descoperit pruncilor.</span> <span class="verse"><a name="26">26</a>Da, Tată, Te laud, pentrucă aşa ai găsit Tu cu cale!``</span> <span class="verse"><a name="27">27</a>Toate lucrurile Mi-au fost date în mîni de Tatăl Meu; şi nimeni nu cunoaşte deplin pe Fiul, afară de Tatăl; tot astfel nimeni nu cunoaşte deplin pe Tatăl, afară de Fiul, şi acela căruia vrea Fiul să i -L descopere.</span> <span class="verse"><a name="28">28</a>Veniţi la Mine, toţi cei trudiţi şi împovăraţi, şi Eu vă voi da odihnă.</span> <span class="verse"><a name="29">29</a>Luaţi jugul Meu asupra voastră, şi învăţaţi dela Mine, căci Eu sînt blînd şi smerit cu inima; şi veţi găsi odihnă pentru sufletele voastre.</span> <span class="verse"><a name="30">30</a>Căci jugul Meu este bun, şi sarcina Mea este uşoară.``</span> </p></div</div></div></body></html>