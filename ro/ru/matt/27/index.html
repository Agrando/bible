<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 27</strong></div><p><span class="verse"><a name="1">1</a>Cînd s'a făcut ziuă, toţi preoţii cei mai de seamă şi bătrînii norodului au ţinut sfat împotriva lui Isus, ca să -L omoare.</span> <span class="verse"><a name="2">2</a>După ce L-au legat, L-au dus şi L-au dat în mîna dregătorului Pilat din Pont.</span> <span class="verse"><a name="3">3</a>Atunci Iuda, vînzătorul, cînd a văzut că Isus a fost osîndit la moarte, s'a căit, a dus înapoi cei treizeci de arginţi, i -a dat preoţilor celor mai de seamă şi bătrînilor,</span> <span class="verse"><a name="4">4</a>şi a zis: ,,Am păcătuit, căci am vîndut sînge nevinovat.`` ,,Ce ne pasă nouă?`` i-au răspuns ei. ,,Treaba ta.``</span> <span class="verse"><a name="5">5</a>Iuda a aruncat arginţii în Templu, şi s'a dus de s'a spînzurat.</span> <span class="verse"><a name="6">6</a>Preoţii cei mai de seamă au strîns arginţii, şi au zis: ,,Nu este îngăduit să -i punem în vistieria Templului, fiindcă sînt preţ de sînge.``</span> <span class="verse"><a name="7">7</a>Şi dupăce s'au sfătuit, au cumpărat cu banii aceia ,,Ţarina olarului,`` ca loc pentru îngroparea străinilor.</span> <span class="verse"><a name="8">8</a>Iată de ce ţarina aceea a fost numită pînă în ziua de azi: ,,Ţarina sîngelui.``</span> <span class="verse"><a name="9">9</a>Atunci s'a împlinit ce fusese vestit prin proorocul Ieremia, care zice: ,,Au luat cei treizeci de arginţi, preţul celui preţuit, pe care l-au preţuit unii din fiii lui Israel;</span> <span class="verse"><a name="10">10</a>şi i-au dat pe Ţarina olarului, după cum îmi poruncise Domnul.``</span> <span class="verse"><a name="11">11</a>Isus S'a înfăţişat înaintea dregătorului. Dregătorul L -a întrebat: ,,Eşti Tu ,Împăratul Iudeilor?`` ,,Da``, i -a răspuns Isus, ,,sînt.``</span> <span class="verse"><a name="12">12</a>Dar n'a răspuns nimic la învinuirile preoţilor celor mai de seamă şi bătrînilor.</span> <span class="verse"><a name="13">13</a>Atunci Pilat I -a zis: ,,N'auzi de cîte lucruri Te învinuiesc ei?``</span> <span class="verse"><a name="14">14</a>Isus nu i -a răspuns la niciun cuvînt, aşa că se mira foarte mult dregătorul.</span> <span class="verse"><a name="15">15</a>La fiecare praznic al Paştelor, dregătorul avea obicei să sloboadă norodului un întemniţat, pe care -l voiau ei.</span> <span class="verse"><a name="16">16</a>Pe atunci aveau un întemniţat vestit, numit Baraba.</span> <span class="verse"><a name="17">17</a>Cînd erau adunaţi la un loc, Pilat le -a zis: ,,Pe care voiţi să vi -l slobozesc? Pe Baraba sau pe Isus, care se numeşte Hristos?``</span> <span class="verse"><a name="18">18</a>Căci ştia că din pizmă dăduseră pe Isus în mînile lui.</span> <span class="verse"><a name="19">19</a>Pe cînd sta Pilat pe scaun la judecată, nevastă-sa a trimis să -i spună: ,,Să n'ai nimic a face cu neprihănitul acesta; căci azi am suferit mult în vis din pricina lui.``</span> <span class="verse"><a name="20">20</a>Preoţii cei mai de seamă şi bătrînii au înduplecat noroadele să ceară pe Baraba, iar pe Isus să -L omoare.</span> <span class="verse"><a name="21">21</a>Dregătorul a luat cuvîntul, şi le -a zis: ,,Pe care din amîndoi voiţi să vi -l slobozesc?`` ,,Pe Baraba``, au răspuns ei.</span> <span class="verse"><a name="22">22</a>Pilat le -a zis: ,,Dar ce să fac cu Isus, care se numeşte Hristos?`` ,,Să fie răstignit``, i-au răspuns cu toţii.</span> <span class="verse"><a name="23">23</a>Dregătorul a zis: ,,Dar ce rău a făcut?`` Ei au început să strige şi mai tare: ,,Să fie răstignit!``</span> <span class="verse"><a name="24">24</a>Cînd a văzut Pilat că n'ajunge la nimic, ci că se face mai multă zarvă, a luat apă, şi -a spălat mînile înaintea norodului, şi a zis: ,,Eu sînt nevinovat de sîngele neprihănitului acestuia. Treaba voastră!``</span> <span class="verse"><a name="25">25</a>Şi tot norodul a răspuns: ,,Sîngele Lui să fie asupra noastră şi asupra copiilor noştri.``</span> <span class="verse"><a name="26">26</a>Atunci Pilat le -a slobozit pe Baraba; iar pe Isus, dupăce a pus să -L bată cu nuiele, L -a dat în mînile lor, ca să fie răstignit.</span> <span class="verse"><a name="27">27</a>Ostaşii dregătorului au dus pe Isus în pretoriu, şi au adunat în jurul Lui toată ceata ostaşilor.</span> <span class="verse"><a name="28">28</a>L-au desbrăcat de hainele Lui, şi L-au îmbrăcat cu o haină stacojie.</span> <span class="verse"><a name="29">29</a>Au împletit o cunună de spini, pe care I-au pus -o pe cap, şi I-au pus o trestie în mîna dreaptă. Apoi îngenuncheau înaintea Lui, îşi băteau joc de El, şi ziceau: ,,Plecăciune, Împăratul Iudeilor!``</span> <span class="verse"><a name="30">30</a>Şi scuipau asupra Lui, şi luau trestia şi -L băteau în cap.</span> <span class="verse"><a name="31">31</a>Dupăce şi-au bătut astfel joc de El, L-au desbrăcat de haina stacojie, L-au îmbrăcat cu hainele Lui, şi L-au dus să -L răstignească.</span> <span class="verse"><a name="32">32</a>Pe cînd ieşeau afară din cetate, au întîlnit pe un om din Cirene numit Simon, şi l-au silit să ducă crucea lui Isus.</span> <span class="verse"><a name="33">33</a>Cînd au ajuns la un loc numit Golgota, care înseamnă: ,,Locul căpăţînii``,</span> <span class="verse"><a name="34">34</a>I-au dat să bea vin amestecat cu fiere; dar, cînd l -a gustat, n'a vrut să bea.</span> <span class="verse"><a name="35">35</a>Dupăce L-au răstignit, I-au împărţit hainele între ei, trăgînd la sorţi, pentru ca să se împlinească ce fusese vestit prin proorocul care zice: ,,Şi-au împărţit hainele Mele între ei, şi pentru cămaşa Mea au tras la sorţi.``</span> <span class="verse"><a name="36">36</a>Apoi au şezut jos, şi -L păzeau.</span> <span class="verse"><a name="37">37</a>Şi I-au scris deasupra capului vina: ,,Acesta este Isus, Împăratul Iudeilor.``</span> <span class="verse"><a name="38">38</a>Împreună cu El, au fost răstigniţi doi tîlhari: unul la dreapta şi celălalt la stînga Lui.</span> <span class="verse"><a name="39">39</a>Trecătorii îşi băteau joc de El, dădeau din cap,</span> <span class="verse"><a name="40">40</a>şi ziceau: ,,Tu, care strici Templul, şi -l zideşti la loc în trei zile, mîntuieşte-Te pe Tine însuţi! Dacă eşti Tu Fiul lui Dumnezeu, pogoară-Te de pe cruce!``</span> <span class="verse"><a name="41">41</a>Preoţii cei mai de seamă, împreună cu cărturarii şi bătrînii, îşi băteau şi ei joc de El, şi ziceau:</span> <span class="verse"><a name="42">42</a>,,Pe alţii i -a mîntuit iar pe Sine nu Se poate mîntui! Dacă este El Împăratul lui Israel, să Se pogoare acum de pe cruce, şi vom crede în El!</span> <span class="verse"><a name="43">43</a>S'a încrezut în Dumnezeu: să -l scape acum Dumnezeu, dacă -L iubeşte. Căci a zis: ,Eu sînt Fiul lui Dumnezeu!``</span> <span class="verse"><a name="44">44</a>Tîlharii cari erau răstigniţi împreună cu El, îi aruncau aceleaşi cuvinte de batjocură.</span> <span class="verse"><a name="45">45</a>Dela ceasul al şaselea pînă la ceasul al nouălea s'a făcut întunerec peste toată ţara.</span> <span class="verse"><a name="46">46</a>Şi pe la ceasul al nouălea, Isus a strigat cu glas tare: ,,Eli, Eli, Lama Sabactani?`` adică: ,,Dumnezeul Meu, Dumnezeul Meu, pentru ce M'ai părăsit?``</span> <span class="verse"><a name="47">47</a>Unii din ceice stăteau acolo, cînd au auzit aceste vorbe, au zis: ,,Strigă pe Ilie!``</span> <span class="verse"><a name="48">48</a>Şi îndată, unul din ei a alergat de a luat un burete, l -a umplut cu oţet, l -a pus într'o trestie, şi i -a dat să bea.</span> <span class="verse"><a name="49">49</a>Dar ceilalţi ziceau: ,,Lasă, să vedem dacă va veni Ilie să -L mîntuiască.``</span> <span class="verse"><a name="50">50</a>Isus a strigat iarăş cu glas tare, şi Şi -a dat duhul.</span> <span class="verse"><a name="51">51</a>Şi îndată perdeaua dinlăuntrul Templului s'a rupt în două, de sus pînă jos, pămîntul s'a cutremurat, stîncile s'au despicat,</span> <span class="verse"><a name="52">52</a>mormintele s'au deschis şi multe trupuri ale sfinţilor cari muriseră, au înviat.</span> <span class="verse"><a name="53">53</a>Ei au ieşit din morminte, după învierea lui, au intrat în sfînta cetate, şi s'au arătat multora.</span> <span class="verse"><a name="54">54</a>Sutaşul, şi ceice păzeau pe Isus împreună cu el, cînd au văzut cutremurul de pămînt şi cele întîmplate, s'au înfricoşat foarte tare, şi au zis: ,,Cu adevărat, acesta a fost Fiul lui Dumnezeu!``</span> <span class="verse"><a name="55">55</a>Acolo erau şi multe femei, cari priveau de departe; ele urmaseră pe Isus din Galilea, ca să -I slujească.</span> <span class="verse"><a name="56">56</a>Între ele era Maria Magdalina, Maria, mama lui Iacov şi a lui Iose, şi mama fiilor lui Zebedei.</span> <span class="verse"><a name="57">57</a>Spre seară, a venit un om bogat din Arimatea, numit Iosif, care era şi el ucenic al lui Isus.</span> <span class="verse"><a name="58">58</a>El s'a dus la Pilat, şi a cerut trupul lui Isus. Pilat a poruncit să i -l dea.</span> <span class="verse"><a name="59">59</a>Iosif a luat trupul, l -a înfăşurat într'o pînză curată de in,</span> <span class="verse"><a name="60">60</a>şi l -a pus într'un mormînt nou al lui însuş, pe care -l săpase în stîncă. Apoi a prăvălit o piatră mare la uşa mormîntului, şi a plecat.</span> <span class="verse"><a name="61">61</a>Maria Magdalina şi cealaltă Marie erau acolo, şi şedeau în faţa mormîntului.</span> <span class="verse"><a name="62">62</a>A doua zi care vine după ziua Pregătirii, preoţii cei mai de seamă şi Fariseii, s'au dus împreună la Pilat,</span> <span class="verse"><a name="63">63</a>şi i-au zis: ,,Doamne, ne-am adus aminte că înşelătorul acela, pe cînd era încă în viaţă, a zis: ,După trei zile voi învia.`</span> <span class="verse"><a name="64">64</a>Dă poruncă dar ca mormîntul să fie păzit bine pînă a treia zi, ca nu cumva să vină ucenicii Lui noaptea să -I fure trupul, şi să spună norodului: ,A înviat din morţi!` Atunci înşelăciunea aceasta din urmă ar fi mai rea decît cea dintîi.``</span> <span class="verse"><a name="65">65</a>Pilat le -a zis: ,,Aveţi o strajă; duceţi-vă de păziţi cum puteţi.``</span> <span class="verse"><a name="66">66</a>Ei au plecat, şi au întărit mormîntul, pecetluind piatra şi punînd strajă.``</span> </p></div</div></div></body></html>