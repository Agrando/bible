<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 23</strong></div><p><span class="verse"><a name="1">1</a>Atunci Isus, pe cînd cuvînta gloatelor şi ucenicilor Săi,</span> <span class="verse"><a name="2">2</a>a zis: ,,Cărturarii şi Fariseii şed pe scaunul lui Moise.</span> <span class="verse"><a name="3">3</a>Deci toate lucrurile, pe cari vă spun ei să le păziţi, păziţi-le şi faceţi-le; dar după faptele lor să nu faceţi. Căci ei zic, dar nu fac.</span> <span class="verse"><a name="4">4</a>Ei leagă sarcini grele şi cu anevoie de purtat, şi le pun pe umerii oamenilor, dar ei nici cu degetul nu vor să le mişte.</span> <span class="verse"><a name="5">5</a>Toate faptele lor le fac pentru ca să fie văzuţi de oameni. Astfel, îşi fac filacteriile late, îşi fac poalele veştmintelor cu ciucuri lungi;</span> <span class="verse"><a name="6">6</a>umblă după locurile dintîi la ospeţe, şi după scaunele dintîi în sinagogi;</span> <span class="verse"><a name="7">7</a>le place să le facă oamenii plecăciuni prin pieţe, şi să le zică: ,Rabi! Rabi!`</span> <span class="verse"><a name="8">8</a>Voi să nu vă numiţi Rabi! Fiindcă Unul singur este Învăţătorul vostru: Hristos, şi voi toţi sînteţi fraţi.</span> <span class="verse"><a name="9">9</a>Şi ,Tată` să nu numiţi pe nimeni pe pămînt; pentrucă Unul singur este Tatăl vostru: Acela care este în ceruri.</span> <span class="verse"><a name="10">10</a>Să nu vă numiţi ,Dascăli`; căci Unul singur este Dascălul vostru: Hristosul.</span> <span class="verse"><a name="11">11</a>Cel mai mare dintre voi să fie slujitorul vostru.</span> <span class="verse"><a name="12">12</a>Oricine se va înălţa, va fi smerit; şi oricine se va smeri, va fi înălţat.</span> <span class="verse"><a name="13">13</a>Vai de voi, cărturari şi Farisei făţarnici! Pentrucă voi închideţi oamenilor Împărăţia cerurilor: nici voi nu intraţi în ea, şi nici pe cei ce vor să intre, nu -i lăsaţi să intre.</span> <span class="verse"><a name="14">14</a>Vai de voi, cărturari şi Farisei făţarnici! Pentrucă voi mîncaţi casele văduvelor, în timp ce, de ochii lumii, faceţi rugăciuni lungi; de aceea veţi lua o mai mare osîndă.</span> <span class="verse"><a name="15">15</a>Vai de voi, cărturari şi Farisei făţarnici! Pentrucă voi înconjuraţi marea şi pămîntul, ca să faceţi un tovarăş de credinţă; şi, după ce a ajuns tovarăş de credinţă, faceţi din el un fiu al gheenei, de două ori mai rău decît sînteţi voi înşivă.</span> <span class="verse"><a name="16">16</a>Vai de voi, povăţuitori orbi, cari ziceţi: ,Dacă jură cineva pe Templu, nu este nimic; dar dacă jură pe aurul Templului, este legat de jurămîntul lui.`</span> <span class="verse"><a name="17">17</a>Nebuni şi orbi! Care este mai mare: aurul sau Templul, care sfinţeşte aurul?</span> <span class="verse"><a name="18">18</a>,Dacă jură cineva pe altar, nu este nimic`, ,dar dacă jură pe darul de pe altar, este legat de jurămîntul lui.`</span> <span class="verse"><a name="19">19</a>Nebuni şi orbi! Care este mai mare: darul, sau altarul, care sfinţeşte darul?</span> <span class="verse"><a name="20">20</a>Deci, cine jură pe altar, jură pe el şi pe tot ce este deasupra lui;</span> <span class="verse"><a name="21">21</a>cine jură pe Templu, jură pe el şi pe Celce locuieşte în el;</span> <span class="verse"><a name="22">22</a>şi cine jură pe cer, jură pe scaunul de domnie al lui Dumnezeu şi pe Celce şade pe el.`</span> <span class="verse"><a name="23">23</a>Vai de voi, cărturari şi Farisei făţarnici! Pentrucă voi daţi zeciuială din izmă, din mărar şi din chimen, şi lăsaţi nefăcute cele mai însemnate lucruri din Lege: dreptatea, mila şi credincioşia; pe acestea trebuia să le faceţi, şi pe acelea să nu le lăsaţi nefăcute.</span> <span class="verse"><a name="24">24</a>Povăţuitori orbi, cari strecuraţi ţînţarul şi înghiţiţi cămila!</span> <span class="verse"><a name="25">25</a>Vai de voi, cărturari şi Farisei făţarnici! Pentru că voi curăţiţi partea de afară a paharului şi a blidului, dar înlăuntru sînt pline de răpire şi de necumpătare.</span> <span class="verse"><a name="26">26</a>Fariseu orb! Curăţă întîi partea din lăuntru a paharului şi a blidului, pentruca şi partea de afară să fie curată.</span> <span class="verse"><a name="27">27</a>Vai de voi, cărturari şi Farisei făţarnici! Pentrucă voi sînteţi ca mormintele văruite, cari, pe dinafară se arată frumoase, iar pe dinlăuntru sînt pline de oasele morţilor şi de orice fel de necurăţenie.</span> <span class="verse"><a name="28">28</a>Tot aşa şi voi, pe dinafară vă arătaţi neprihăniţi oamenilor, dar pe dinlăuntru sînteţi plini de făţărnicie şi de fărădelege.</span> <span class="verse"><a name="29">29</a>Vai de voi, cărturari şi Farisei făţarnici! Pentru că voi zidiţi mormintele proorocilor, împodobiţi gropile celor neprihăniţi,</span> <span class="verse"><a name="30">30</a>şi ziceţi: Dacă am fi trăit noi în zilele părinţilor noştri, nu ne-am fi unit cu ei la vărsarea sîngelui proorocilor.</span> <span class="verse"><a name="31">31</a>Prin aceasta mărturisiţi despre voi înşivă că sînteţi fiii celor ce au omorît pe prooroci.</span> <span class="verse"><a name="32">32</a>Voi dar umpleţi măsura părinţilor voştri!</span> <span class="verse"><a name="33">33</a>Şerpi, pui de năpîrci! Cum veţi scăpa de pedeapsa gheenei?</span> <span class="verse"><a name="34">34</a>De aceea, iată, vă trimet prooroci, înţelepţi şi cărturari. Pe unii din ei îi veţi omorî şi răstigni, pe alţii îi veţi bate în sinagogile voastre, şi -i veţi prigoni din cetate în cetate;</span> <span class="verse"><a name="35">35</a>ca să vină asupra voastră tot sîngele nevinovat, care a fost vărsat pe pămînt, dela sîngele neprihănitului Abel pînă la sîngele lui Zaharia, fiul lui Barachia, pe care l-aţi omorît între Templu şi altar.</span> <span class="verse"><a name="36">36</a>Adevărat vă spun, că toate acestea vor veni peste neamul acesta.</span> <span class="verse"><a name="37">37</a>Ierusalime, Ierusalime, care omori pe prooroci şi ucizi cu pietre pe cei trimeşi la tine! De cîte ori am vrut să strîng pe copiii tăi cum îşi strînge găina puii supt aripi, şi n'aţi vrut!</span> <span class="verse"><a name="38">38</a>Iată că vi se lasă casa pustie;</span> <span class="verse"><a name="39">39</a>căci vă spun că deacum încolo nu Mă veţi mai vedea pînă cînd veţi zice: ,Binecuvîntat este Celce vine în Numele Domnului!``</span> </p></div</div></div></body></html>