<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 24</strong></div><p><span class="verse"><a name="1">1</a>La ieşirea din Templu, pe cînd mergea Isus, ucenicii Lui s'au apropiat de El ca să -I arate clădirile Templului.</span> <span class="verse"><a name="2">2</a>Dar Isus le -a zis: ,,Vedeţi voi toate aceste lucruri? Adevărat vă spun că nu va rămînea aici piatră pe piatră, care să nu fie dărîmată.``</span> <span class="verse"><a name="3">3</a>El a şezut jos pe muntele Măslinilor. Şi ucenicii Lui au venit la El la o parte, şi I-au zis: ,,Spune-ne, cînd se vor întîmpla aceste lucruri? Şi care va fi semnul venirii Tale şi al sfîrşitului veacului acestuia?``</span> <span class="verse"><a name="4">4</a>Drept răspuns, Isus le -a zis: ,,Băgaţi de seamă să nu vă înşele cineva.</span> <span class="verse"><a name="5">5</a>Fiindcă vor veni mulţi în Numele Meu, şi vor zice: ,Eu sînt Hristosul!` Şi vor înşela pe mulţi.</span> <span class="verse"><a name="6">6</a>Veţi auzi de războaie şi veşti de războaie: vedeţi să nu vă spăimîntaţi, căci toate aceste lucruri trebuie să se întîmple. Dar sfîrşitul tot nu va fi atunci.</span> <span class="verse"><a name="7">7</a>Un neam se va scula împotriva altui neam, şi o împărăţie împotriva altei împărăţii; şi, pe alocurea, vor fi cutremure de pămînt, foamete şi ciumi.</span> <span class="verse"><a name="8">8</a>Dar toate aceste lucruri nu vor fi decît începutul durerilor.</span> <span class="verse"><a name="9">9</a>Atunci vă vor da să fiţi chinuiţi, şi vă vor omorî; şi veţi fi urîţi de toate neamurile pentru Numele Meu.</span> <span class="verse"><a name="10">10</a>Atunci mulţi vor cădea, se vor vinde unii pe alţii, şi se vor urî unii pe alţii.</span> <span class="verse"><a name="11">11</a>Se vor scula mulţi prooroci mincinoşi, şi vor înşela pe mulţi.</span> <span class="verse"><a name="12">12</a>Şi, din pricina înmulţirii fărădelegii, dragostea celor mai mulţi se va răci.</span> <span class="verse"><a name="13">13</a>Dar cine va răbda pînă la sfîrşit, va fi mîntuit.</span> <span class="verse"><a name="14">14</a>Evanghelia aceasta a Împărăţiei va fi propovăduită în toată lumea, ca să slujească de mărturie tuturor neamurilor. Atunci va veni sfîrşitul.</span> <span class="verse"><a name="15">15</a>De aceea, cînd veţi vedea ,urîciunea pustiirii`, despre care a vorbit proorocul Daniel, ,aşezată în locul sfînt` -cine citeşte să înţeleagă! -</span> <span class="verse"><a name="16">16</a>atunci, cei ce vor fi în Iudea, să fugă la munţi;</span> <span class="verse"><a name="17">17</a>cine va fi pe acoperişul casei, să nu se pogoare să-şi ia lucrurile din casă;</span> <span class="verse"><a name="18">18</a>şi cine va fi la cîmp, să nu se întoarcă să-şi ia haina.</span> <span class="verse"><a name="19">19</a>Vai de femeile, cari vor fi însărcinate şi de cele ce vor da ţîţă în zilele acelea!</span> <span class="verse"><a name="20">20</a>Rugaţi-vă ca fuga voastră să nu fie iarna, nici într'o zi de Sabat.</span> <span class="verse"><a name="21">21</a>Pentrucă atunci va fi un necaz aşa de mare, cum n'a fost niciodată dela începutul lumii pînă acum, şi nici nu va mai fi.</span> <span class="verse"><a name="22">22</a>Şi dacă zilele acelea n'ar fi fost scurtate, nimeni n'ar scăpa; dar, din pricina celor aleşi, zilele acelea vor fi scurtate.</span> <span class="verse"><a name="23">23</a>Atunci dacă vă va spune cineva: ,Iată, Hristosul este aici, sau acolo`, să nu -l credeţi.</span> <span class="verse"><a name="24">24</a>Căci se vor scula Hristoşi mincinoşi şi prooroci mincinoşi; vor face semne mari şi minuni, pînă acolo încît să înşele, dacă va fi cu putinţă, chiar şi pe cei aleşi.</span> <span class="verse"><a name="25">25</a>Iată, că v'am spus mai dinainte.</span> <span class="verse"><a name="26">26</a>Deci, dacă vă vor zice: ,Iată -L în pustie`, să nu vă duceţi acolo! ,Iată -L în odăiţe ascunse`, să nu credeţi.</span> <span class="verse"><a name="27">27</a>Căci, cum iese fulgerul dela răsărit şi se vede pînă la apus, aşa va fi şi venirea Fiului omului.</span> <span class="verse"><a name="28">28</a>Oriunde va fi stîrvul (Sau: hoit, mortăciune.), acolo se vor aduna vulturii.</span> <span class="verse"><a name="29">29</a>Îndată după acele zile de necaz, ,soarele se va întuneca, luna nu-şi va mai da lumina ei, stelele vor cădea din cer, şi puterile cerurilor vor fi clătinate.`</span> <span class="verse"><a name="30">30</a>Atunci se va arăta în cer semnul Fiului omului, toate seminţiile pămîntului se vor boci, şi vor vedea pe Fiul omului venind pe norii cerului cu putere şi cu o mare slavă.</span> <span class="verse"><a name="31">31</a>El va trimete pe îngerii Săi cu trîmbiţa răsunătoare, şi vor aduna pe aleşii Lui din cele patru vînturi, dela o margine a cerurilor pînă la cealaltă.</span> <span class="verse"><a name="32">32</a>Dela smochin învăţaţi pilda lui: Cînd îi frăgezeşte şi înfrunzeşte mlădiţia, ştiţi că vara este aproape.</span> <span class="verse"><a name="33">33</a>Tot aşa, şi voi, cînd veţi vedea toate aceste lucruri, să ştiţi că Fiul omului este aproape, este chiar la uşi.</span> <span class="verse"><a name="34">34</a>Adevărat vă spun că, nu va trece neamul acesta pînă se vor întîmpla toate aceste lucruri.</span> <span class="verse"><a name="35">35</a>Cerul şi pămîntul vor trece, dar cuvintele Mele nu vor trece.</span> <span class="verse"><a name="36">36</a>Despre ziua aceea şi despre ceasul acela, nu ştie nimeni: nici îngerii din ceruri, nici Fiul, ci numai Tatăl.</span> <span class="verse"><a name="37">37</a>Cum s'a întîmplat în zilele lui Noe, aidoma se va întîmpla şi la venirea Fiului omului.</span> <span class="verse"><a name="38">38</a>În adevăr, cum era în zilele dinainte de potop, cînd mîncau şi beau, se însurau şi se măritau, pînă în ziua cînd a intrat Noe în corabie,</span> <span class="verse"><a name="39">39</a>şi n'au ştiut nimic, pînă cînd a venit potopul şi i -a luat pe toţi, tot aşa va fi şi la venirea Fiului omului.</span> <span class="verse"><a name="40">40</a>Atunci, din doi bărbaţi cari vor fi la cîmp, unul va fi luat şi altul va fi lăsat.</span> <span class="verse"><a name="41">41</a>Din două femei cari vor măcina la moară, una va fi luată şi alta va fi lăsată.</span> <span class="verse"><a name="42">42</a>Vegheaţi dar, pentru că nu ştiţi în ce zi va veni Domnul vostru.</span> <span class="verse"><a name="43">43</a>Să ştiţi că, dacă ar şti stăpînul casei la ce strajă din noapte va veni hoţul, ar veghea şi n'ar lăsa să -i spargă casa.</span> <span class="verse"><a name="44">44</a>Deaceea, şi voi fiţi gata; căci Fiul omului va veni în ceasul în care nu vă gîndiţi.</span> <span class="verse"><a name="45">45</a>Care este deci robul credincios şi înţelept, pe care l -a pus stăpînul său peste ceata slugilor sale, ca să le dea hrana la vremea hotărîtă?</span> <span class="verse"><a name="46">46</a>Ferice de robul acela, pe care stăpînul său, la venirea lui, îl va găsi făcînd aşa!</span> <span class="verse"><a name="47">47</a>Adevărat vă spun că îl va pune peste toate averile sale.</span> <span class="verse"><a name="48">48</a>Dar dacă este un rob rău, care zice în inima lui: ,Stăpînul meu zăboveşte să vină!`</span> <span class="verse"><a name="49">49</a>Dacă va începe să bată pe tovarăşii lui de slujbă, şi să mănînce şi să bea cu beţivii,</span> <span class="verse"><a name="50">50</a>stăpînul robului aceluia va veni în ziua în care el nu se aşteaptă, şi în ceasul pe care nu -l ştie,</span> <span class="verse"><a name="51">51</a>îl va tăia în două, şi soarta lui va fi soarta făţarnicilor; acolo va fi plînsul şi scrîşnirea dinţilor.</span> </p></div</div></div></body></html>