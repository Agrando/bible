<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 14</strong></div><p><span class="verse"><a name="1">1</a>În vremea aceea, cîrmuitorul Irod, a auzit vorbindu-se despre Isus;</span> <span class="verse"><a name="2">2</a>şi a zis slujitorilor săi: ,,Acesta este Ioan Botezătorul! A înviat din morţi, şi deaceea se fac minuni prin el.``</span> <span class="verse"><a name="3">3</a>Căci Irod prinsese pe Ioan, îl legase şi -l pusese în temniţă, din pricina Irodiadei, nevasta fratelui său Filip;</span> <span class="verse"><a name="4">4</a>pentrucă Ioan îi zicea: ,,Nu-ţi este îngăduit s'o ai de nevastă.``</span> <span class="verse"><a name="5">5</a>Irod ar fi vrut să -l omoare, dar se temea de norod, pentrucă norodul privea pe Ioan ca pe un prooroc.</span> <span class="verse"><a name="6">6</a>Dar, cînd se prăznuia ziua naşterii lui Irod, fata Irodiadei a jucat înaintea oaspeţilor, şi a plăcut lui Irod.</span> <span class="verse"><a name="7">7</a>Deaceea i -a făgăduit cu jurămînt că îi va da orice va cere.</span> <span class="verse"><a name="8">8</a>Îndemnată de mamă-sa, ea a zis: ,,Dă-mi aici, într -o farfurie, capul lui Ioan Botezătorul!``</span> <span class="verse"><a name="9">9</a>Împăratul s'a întristat; dar din pricina jurămintelor sale, şi de ochii celor ce şedeau la masă împreună cu el, a poruncit să i -l dea.</span> <span class="verse"><a name="10">10</a>Şi a trimes să taie capul lui Ioan în temniţă.</span> <span class="verse"><a name="11">11</a>Capul a fost adus într'o farfurie, şi dat fetei, care l -a dus la mamă-sa.</span> <span class="verse"><a name="12">12</a>Ucenicii lui Ioan au venit de i-au luat trupul, l-au îngropat, şi s'au dus de au dat de ştire lui Isus.</span> <span class="verse"><a name="13">13</a>Isus, cînd a auzit vestea aceasta, a plecat de acolo într'o corabie, ca să Se ducă singur la o parte, într'un loc pustiu. Noroadele, cînd au auzit lucrul acesta, au ieşit din cetăţi şi s'au luat după El pe jos.</span> <span class="verse"><a name="14">14</a>Cînd a ieşit din corabie, Isus a văzut o gloată mare, I s'a făcut milă de ea, şi a vindecat pe cei bolnavi.</span> <span class="verse"><a name="15">15</a>Cînd s'a înserat, ucenicii s'au apropiat de El, şi I-au zis: ,,Locul acesta este pustiu, şi vremea iată că a trecut; dă drumul noroadelor să se ducă prin sate să-şi cumpere de mîncare.``</span> <span class="verse"><a name="16">16</a>,,N'au nevoie să plece``, le -a răspuns Isus; ,,daţi-le voi să mănînce.``</span> <span class="verse"><a name="17">17</a>Dar ei I-au zis: ,,N'avem aici decît cinci pîni şi doi peşti.``</span> <span class="verse"><a name="18">18</a>Şi El le -a zis: ,,Aduceţi -i aici la Mine.``</span> <span class="verse"><a name="19">19</a>Apoi a poruncit noroadelor să şadă pe iarbă, a luat cele cinci pîni şi cei doi peşti, Şi -a ridicat ochii spre cer, a binecuvîntat, a frînt pînile şi le -a dat ucenicilor, iar ei le-au împărţit noroadelor.</span> <span class="verse"><a name="20">20</a>Toţi au mîncat şi s'au săturat; şi s'au ridicat douăsprezece coşuri pline cu rămăşiţele de fărămituri.</span> <span class="verse"><a name="21">21</a>Ceice mîncaseră, erau ca la cinci mii de bărbaţi, afară de femei şi de copii.</span> <span class="verse"><a name="22">22</a>Îndată după aceea, Isus a silit pe ucenicii Săi să intre în corabie, şi să treacă înaintea Lui de partea cealaltă, pînă va da drumul noroadelor.</span> <span class="verse"><a name="23">23</a>După ce a dat drumul noroadelor, S'a suit pe munte să Se roage, singur la o parte. Se înoptase, şi El era singur acolo.</span> <span class="verse"><a name="24">24</a>În timpul acesta, corabia era învăluită de valuri în mijlocul mării; căci vîntul era împotrivă.</span> <span class="verse"><a name="25">25</a>Cînd se îngîna ziua cu noaptea (Greceşte: în a patra strajă.), Isus a venit la ei, umblînd pe mare.</span> <span class="verse"><a name="26">26</a>Cînd L-au văzut ucenicii umblînd pe mare, s'au spăimîntat, şi au zis: ,,Este o nălucă!`` Şi de frică au ţipat.</span> <span class="verse"><a name="27">27</a>Isus le -a zis îndată: ,,Îndrăzniţi, Eu sînt; nu vă temeţi!``</span> <span class="verse"><a name="28">28</a>,,Doamne``, I -a răspuns Petru, ,,dacă eşti Tu, porunceşte-mi să vin la Tine pe ape.``</span> <span class="verse"><a name="29">29</a>,,Vino!`` i -a zis Isus. Petru s'a coborît din corabie, şi a început să umble pe ape ca să meargă la Isus.</span> <span class="verse"><a name="30">30</a>Dar, cînd a văzut că vîntul era tare, s'a temut; şi fiindcă începea să se afunde, a strigat: ,,Doamne, scapă-mă!``</span> <span class="verse"><a name="31">31</a>Îndată, Isus a întins mîna, l -a apucat, şi i -a zis: ,,Puţin credinciosule, pentruce te-ai îndoit?``</span> <span class="verse"><a name="32">32</a>Şi după ce au intrat în corabie, a stat vîntul.</span> <span class="verse"><a name="33">33</a>Ceice erau în corabie, au venit de s'au închinat înaintea lui Isus, şi I-au zis: ,,Cu adevărat, Tu eşti Fiul lui Dumnezeu!``</span> <span class="verse"><a name="34">34</a>După ce au trecut marea, au venit în ţinutul Ghenezaretului.</span> <span class="verse"><a name="35">35</a>Oamenii din locul acela, cari cunoşteau pe Isus, au trimes să dea de ştire în toate împrejurimile, şi au adus la El pe toţi bolnavii.</span> <span class="verse"><a name="36">36</a>Bolnavii îl rugau să le dea voie numai să se atingă de poala hainei Lui. Şi toţi cîţi s'au atins, s'au vindecat.</span> </p></div</div></div></body></html>