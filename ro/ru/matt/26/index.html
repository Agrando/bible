<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 26</strong></div><p><span class="verse"><a name="1">1</a>Dupăce a isprăvit Isus toate cuvîntările acestea, a zis ucenicilor Săi:</span> <span class="verse"><a name="2">2</a>,,Ştiţi că după două zile vor fi Paştele; şi Fiul omului va fi dat ca să fie răstignit!``</span> <span class="verse"><a name="3">3</a>Atunci preoţii cei mai de seamă, cărturarii şi bătrînii norodului s'au strîns în curtea marelui preot care se numea Caiafa;</span> <span class="verse"><a name="4">4</a>şi s'au sfătuit împreună, cum să prindă pe Isus cu vicleşug, şi să -L omoare.</span> <span class="verse"><a name="5">5</a>Dar ziceau: ,,Nu în timpul praznicului, ca să nu se facă turburare în norod.``</span> <span class="verse"><a name="6">6</a>Cînd era Isus în Betania, în casa lui Simon leprosul,</span> <span class="verse"><a name="7">7</a>s'a apropiat de El o femeie cu un vas de alabastru cu mir foarte scump; şi, pe cînd sta El la masă, ea a turnat mirul pe capul Lui.</span> <span class="verse"><a name="8">8</a>Ucenicilor le -a fost necaz, cînd au văzut lucrul acesta, şi au zis: ,,Ce rost are risipa aceasta?</span> <span class="verse"><a name="9">9</a>Mirul acesta s'ar fi putut vinde foarte scump, şi banii să se dea săracilor.``</span> <span class="verse"><a name="10">10</a>Cînd a auzit Isus, le -a zis: ,,De ce faceţi supărare femeii? Ea a făcut un lucru frumos faţă de Mine.</span> <span class="verse"><a name="11">11</a>Pentrucă pe săraci îi aveţi totdeauna cu voi, dar pe Mine nu Mă aveţi totdeauna.</span> <span class="verse"><a name="12">12</a>Dacă a turnat acest mir pe trupul Meu, ea a făcut lucrul acesta în vederea pregătirii Mele pentru îngropare.</span> <span class="verse"><a name="13">13</a>Adevărat vă spun că ori unde va fi propovăduită Evanghelia aceasta, în toată lumea, se va spune şi ce a făcut femeia aceasta, spre pomenirea ei.``</span> <span class="verse"><a name="14">14</a>Atunci unul din cei doisprezece, numit Iuda Iscarioteanul, s'a dus la preoţii cei mai de seamă,</span> <span class="verse"><a name="15">15</a>şi le -a zis: ,,Ce vreţi să-mi daţi, şi -L voi da în mînile voastre?`` Ei i-au cîntărit treizeci de arginţi.</span> <span class="verse"><a name="16">16</a>Din clipa aceea, Iuda căuta un prilej nimerit, ca să dea pe Isus în mînile lor.</span> <span class="verse"><a name="17">17</a>În ziua dintîi a praznicului Azimilor, ucenicii au venit la Isus, şi I-au zis: ,,Unde vrei să-Ţi pregătim să mănînci Paştele?``</span> <span class="verse"><a name="18">18</a>El le -a răspuns: ,,Duceţi-vă în cetate la cutare om, şi spuneţi -i: ,,Învăţătorul zice: ,Vremea Mea este aproape; voi face Paştele cu ucenicii Mei în casa ta.``</span> <span class="verse"><a name="19">19</a>Ucenicii au făcut cum le poruncise Isus, şi au pregătit Paştele.</span> <span class="verse"><a name="20">20</a>Seara, Isus a şezut la masă cu cei doisprezece ucenici ai Săi.</span> <span class="verse"><a name="21">21</a>Pe cînd mîncau, El a zis: ,,Adevărat vă spun că unul din voi Mă va vinde.``</span> <span class="verse"><a name="22">22</a>Ei s'au întristat foarte mult, şi au început să -I zică unul după altul: ,,Nu cumva sînt eu, Doamne?``</span> <span class="verse"><a name="23">23</a>Drept răspuns, El le -a zis: ,,Cel ce a întins cu Mine mîna în blid, acela Mă va vinde.</span> <span class="verse"><a name="24">24</a>Negreşit, Fiul omului Se duce după cum este scris despre El. Dar vai de omul acela prin care este vîndut Fiul omului! Mai bine ar fi fost pentru el să nu se fi născut!``</span> <span class="verse"><a name="25">25</a>Iuda, vînzătorul, a luat cuvîntul, şi I -a zis: ,,Nu cumva sînt eu, Învăţătorule?`` ,,Da``, i -a răspuns Isus, ,,tu eşti!``</span> <span class="verse"><a name="26">26</a>Pe cînd mîncau ei, Isus a luat o pîne; şi după ce a binecuvîntat, a frînt -o, şi a dat -o ucenicilor, zicînd: ,,Luaţi, mîncaţi; acesta este trupul Meu.``</span> <span class="verse"><a name="27">27</a>Apoi a luat un pahar, şi, după ce a mulţămit lui Dumnezeu, li l -a dat, zicînd: ,,Beţi toţi din el;</span> <span class="verse"><a name="28">28</a>căci acesta este sîngele Meu, sîngele legămîntului celui nou, care se varsă pentru mulţi, spre iertarea păcatelor.</span> <span class="verse"><a name="29">29</a>Vă spun că, de acum încolo nu voi mai bea din acest rod al viţei, pînă în ziua cînd îl voi bea cu voi nou în Împărăţia Tatălui Meu.``</span> <span class="verse"><a name="30">30</a>După ce au cîntat cîntarea, au ieşit în muntele Măslinilor.</span> <span class="verse"><a name="31">31</a>Atunci Isus le -a zis: ,,În noaptea aceasta, toţi veţi găsi în Mine o pricină de poticnire; căci este scris: ,Voi bate Păstorul, şi oile turmei vor fi risipite.`</span> <span class="verse"><a name="32">32</a>Dar, după ce voi învia, voi merge înaintea voastră în Galilea.``</span> <span class="verse"><a name="33">33</a>Petru a luat cuvîntul, şi I -a zis: ,,Chiar dacă toţi ar găsi în Tine o pricină de poticnire, eu niciodată nu voi găsi în Tine o pricină de poticnire.``</span> <span class="verse"><a name="34">34</a>,,Adevărat îţi spun``, i -a zis Isus, ,,că tu, chiar în noaptea aceasta, înainte ca să cînte cocoşul, te vei lepăda de Mine de trei ori.``</span> <span class="verse"><a name="35">35</a>Petru I -a răspuns: ,,Chiar dacă ar trebui să mor cu Tine, tot nu mă voi lepăda de Tine.`` Şi toţi ucenicii au spus acelaş lucru.</span> <span class="verse"><a name="36">36</a>Atunci Isus a venit cu ei într'un loc îngrădit, numit Ghetsimani, şi a zis ucenicilor: ,,Şedeţi aici pînă Mă voi duce colo să Mă rog.``</span> <span class="verse"><a name="37">37</a>A luat cu El pe Petru şi pe cei doi fii ai lui Zebedei, şi a început să Se întristeze şi să se mîhnească foarte tare.</span> <span class="verse"><a name="38">38</a>Isus le -a zis atunci: ,,Sufletul Meu este cuprins de o întristare de moarte; rămîneţi aici, şi vegheaţi împreună cu Mine.``</span> <span class="verse"><a name="39">39</a>Apoi a mers puţin mai înainte, a căzut cu faţa la pămînt, şi S'a rugat, zicînd: ,,Tată, dacă este cu putinţă, depărtează dela Mine paharul acesta! Totuş nu cum voiesc Eu, ci cum voieşti Tu.``</span> <span class="verse"><a name="40">40</a>Apoi a venit la ucenici, i -a găsit dormind, şi a zis lui Petru: ,,Ce, un ceas n'aţi putut să vegheaţi împreună cu Mine!</span> <span class="verse"><a name="41">41</a>Vegheaţi şi rugaţi-vă, ca să nu cădeţi în ispită; duhul, în adevăr, este plin de rîvnă, dar carnea este neputincioasă.``</span> <span class="verse"><a name="42">42</a>S'a depărtat a doua oară, şi S'a rugat, zicînd: ,,Tată, dacă nu se poate să se îndepărteze de Mine paharul acesta, fără să -l beau, facă-se voia Ta!``</span> <span class="verse"><a name="43">43</a>S'a întors iarăş la ucenici, şi i -a găsit dormind; pentrucă li se îngreuiaseră ochii de somn.</span> <span class="verse"><a name="44">44</a>I -a lăsat din nou, S'a depărtat, şi S'a rugat a treia oară, zicînd aceleaşi cuvinte.</span> <span class="verse"><a name="45">45</a>Apoi a venit la ucenici, şi le -a zis: ,,Dormiţi de acum şi odihniţi-vă!.. Iată că a venit ceasul ca Fiul omului să fie dat în mînile păcătoşilor.</span> <span class="verse"><a name="46">46</a>Sculaţi-vă, haidem să mergem; iată că se apropie vînzătorul.``</span> <span class="verse"><a name="47">47</a>Pe cînd vorbea El încă, iată că vine Iuda, unul din cei doisprezece, cu o gloată mare, cu săbii şi cu ciomege, trimeşi de preoţii cei mai de seamă şi de bătrînii norodului.``</span> <span class="verse"><a name="48">48</a>Vînzătorul le dăduse semnul acesta: ,,Pe care -l voi săruta eu, acela este; să puneţi mîna pe el!``</span> <span class="verse"><a name="49">49</a>Îndată, Iuda s'a apropiat de Isus, şi I -a zis: ,,Plecăciune, Învăţătorule!`` Şi L -a sărutat.</span> <span class="verse"><a name="50">50</a>Isus i -a zis: ,,Prietene, ce ai venit să faci, fă!`` Atunci oamenii aceia s'au apropiat, au pus mînile pe Isus, şi L-au prins.</span> <span class="verse"><a name="51">51</a>Şi unul din ceice erau cu Isus, a întins mîna, a scos sabia, a lovit pe robul marelui preot, şi i -a tăiat urechea.</span> <span class="verse"><a name="52">52</a>Atunci Isus i -a zis: ,,Pune-ţi sabia la locul ei; căci toţi ceice scot sabia, de sabie vor pieri.</span> <span class="verse"><a name="53">53</a>Crezi că n'aş putea să rog pe Tatăl Meu, care Mi-ar pune îndată la îndemînă mai mult de douăsprezece legiuni de îngeri?</span> <span class="verse"><a name="54">54</a>Dar cum se vor împlini Scripturile, cari zic că aşa trebuie să se întîmple?``</span> <span class="verse"><a name="55">55</a>În clipa aceea, Isus a zis gloatelor: ,,Aţi ieşit ca după un tîlhar, cu săbii şi cu ciomege, ca să Mă prindeţi. În toate zilele şedeam în mijlocul vostru, şi învăţam norodul în Templu, şi n'aţi pus mîna pe Mine.</span> <span class="verse"><a name="56">56</a>Dar toate aceste lucruri s'au întîmplat ca să se împlinească cele scrise prin prooroci.`` Atunci toţi ucenicii L-au părăsit şi au fugit.</span> <span class="verse"><a name="57">57</a>Ceice au prins pe Isus, L-au dus la marele preot Caiafa, unde erau adunaţi cărturarii şi bătrînii.</span> <span class="verse"><a name="58">58</a>Petru L -a urmat de departe, pînă la curtea marelui preot; apoi a intrat înlăuntru, şi a şezut jos cu aprozii, ca să vadă sfîrşitul.</span> <span class="verse"><a name="59">59</a>Preoţii cei mai de seamă, bătrînii şi tot Soborul căutau vre -o mărturie mincinoasă împotriva lui Isus, ca să -L poată omorî.</span> <span class="verse"><a name="60">60</a>Dar n'au găsit niciuna, măcar că s'au înfăţişat mulţi martori mincinoşi. La urmă au venit doi,</span> <span class="verse"><a name="61">61</a>şi au spus: Acesta a zis: ,,Eu pot să stric Templul lui Dumnezeu şi să -l zidesc iarăş în trei zile.``</span> <span class="verse"><a name="62">62</a>Marele preot s'a sculat în picioare, şi I -a zis: ,,Nu răspunzi nimic? Ce mărturisesc aceştia împotriva Ta?``</span> <span class="verse"><a name="63">63</a>Isus tăcea. Şi marele preot a luat cuvîntul şi I -a zis: ,,Te jur, pe Dumnezeul cel viu, să ne spui dacă eşti Hristosul, Fiul lui Dumnezeu.``</span> <span class="verse"><a name="64">64</a>,,Da``, i -a răspuns Isus, ,,sînt! ,,Ba mai mult, vă spun că de acum încolo veţi vedea pe Fiul omului şezînd la dreapta puterii lui Dumnezeu, şi venind pe norii cerului.``</span> <span class="verse"><a name="65">65</a>Atunci marele preot şi -a rupt hainele, şi a zis: ,,A hulit! Ce nevoie mai avem de martori? Iată că acum aţi auzit hula Lui.</span> <span class="verse"><a name="66">66</a>Ce credeţi?`` Ei au răspuns: ,,Este vinovat să fie pedepsit cu moartea.``</span> <span class="verse"><a name="67">67</a>Atunci L-au scuipat în faţă, L-au bătut cu pumnii, şi L-au pălmuit,</span> <span class="verse"><a name="68">68</a>zicînd: ,,Hristoase, prooroceşte-ne-cine Te -a lovit?``</span> <span class="verse"><a name="69">69</a>Petru însă şedea afară în curte. O slujnică a venit la el, şi i -a zis: ,,Şi tu erai cu Isus Galileanul!``</span> <span class="verse"><a name="70">70</a>Dar el s'a lepădat înaintea tuturor, şi i -a zis: ,,Nu ştiu ce vrei să zici.``</span> <span class="verse"><a name="71">71</a>Cînd a ieşit în pridvor, l -a văzut o altă slujnică, şi a zis celor de acolo: ,,Şi acesta era cu Isus din Nazaret.``</span> <span class="verse"><a name="72">72</a>El s'a lepădat iarăş, cu un jurămînt, şi a zis: ,,Nu cunosc pe omul acesta!``</span> <span class="verse"><a name="73">73</a>Peste puţin, cei ce stăteau acolo, s'au apropiat, şi au zis lui Petru: ,,Nu mai încape îndoială că şi tu eşti unul din oamenii aceia, căci şi vorba te dă de gol.``</span> <span class="verse"><a name="74">74</a>Atunci el a început să se blastăme şi să se jure, zicînd: ,,Nu cunosc pe omul acesta!`` În clipa aceea a cîntat cocoşul.</span> <span class="verse"><a name="75">75</a>Şi Petru şi -a adus aminte de vorba, pe care i -o spusese Isus: ,,Înainte ca să cînte cocoşul, te vei lepăda de Mine de trei ori.`` Şi a ieşit afară şi a plîns cu amar.</span> </p></div</div></div></body></html>