<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 12</strong></div><p><span class="verse"><a name="1">1</a>În vremea aceea, Isus trecea prin lanurile de grîu, într'o zi de Sabat. Ucenicii Lui, cari erau flămînzi, au început să smulgă spice de grîu şi să le mănînce.</span> <span class="verse"><a name="2">2</a>Fariseii, cînd au văzut lucrul acesta, I-au zis: ,,Uite că ucenicii Tăi fac ce nu este îngăduit să facă în ziua Sabatului.``</span> <span class="verse"><a name="3">3</a>Dar Isus le -a răspuns: ,,Oare n'aţi citit ce a făcut David, cînd a flămînzit, el şi ceice erau împreună cu el?</span> <span class="verse"><a name="4">4</a>Cum a intrat în Casa lui Dumnezeu, şi a mîncat pînile pentru punerea înaintea Domnului, pe cari nu -i era îngăduit să le mănînce nici lui, nici celor ce erau cu el, ci numai preoţilor?</span> <span class="verse"><a name="5">5</a>Sau n'aţi citit în Lege că, în zilele de Sabat, preoţii calcă Sabatul în Templu, şi totuş sînt nevinovaţi?</span> <span class="verse"><a name="6">6</a>Dar Eu vă spun că aici este Unul mai mare decît Templul.</span> <span class="verse"><a name="7">7</a>Dacă aţi fi ştiut ce însemnează: ,Milă voiesc, iar nu jertfe,` n'aţi fi osîndit pe nişte nevinovaţi.</span> <span class="verse"><a name="8">8</a>Căci Fiul omului este Domn şi al Sabatului.``</span> <span class="verse"><a name="9">9</a>Isus a plecat de acolo, şi a intrat în sinagogă.</span> <span class="verse"><a name="10">10</a>Şi iată că în sinagogă era un om care avea o mînă uscată. Ei, ca să poată învinui pe Isus, L-au întrebat: ,,Este îngăduit a vindeca în zilele de Sabat?``</span> <span class="verse"><a name="11">11</a>El le -a răspuns: ,,Cine este omul acela dintre voi care, dacă are o oaie, şi -i cade într'o groapă, în ziua Sabatului, să n'o apuce şi s'o scoată afară?</span> <span class="verse"><a name="12">12</a>Cu cît mai de preţ este deci un om decît o oaie? De aceea este îngăduit a face bine în zilele de Sabat.``</span> <span class="verse"><a name="13">13</a>Atunci a zis omului aceluia: ,,Întinde-ţi mîna!`` El a întins -o, şi mîna s'a făcut sănătoasă ca şi cealaltă.</span> <span class="verse"><a name="14">14</a>Fariseii au ieşit afară, şi s'au sfătuit cum să omoare pe Isus.</span> <span class="verse"><a name="15">15</a>Dar Isus, ca unul care ştia lucrul acesta, a plecat de acolo. După El au mers multe noroade. El a tămăduit pe toţi bolnavii,</span> <span class="verse"><a name="16">16</a>şi le -a poruncit cu totdinadinsul să nu -L facă cunoscut;</span> <span class="verse"><a name="17">17</a>ca să se împlinească ce fusese vestit prin proorocul Isaia, care zice:</span> <span class="verse"><a name="18">18</a>,,Iată Robul Meu, pe care L-am ales, Prea iubitul Meu, în care sufletul Meu îşi găseşte plăcerea. Voi pune Duhul Meu peste El, şi va vesti Neamurilor judecata.</span> <span class="verse"><a name="19">19</a>El nu Se va lua la ceartă, nici nu va striga. Şi nimeni nu -I va auzi glasul pe uliţe.</span> <span class="verse"><a name="20">20</a>Nu va frînge o trestie ruptă, şi nici nu va stinge un fitil care fumegă, pînă va face să biruie judecata.</span> <span class="verse"><a name="21">21</a>Şi Neamurile vor nădăjdui în Numele Lui.``</span> <span class="verse"><a name="22">22</a>Atunci I-au adus un îndrăcit orb şi mut; şi Isus l -a tămăduit, aşa că mutul vorbea şi vedea.</span> <span class="verse"><a name="23">23</a>Toate noroadele, mirate, ziceau: ,,Nu cumva este acesta Fiul lui David?``</span> <span class="verse"><a name="24">24</a>Cînd au auzit Fariseii lucrul acesta, au zis: ,,Omul acesta nu scoate dracii decît cu Beelzebul, domnul dracilor!``</span> <span class="verse"><a name="25">25</a>Isus, care le cunoştea gîndurile, le -a zis: ,,Orice împărăţie desbinată împotriva ei însăş, este pustiită; şi orice cetate sau casă, desbinată împotriva ei însăş, nu poate dăinui.</span> <span class="verse"><a name="26">26</a>Dacă Satana scoate afară pe Satana, este desbinat; deci, cum poate dăinui împărăţia lui?</span> <span class="verse"><a name="27">27</a>Şi dacă Eu scot afară dracii cu ajutorul lui Beelzebul, fiii voştri cu cine -i scot? De aceea ei vor fi judecătorii voştri.</span> <span class="verse"><a name="28">28</a>Dar dacă Eu scot afară dracii cu Duhul lui Dumnezeu, atunci Împărăţia lui Dumnezeu a venit peste voi.</span> <span class="verse"><a name="29">29</a>Sau, cum poate cineva să intre în casa celui tare, şi să -i jăfuiască gospodăria, dacă n'a legat mai întîi pe cel tare? Numai atunci îi va jăfui casa.</span> <span class="verse"><a name="30">30</a>Cine nu este cu Mine, este împotriva Mea, şi cine nu strînge cu Mine, risipeşte.</span> <span class="verse"><a name="31">31</a>De aceea vă spun: Orice păcat şi orice hulă vor fi iertate oamenilor; dar hula împotriva Duhului Sfînt nu le va fi iertată.</span> <span class="verse"><a name="32">32</a>Oricine va vorbi împotriva Fiului omului, va fi iertat; dar oricine va vorbi împotriva Duhului Sfînt, nu va fi iertat nici în veacul acesta, nici în cel viitor.</span> <span class="verse"><a name="33">33</a>Ori faceţi pomul bun şi rodul lui bun, ori faceţi pomul rău şi rodul lui rău: căci pomul se cunoaşte după rodul lui.</span> <span class="verse"><a name="34">34</a>Pui de năpîrci, cum aţi putea voi să spuneţi lucruri bune, cînd voi sînteţi răi? Căci din prisosul inimii vorbeşte gura.</span> <span class="verse"><a name="35">35</a>Omul bun scoate lucruri bune din vistieria bună a inimii lui; dar omul rău scoate lucruri rele din vistieria rea a inimii lui.</span> <span class="verse"><a name="36">36</a>Vă spun că, în ziua judecăţii, oamenii vor da socoteală de orice cuvînt nefolositor, pe care -l vor fi rostit.</span> <span class="verse"><a name="37">37</a>Căci din cuvintele tale vei fi scos fără vină, şi din cuvintele tale vei fi osîndit.``</span> <span class="verse"><a name="38">38</a>Atunci unii din cărturari şi din Farisei au luat cuvîntul, şi I-au zis: ,,Învăţătorule, am vrea să vedem un semn dela Tine!``</span> <span class="verse"><a name="39">39</a>Drept răspuns, El le -a zis: ,,Un neam viclean şi preacurvar cere un semn; dar nu i se va da alt semn, decît semnul proorocului Iona.</span> <span class="verse"><a name="40">40</a>Căci, după cum Iona a stat trei zile şi trei nopţi în pîntecele chitului, tot aşa şi Fiul omului va sta trei zile şi trei nopţi în inima pămîntului.</span> <span class="verse"><a name="41">41</a>Bărbaţii din Ninive se vor scula alături de neamul acesta, în ziua judecăţii, şi -l vor osîndi, pentru că ei s'au pocăit la propovăduirea lui Iona; şi iată că aici este Unul mai mare decît Iona.</span> <span class="verse"><a name="42">42</a>Împărăteasa dela Miazăzi se va scula alături de neamul acesta, în ziua judecăţii, şi -l va osîndi, pentru că ea a venit dela marginile pămîntului, ca să audă înţelepciunea lui Solomon; şi iată că aici este Unul mai mare decît Solomon.</span> <span class="verse"><a name="43">43</a>Duhul necurat, cînd a ieşit dintr'un om, umblă prin locuri fără apă, căutînd odihnă, şi n'o găseşte.</span> <span class="verse"><a name="44">44</a>Atunci zice: ,,Mă voi întoarce în casa mea, de unde am ieşit. Şi, cînd vine în ea, o găseşte goală, măturată şi împodobită.</span> <span class="verse"><a name="45">45</a>Atunci se duce şi ia cu el alte şapte duhuri mai rele decît el: intră în casă, locuiesc acolo, şi starea din urmă a omului acestuia ajunge mai rea decît cea dintîi. Tocmai aşa se va întîmpla şi cu acest neam viclean.``</span> <span class="verse"><a name="46">46</a>Pe cînd vorbea încă Isus noroadelor, iată că mama şi fraţii Lui stăteau afară şi căutau să vorbească cu El.</span> <span class="verse"><a name="47">47</a>Atunci cineva I -a zis: ,,Iată, mama Ta şi fraţii Tăi stau afară, şi caută să vorbească cu Tine.``</span> <span class="verse"><a name="48">48</a>Dar Isus a răspuns celui ce -I adusese ştirea aceasta: ,,Cine este mama Mea, şi cari sînt fraţii Mei?``</span> <span class="verse"><a name="49">49</a>Apoi Şi -a întins mîna spre ucenicii Săi şi a zis: ,,Iată mama Mea şi fraţii Mei!</span> <span class="verse"><a name="50">50</a>Căci oricine face voia Tatălui Meu care este în ceruri, acela Îmi este frate, soră şi mamă.``</span> </p></div</div></div></body></html>