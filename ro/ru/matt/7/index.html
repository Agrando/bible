<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 7</strong></div><p><span class="verse"><a name="1">1</a>Nu judecaţi, ca să nu fiţi judecaţi.</span> <span class="verse"><a name="2">2</a>Căci cu ce judecată judecaţi, veţi fi judecaţi; şi cu ce măsură măsuraţi, vi se va măsura.</span> <span class="verse"><a name="3">3</a>De ce vezi tu paiul din ochiul fratelui tău, şi nu te uiţi cu băgare de seamă la bîrna din ochiul tău?</span> <span class="verse"><a name="4">4</a>Sau, cum poţi zice fratelui tău: ,,Lasă-mă să scot paiul din ochiul tău``, şi, cînd colo, tu ai o bîrnă într'al tău?...</span> <span class="verse"><a name="5">5</a>Făţarnicule, scoate întîi bîrna din ochiul tău, şi atunci vei vedea desluşit să scoţi paiul din ochiul fratelui tău.</span> <span class="verse"><a name="6">6</a>Să nu daţi cînilor lucrurile sfinte, şi să nu aruncaţi mărgăritarele voastre înaintea porcilor, ca nu cumva să le calce în picioare, şi să se întoarcă să vă rupă.</span> <span class="verse"><a name="7">7</a>Cereţi, şi vi se va da; căutaţi şi veţi găsi; bateţi, şi vi se va deschide.</span> <span class="verse"><a name="8">8</a>Căci ori şi cine cere, capătă; cine caută, găseşte; şi celui ce bate, i se deschide.</span> <span class="verse"><a name="9">9</a>Cine este omul acela dintre voi, care, dacă -i cere fiul său o pîne, să -i dea o piatră?</span> <span class="verse"><a name="10">10</a>Sau, dacă -i cere un peşte, să -i dea un şarpe?</span> <span class="verse"><a name="11">11</a>Deci, dacă voi, cari sînteţi răi, ştiţi să daţi daruri bune copiilor voştri, cu cît mai mult Tatăl vostru, care este în ceruri, va da lucruri bune celor ce I le cer!</span> <span class="verse"><a name="12">12</a>Tot ce voiţi să vă facă vouă oamenii, faceţi-le şi voi la fel; căci în aceasta este cuprinsă Legea şi Proorocii.</span> <span class="verse"><a name="13">13</a>Intraţi pe poarta cea strîmtă. Căci largă este poarta, lată este calea care duce la pierzare, şi mulţi sînt ceice intră pe ea.</span> <span class="verse"><a name="14">14</a>Dar strîmtă este poarta, îngustă este calea care duce la viaţă, şi puţini sînt ceice o află.</span> <span class="verse"><a name="15">15</a>Păziţi-vă de prooroci mincinoşi. Ei vin la voi îmbrăcaţi în haine de oi, dar pe dinlăuntru sînt nişte lupi răpitori.</span> <span class="verse"><a name="16">16</a>Îi veţi cunoaşte după roadele lor. Culeg oamenii struguri din spini, sau smochine din mărăcini?</span> <span class="verse"><a name="17">17</a>Tot aşa, orice pom bun face roade bune, dar pomul rău face roade rele.</span> <span class="verse"><a name="18">18</a>Pomul bun nu poate face roade rele, nici pomul rău nu poate face roade bune.</span> <span class="verse"><a name="19">19</a>Orice pom, care nu face roade bune, este tăiat şi aruncat în foc.</span> <span class="verse"><a name="20">20</a>Aşa că după roadele lor îi veţi cunoaşte.</span> <span class="verse"><a name="21">21</a>Nu orişicine-Mi zice: ,,Doamne, Doamne!`` va intra în Împărăţia cerurilor, ci celce face voia Tatălui Meu care este în ceruri.</span> <span class="verse"><a name="22">22</a>Mulţi Îmi vor zice în ziua aceea: ,,Doamne, Doamne! N'am proorocit noi în Numele Tău? N'am scos noi draci în Numele Tău? Şi n'am făcut noi multe minuni în Numele Tău?``</span> <span class="verse"><a name="23">23</a>Atunci le voi spune curat: ,,Niciodată nu v'am cunoscut; depărtaţi-vă dela Mine, voi toţi cari lucraţi fărădelege.``</span> <span class="verse"><a name="24">24</a>De aceea, pe orişicine aude aceste cuvinte ale Mele, şi le face, îl voi asemăna cu un om cu judecată, care şi -a zidit casa pe stîncă.</span> <span class="verse"><a name="25">25</a>A dat ploaia, au venit şivoaele, au suflat vînturile şi au bătut în casa aceea, dar ea nu s'a prăbuşit, pentrucă avea temelia zidită pe stîncă.</span> <span class="verse"><a name="26">26</a>Însă ori şi cine aude aceste cuvinte ale Mele, şi nu le face, va fi asemănat cu un om nechibzuit, care şi -a zidit casa pe nisip.</span> <span class="verse"><a name="27">27</a>A dat ploaia, au venit şivoaiele, au suflat vînturile, şi au izbit în casa aceea: ea s'a prăbuşit, şi prăbuşirea i -a fost mare.``</span> <span class="verse"><a name="28">28</a>După ce a sfîrşit Isus cuvîntările acestea, noroadele au rămas uimite de învăţătura Lui;</span> <span class="verse"><a name="29">29</a>căci El îi învăţa ca unul care avea putere, nu cum îi învăţau cărturarii lor.</span> </p></div</div></div></body></html>