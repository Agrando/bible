<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 21</strong></div><p><span class="verse"><a name="1">1</a>Cînd s'au apropiat de Ierusalim şi au ajuns la Betfaghe, în spre muntele Măslinilor, Isus a trimes doi ucenici,</span> <span class="verse"><a name="2">2</a>şi le -a zis: ,,Duceţi-vă în satul dinaintea voastră: în el veţi găsi îndată o măgăriţă legată, şi un măgăruş împreună cu ea; deslegaţi -i şi aduceţi -i la Mine.</span> <span class="verse"><a name="3">3</a>Dacă vă va zice cineva ceva, să spuneţi că Domnul are trebuinţă de ei. Şi îndată îi va trimete.``</span> <span class="verse"><a name="4">4</a>Dar toate aceste lucruri s'au întîmplat ca să se împlinească ce fusese vestit prin proorocul, care zice:</span> <span class="verse"><a name="5">5</a>,,Spuneţi fiicei Sionului: ,Iată, Împăratul tău vine la tine, blînd şi călare pe un măgar, pe un măgăruş, mînzul unei măgăriţe.``</span> <span class="verse"><a name="6">6</a>Ucenicii s'au dus, şi au făcut cum le poruncise Isus.</span> <span class="verse"><a name="7">7</a>Au adus măgăriţa şi măgăruşul, şi-au pus hainele peste ei, şi El a şezut deasupra.</span> <span class="verse"><a name="8">8</a>Cei mai mulţi din norod îşi aşterneau hainele pe drum; alţii tăiau ramuri din copaci, şi le presărau pe drum.</span> <span class="verse"><a name="9">9</a>Noroadele cari mergeau înaintea lui Isus şi cele ce veneau în urmă, strigau: ,,Osana Fiul lui David! Binecuvîntat este Cel ce vine în Numele Domnului! Osana în cerurile prea înalte!``</span> <span class="verse"><a name="10">10</a>Cînd a intrat în Ierusalim, toată cetatea s'a pus în mişcare, şi fiecare zicea: ,,Cine este acesta?``</span> <span class="verse"><a name="11">11</a>,,Este Isus, Proorocul, din Nazaretul Galileii``, răspundeau noroadele.</span> <span class="verse"><a name="12">12</a>Isus a intrat în Templul lui Dumnezeu. A dat afară pe toţi cei ce vindeau şi cumpărau în Templu, a răsturnat mesele schimbătorilor de bani şi scaunele celor ce vindeau porumbei,</span> <span class="verse"><a name="13">13</a>şi le -a zis: ,,Este scris: ,Casa Mea se va chema o casă de rugăciune.` Dar voi aţi făcut din ea o peşteră de tîlhari.``</span> <span class="verse"><a name="14">14</a>Nişte orbi şi şchiopi au venit la El în Templu, şi El i -a vindecat.</span> <span class="verse"><a name="15">15</a>Dar preoţii cei mai de seamă şi cărturarii, cînd au văzut minunile pe cari le făcea, şi pe copii strigînd în Templu şi zicînd: ,,Osana, Fiul lui David!`` s'au umplut de mînie.</span> <span class="verse"><a name="16">16</a>Şi I-au zis: ,,Auzi ce zic aceştia?`` ,,Da,`` le -a răspuns Isus. ,,Oare n'aţi citit niciodată cuvintele acestea: ,Tu ai scos laude din gura pruncilor şi din gura celor ce sug?``</span> <span class="verse"><a name="17">17</a>Şi, lăsîndu -i, a ieşit afară din cetate, şi S'a îndreptat spre Betania, şi a mas acolo.</span> <span class="verse"><a name="18">18</a>Dimineaţa, pe cînd Se întorcea în cetate, I -a fost foame.</span> <span class="verse"><a name="19">19</a>A văzut un smochin lîngă drum, şi S'a apropiat de el; dar n'a găsit decît frunze, şi i -a zis: ,,Deacum încolo în veac să nu mai dea rod din tine!`` Şi pe dată smochinul s'a uscat.</span> <span class="verse"><a name="20">20</a>Ucenicii, cînd au văzut acest lucru, s'au mirat, şi au zis: ,,Cum de s'a uscat smochinul acesta într'o clipă?``</span> <span class="verse"><a name="21">21</a>Drept răspuns, Isus le -a zis: ,,Adevărat vă spun că, dacă veţi avea credinţă şi nu vă veţi îndoi, veţi face nu numai ce s'a făcut smochinului acestuia; ci chiar dacă aţi zice muntelui acestuia: ,Ridică-te de aici, şi aruncă-te în mare,` se va face.</span> <span class="verse"><a name="22">22</a>Tot ce veţi cere cu credinţă, prin rugăciune, veţi primi.</span> <span class="verse"><a name="23">23</a>Isus S'a dus în Templu; şi, pe cînd învăţa norodul, au venit la El preoţii cei mai de seamă şi bătrînii norodului, şi I-au zis: ,,Cu ce putere faci Tu lucrurile acestea, şi cine Ţi -a dat puterea aceasta?``</span> <span class="verse"><a name="24">24</a>Drept răspuns, Isus le -a zis: ,,Vă voi pune şi Eu o întrebare; şi dacă-Mi veţi răspunde la ea, vă voi spune şi Eu cu ce putere fac aceste lucruri.</span> <span class="verse"><a name="25">25</a>Botezul lui Ioan de unde venea? Din cer, sau dela oameni?`` Dar ei vorbeau între ei şi ziceau: ,,Dacă vom răspunde: ,Din cer,` ne va spune: ,Atunci de ce nu l-aţi crezut?`</span> <span class="verse"><a name="26">26</a>Şi dacă vom răspunde: ,Dela oameni,` ne temem de norod, pentrucă toţi socotesc pe Ioan drept prooroc.``</span> <span class="verse"><a name="27">27</a>Atunci au răspuns lui Isus: ,,Nu ştim!`` Şi El, la rîndul Lui, le -a zis: ,,Nici Eu nu vă voi spune cu ce putere fac aceste lucruri.</span> <span class="verse"><a name="28">28</a>Ce credeţi? Un om avea doi feciori; şi s'a dus la cel dintîi, şi i -a zis: ,Fiule, du-te astăzi de lucrează în via mea!`</span> <span class="verse"><a name="29">29</a>,Nu vreau,` i -a răspuns el. În urmă, i -a părut rău, şi s'a dus.</span> <span class="verse"><a name="30">30</a>S'a dus şi la celălalt, şi i -a spus tot aşa. Şi fiul acesta a răspuns: ,Mă duc, doamne!` Şi nu s'a dus.</span> <span class="verse"><a name="31">31</a>Care din amîndoi a făcut voia tatălui său?`` ,,Cel dintîi,`` au răspuns ei. Şi Isus le -a zis: ,,Adevărat vă spun că vameşii şi curvele merg înaintea voastră în Împărăţia lui Dumnezeu.</span> <span class="verse"><a name="32">32</a>Fiindcă Ioan a venit la voi umblînd în calea neprihănirii, şi nu l-aţi crezut. Dar vameşii şi curvele l-au crezut: şi, măcar că aţi văzut lucrul acesta, nu v'aţi căit în urmă ca să -l credeţi.</span> <span class="verse"><a name="33">33</a>Ascultaţi o altă pildă. Era un om, un gospodar, care a sădit o vie. A împrejmuit -o cu un gard, a săpat un teasc în ea, şi a zidit un turn. Apoi a dat -o unor vieri, şi a plecat în altă ţară.</span> <span class="verse"><a name="34">34</a>Cînd a venit vremea roadelor, a trimes pe robii săi la vieri, ca să ia partea lui de rod.</span> <span class="verse"><a name="35">35</a>Vierii au pus mîna pe robii lui, şi pe unul l-au bătut, pe altul l-au omorît, iar pe altul l-au ucis cu pietre.</span> <span class="verse"><a name="36">36</a>A mai trimes alţi robi, mai mulţi decît cei dintîi; şi vierii i-au primit la fel.</span> <span class="verse"><a name="37">37</a>La urmă, a trimes la ei pe fiul său, zicînd: ,Vor primi cu cinste pe fiul meu!`</span> <span class="verse"><a name="38">38</a>Dar vierii, cînd au văzut pe fiul, au zis între ei: ,Iată moştenitorul; veniţi să -l omorîm şi să punem stăpînire pe moştenirea lui.`</span> <span class="verse"><a name="39">39</a>Şi au pus mîna pe el, l-au scos afară din vie şi l-au omorît.</span> <span class="verse"><a name="40">40</a>Acum, cînd va veni stăpînul viei, ce va face el vierilor acelora?</span> <span class="verse"><a name="41">41</a>Ei I-au răspuns: ,,Pe ticăloşii aceia ticălos îi va pierde, şi via o va da altor vieri, cari -i vor da rodurile la vremea lor.``</span> <span class="verse"><a name="42">42</a>Isus le -a zis: ,,N'aţi citit nici odată în Scripturi că: ,Piatra, pe care au lepădat -o zidarii, a ajuns să fie pusă în capul unghiului; Domnul a făcut acest lucru, şi este minunat în ochii noştri?`</span> <span class="verse"><a name="43">43</a>Deaceea, vă spun că Împărăţia lui Dumnezeu va fi luată dela voi, şi va fi dată unui neam, care va aduce roadele cuvenite.</span> <span class="verse"><a name="44">44</a>Cine va cădea peste piatra aceasta, va fi zdrobit de ea; iar pe acela peste care va cădea ea, îl va spulbera.``</span> <span class="verse"><a name="45">45</a>După ce au auzit pildele Lui, preoţii cei mai de seamă şi Fariseii au înţeles că Isus vorbeşte despre ei,</span> <span class="verse"><a name="46">46</a>şi căutau să -L prindă; dar se temeau de noroade, pentrucă ele îl socoteau drept prooroc.</span> </p></div</div></div></body></html>