<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/matt">Matthew</a> &gt <strong>Chapter 13</strong></div><p><span class="verse"><a name="1">1</a>În aceeaş zi, Isus a ieşit din casă, şi şedea lîngă mare.</span> <span class="verse"><a name="2">2</a>O mulţime de noroade s'au strîns la El, aşa că a trebuit să Se suie să şadă într'o corabie; iar tot norodul stătea pe ţărm.</span> <span class="verse"><a name="3">3</a>El le -a vorbit despre multe lucruri în pilde, şi le -a zis: ,,Iată, sămănătorul a ieşit să samene.</span> <span class="verse"><a name="4">4</a>Pe cînd sămăna el, o parte din sămînţă a căzut lîngă drum, şi au venit păsările şi au mîncat -o.</span> <span class="verse"><a name="5">5</a>O altă parte a căzut pe locuri stîncoase, unde n'avea pămînt mult: a răsărit îndată, pentrucă n'a găsit un pămînt adînc.</span> <span class="verse"><a name="6">6</a>Dar, cînd a răsărit soarele, s'a pălit; şi, pentrucă n'avea rădăcini, s'a uscat.</span> <span class="verse"><a name="7">7</a>O altă parte a căzut între spini: spinii au crescut, şi au înecat -o.</span> <span class="verse"><a name="8">8</a>O altă parte a căzut în pămînt bun, şi a dat roadă: un grăunte a dat o sută, altul şaizeci, şi altul treizeci.</span> <span class="verse"><a name="9">9</a>Cine are urechi de auzit, să audă.``</span> <span class="verse"><a name="10">10</a>Ucenicii s'au apropiat de El, şi I-au zis: ,,De ce le vorbeşti în pilde?``</span> <span class="verse"><a name="11">11</a>Isus le -a răspuns: ,,Pentrucă vouă v'a fost dat să cunoaşteţi tainele Împărăţiei cerurilor, iar lor nu le -a fost dat.</span> <span class="verse"><a name="12">12</a>Căci celui ce are, i se va da, şi va avea de prisos; iar dela cel ce n'are, se va lua chiar şi ce are.</span> <span class="verse"><a name="13">13</a>De aceea le vorbesc în pilde, pentrucă ei, măcar că văd, nu văd, şi măcar că aud, nu aud, nici nu înţeleg.</span> <span class="verse"><a name="14">14</a>Şi cu privire la ei se împlineşte proorocia lui Isaia, care zice: ,Veţi auzi cu urechile voastre, şi nu veţi înţelege; veţi privi cu ochii voştri, şi nu veţi vedea.</span> <span class="verse"><a name="15">15</a>Căci inima acestui popor s'a împietrit; au ajuns tari de urechi, şi-au închis ochii, ca nu cumva să vadă cu ochii, să audă cu urechile, să înţeleagă cu inima, să se întoarcă la Dumnezeu, şi să -i vindec.`</span> <span class="verse"><a name="16">16</a>Dar ferice de ochii voştri că văd; şi de urechile voastre că aud!</span> <span class="verse"><a name="17">17</a>Adevărat vă spun că, mulţi prooroci şi oameni neprihăniţi au dorit să vadă lucrurile pe cari le vedeţi voi, şi nu le-au văzut; şi să audă lucrurile pe cari le auziţi voi, şi nu le-au auzit.</span> <span class="verse"><a name="18">18</a>Ascultaţi dar ce însemnează pilda sămăntorului.</span> <span class="verse"><a name="19">19</a>Cînd un om aude Cuvîntul privitor la Împărăţie, şi nu -l înţelege, vine Cel rău şi răpeşte ce a fost sămănat în inima lui. Acesta este sămînţa căzută lîngă drum.</span> <span class="verse"><a name="20">20</a>Sămînţa căzută în locuri stîncoase, este cel ce aude Cuvîntul, şi -l primeşte îndată cu bucurie;</span> <span class="verse"><a name="21">21</a>dar n'are rădăcină în el, ci ţine pînă la o vreme; şi, cum vine un necaz sau o prigonire din pricina Cuvîntului, se leapădă îndată de el.</span> <span class="verse"><a name="22">22</a>Sămînţa căzută între spini, este cel ce aude Cuvîntul; dar îngrijorările veacului acestuia şi înşelăciunea bogăţiilor îneacă acest Cuvînt, şi ajunge neroditor.</span> <span class="verse"><a name="23">23</a>Iar sămînţa căzută în pămînt bun, este cel ce aude Cuvîntul şi -l înţelege; el aduce roadă: un grăunte dă o sută, altul şaizeci, altul treizeci.``</span> <span class="verse"><a name="24">24</a>Isus le -a pus înainte o altă pildă, şi le -a zis: ,,Împărăţia cerurilor se aseamănă cu un om care a sămănat o sămînţă bună în ţarina lui.</span> <span class="verse"><a name="25">25</a>Dar, pe cînd dormeau oamenii, a venit vrăjmaşul lui, a sămănat neghină între grîu, şi a plecat.</span> <span class="verse"><a name="26">26</a>Cînd au răsărit firele de grîu şi au făcut rod, a ieşit la iveală şi neghina.</span> <span class="verse"><a name="27">27</a>Robii stăpînului casei au venit, şi i-au zis: ,Doamne, n'ai sămănat sămînţă bună în ţarina ta? De unde are dar neghină?`</span> <span class="verse"><a name="28">28</a>El le -a răspuns: ,Un vrăjmaş a făcut lucrul acesta.` Şi robii i-au zis: ,Vrei dar să mergem s'o smulgem?`</span> <span class="verse"><a name="29">29</a>,Nu`, le -a zis el, ,ca nu cumva, smulgînd neghina, să smulgeţi şi grîul împreună cu ea.</span> <span class="verse"><a name="30">30</a>Lăsaţi-le să crească amîndouă împreună pînă la seceriş; şi, la vremea secerişului, voi spune secerătorilor: ,Smulgeţi întîi neghina, şi legaţi -o în snopi, ca s'o ardem, iar grîul strîngeţi -l în grînarul meu.`</span> <span class="verse"><a name="31">31</a>Isus le -a pus înainte o altă pildă, şi le -a zis: ,,Împărăţia cerurilor se aseamănă cu un grăunte de muştar, pe care l -a luat un om şi l -a sămănat în ţarina sa.</span> <span class="verse"><a name="32">32</a>Grăuntele acesta, în adevăr, este cea mai mică dintre toate seminţele; dar, după ce a crescut, este mai mare decît zarzavaturile şi se face un copac, aşa că păsările cerului vin şi îşi fac cuiburi în ramurile lui.``</span> <span class="verse"><a name="33">33</a>Le -a spus o altă pildă, şi anume: ,,Împărăţia cerurilor se aseamănă cu un aluat, pe care l -a luat o femeie şi l -a pus în trei măsuri de făină de grîu, pînă s'a dospit toată plămădeala.``</span> <span class="verse"><a name="34">34</a>Isus a spus noroadelor toate aceste lucruri în pilde; şi nu le vorbea de loc fără pildă,</span> <span class="verse"><a name="35">35</a>ca să se împlinească ce fusese vestit prin proorocul, care zice: ,,Voi vorbi în pilde, voi spune lucruri ascunse dela facerea lumii.``</span> <span class="verse"><a name="36">36</a>Atunci Isus a dat drumul noroadelor, şi a intrat în casă. Ucenicii Lui s'au apropiat de El, şi I-au zis: ,,Tîlcuieşte-ne pilda cu neghina din ţarină.``</span> <span class="verse"><a name="37">37</a>El le -a răspuns: ,,Cel ce samănă sămînţa bună, este Fiul omului.</span> <span class="verse"><a name="38">38</a>Ţarina, este lumea; sămînţa bună sînt fiii Împărăţiei; neghina, sînt fiii Celui rău.</span> <span class="verse"><a name="39">39</a>Vrăjmaşul, care a sămănat -o, este Diavolul; secerişul, este sfîrşitul veacului; secerătorii, sînt îngerii.</span> <span class="verse"><a name="40">40</a>Deci, cum se smulge neghina şi se arde în foc, aşa va fi şi la sfîrşitul veacului.</span> <span class="verse"><a name="41">41</a>Fiul omului va trimete pe îngerii Săi, şi ei vor smulge din Împărăţia Lui toate lucrurile, cari sînt pricină de păcătuire şi pe ceice săvîrşesc fărădelegea,</span> <span class="verse"><a name="42">42</a>şi -i vor arunca în cuptorul aprins; acolo va fi plînsul şi scrîşnirea dinţilor</span> <span class="verse"><a name="43">43</a>Atunci cei neprihăniţi vor străluci ca soarele în Împărăţia Tatălui lor. Cine are urechi de auzit, să audă.</span> <span class="verse"><a name="44">44</a>Împărăţia cerurilor se mai aseamănă cu o comoară ascunsă într -o ţarină. Omul care o găseşte, o ascunde; şi, de bucuria ei, se duce şi vinde tot ce are, şi cumpără ţarina aceea.</span> <span class="verse"><a name="45">45</a>Împărăţia cerurilor se mai aseamănă cu un negustor care caută mărgăritare frumoase.</span> <span class="verse"><a name="46">46</a>Şi, cînd găseşte un mărgăritar de mare preţ, se duce de vinde tot ce are, şi -l cumpără.</span> <span class="verse"><a name="47">47</a>Împărăţia cerurilor se mai aseamănă cu un năvod aruncat în mare, care prinde tot felul de peşti.</span> <span class="verse"><a name="48">48</a>Dupăce s'a umplut, pescarii îl scot la mal, şed jos, aleg în vase ce este bun, şi aruncă afară ce este rău.</span> <span class="verse"><a name="49">49</a>Tot aşa va fi şi la sfîrşitul veacului. Îngerii vor ieşi, vor despărţi pe cei răi din mijlocul celor buni,</span> <span class="verse"><a name="50">50</a>şi -i vor arunca în cuptorul aprins; acolo va fi plînsul şi scrîşnirea dinţilor.``</span> <span class="verse"><a name="51">51</a>,,Aţi înţeles voi toate aceste lucruri?`` i -a întrebat Isus. -,,Da, Doamne``, I-au răspuns ei.</span> <span class="verse"><a name="52">52</a>Şi El le -a zis: ,,De aceea orice cărturar, care a învăţat ce trebuie despre Împărăţia cerurilor, se aseamănă cu un gospodar, care scoate din vistieria lui lucruri noi şi lucruri vechi.``</span> <span class="verse"><a name="53">53</a>După ce a isprăvit Isus pildele acestea, a plecat de acolo.</span> <span class="verse"><a name="54">54</a>A venit în patria Sa, şi a început să înveţe pe oameni în sinagogă; aşa că cei ce -L auzeau, se mirau şi ziceau: ,,De unde are El înţelepciunea şi minunile acestea?</span> <span class="verse"><a name="55">55</a>Oare nu este El fiul tîmplarului? Nu este Maria mama Lui? Şi Iacov, Iosif, Simon şi Iuda, nu sînt ei fraţii Lui?</span> <span class="verse"><a name="56">56</a>Şi surorile Lui nu sînt toate printre noi? Atunci de unde are El toate lucrurile acestea?``</span> <span class="verse"><a name="57">57</a>Şi găseau astfel în El o pricină de poticnire. Dar Isus le -a zis: ,,Nicăieri nu este preţuit un prooroc mai puţin decît în patria şi în casa Lui.``</span> <span class="verse"><a name="58">58</a>Şi n'a făcut multe minuni în locul acela, din pricina necredinţei lor.</span> </p></div</div></div></body></html>