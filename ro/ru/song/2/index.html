<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Eu sînt un trandafir din Saron, un crin din văi. -</span> <span class="verse"><a name="2">2</a>Ca un crin în mijlocul spinilor, aşa este iubita mea între fete. -</span> <span class="verse"><a name="3">3</a>Ca un măr între copacii pădurii, aşa este prea iubitul meu între tineri. Cu aşa drag stau la umbra lui, şi rodul lui este dulce pentru cerul gurii mele.</span> <span class="verse"><a name="4">4</a>El m'a dus în casa de ospăţ, şi dragostea era steagul fluturat peste mine.</span> <span class="verse"><a name="5">5</a>Întăriţi-mă cu turte de struguri, învioraţi-mă cu mere, căci sînt bolnavă de dragostea lui.</span> <span class="verse"><a name="6">6</a>Să-şi pună mîna stîngă supt capul meu, şi să mă îmbrăţişeze cu dreapta lui! -</span> <span class="verse"><a name="7">7</a>Vă jur, fiice ale Ierusalimului, pe căprioarele şi cerboaicele de pe cîmp: nu stîrniţi, nu treziţi dragostea, pînă nu vine ea! -</span> <span class="verse"><a name="8">8</a>Aud glasul prea iubitului meu! Iată -l că vine, sărind peste munţi, săltînd pe dealuri.</span> <span class="verse"><a name="9">9</a>Prea iubitul meu seamănă cu o căprioară, sau cu puiul de cerboaică. Iată -l că este după zidul nostru, se uită pe fereastră, priveşte printre zăbrele.</span> <span class="verse"><a name="10">10</a>Prea iubitul meu vorbeşte şi-mi zice: Scoală-te, iubito, şi vino, frumoaso!</span> <span class="verse"><a name="11">11</a>Căci iată că a trecut iarna; a încetat ploaia, şi s'a dus.</span> <span class="verse"><a name="12">12</a>Se arată florile pe cîmp, a venit vremea cîntării, şi se aude glasul turturicii în cîmpiile noastre.</span> <span class="verse"><a name="13">13</a>Se pîrguiesc roadele în smochin, şi viile înflorite îşi răspîndesc mirosul. Scoală-te, iubito, şi vino, frumoaso.</span> <span class="verse"><a name="14">14</a>Porumbiţă din crăpăturile stîncii, ascunsă în scobiturile prăpăstiilor, arată-mi faţa ta, şi fă-mă să-ţi aud glasul! Căci glasul tău este dulce, şi faţa ta plăcută.</span> <span class="verse"><a name="15">15</a>Prindeţi-ne vulpile, vulpile cele mici, cari strică viile; căci viile noastre sînt în floare.</span> <span class="verse"><a name="16">16</a>Prea iubitul meu este al meu, şi eu sînt a lui; el îşi paşte turma între crini.</span> <span class="verse"><a name="17">17</a>Pînă la răcoarea zilei, şi pînă la lungirea umbrelor, întoarce-te!... Iubitule, sai ca o căprioară sau ca puiul de cerb, peste munţii ce ne despart.</span> </p></div</div></div></body></html>