<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Roboam, venind la Ierusalim, a strîns casa lui Iuda şi a lui Beniamin, o sută optzeci de mii de oameni de frunte, buni pentru război, ca să lupte împotriva lui Israel şi să -l aducă iarăş supt stăpînirea lui Roboam.</span> <span class="verse"><a name="2">2</a>Dar cuvîntul Domnului a vorbit astfel lui Şemaia, omul lui Dumnezeu:</span> <span class="verse"><a name="3">3</a>,,Vorbeşte lui Roboam, fiul lui Solomon, împăratul lui Iuda, şi întregului Israel din Iuda şi din Beniamin. Şi spune-le:</span> <span class="verse"><a name="4">4</a>,,Aşa vorbeşte Domnul: ,,Să nu vă suiţi şi să nu faceţi război împotriva fraţilor voştri! Fiecare din voi să se întoarcă acasă, căci dela Mine s'a întîmplat lucrul acesta. ,,Ei au ascultat de cuvintele Domnului, s'au întors acasă, şi nu s'au mai dus împotriva lui Ieroboam.</span> <span class="verse"><a name="5">5</a>Roboam a locuit la Ierusalim, şi a zidit cetăţi întărite în Iuda.</span> <span class="verse"><a name="6">6</a>A zidit Betleemul, Etamul, Tecoa,</span> <span class="verse"><a name="7">7</a>Bet-Ţur, Soco, Adulam,</span> <span class="verse"><a name="8">8</a>Gat, Mareşa, Zif,</span> <span class="verse"><a name="9">9</a>Adoraim, Lachis, Azeca,</span> <span class="verse"><a name="10">10</a>Ţorea, Aialon şi Hebronul, cari erau în Iuda şi în Beniamin, şi a făcut din ele nişte cetăţi întărite.</span> <span class="verse"><a name="11">11</a>Le -a întărit, a pus în ele căpitani şi magazii de bucate, de untdelemn şi vin.</span> <span class="verse"><a name="12">12</a>A pus în fiecare din aceste cetăţi scuturi şi suliţe, şi le -a făcut foarte tari. Iuda şi Beniamin erau ai lui.</span> <span class="verse"><a name="13">13</a>Preoţii şi Leviţii, cari se aflau în tot Israelul, şi-au părăsit locuinţele şi s'au dus la el;</span> <span class="verse"><a name="14">14</a>căci Leviţii şi-au părăsit ţinuturile şi moşiile şi au venit în Iuda şi la Ierusalim, pentrucă Ieroboam şi fiii săi i-au împedecat să-şi împlinească slujbele ca preoţi ai Domnului.</span> <span class="verse"><a name="15">15</a>Ieroboam a pus preoţi pentru înălţimile, pentru ţapii şi pentru viţeii pe cari îi făcuse.</span> <span class="verse"><a name="16">16</a>Aceia din toate seminţiile lui Israel, cari aveau pe inimă să caute pe Domnul, Dumnezeul lui Israel, au urmat pe Leviţi la Ierusalim, ca să jertfească Domnului, Dumnezeului părinţilor lor.</span> <span class="verse"><a name="17">17</a>Ei au dat astfel tărie împărăţiei lui Iuda, şi au întărit pe Roboam, fiul lui Solomon, timp de trei ani; căci trei ani au umblat în calea lui David şi a lui Solomon.</span> <span class="verse"><a name="18">18</a>Roboam a luat de nevastă pe Mahalat, fata lui Ierimot, fiul lui David şi al Abihailei, fata lui Eliab, fiul lui Isai.</span> <span class="verse"><a name="19">19</a>Ea i -a născut fii pe: Ieuş, Şemaria şi Zaham.</span> <span class="verse"><a name="20">20</a>După ea, a luat pe Maaca, fata lui Absalom. Ea i -a născut pe Abia, pe Atai, pe Ziza şi pe Şelomit.</span> <span class="verse"><a name="21">21</a>Roboam iubea pe Maaca, fata lui Absalom, mai mult de cît pe toate nevestele şi ţiitoarele lui; căci a avut optsprezece neveste şi şasezeci de ţiitoare, şi a născut douăzeci şi opt de fii şi şasezeci de fete.</span> <span class="verse"><a name="22">22</a>Roboam a dat cel dintîi loc lui Abia, fiul Maachei, şi l -a pus căpetenie peste fraţii lui, căci voia să -l facă împărat.</span> <span class="verse"><a name="23">23</a>El a lucrat cu minte, împrăştiind pe toţi fiii săi în toate ţinuturile lui Iuda şi lui Beniamin, în toate cetăţile întărite; le -a dat de mîncare din belşug, şi le -a căutat o mulţime de neveste.</span> </p></div</div></div></body></html>