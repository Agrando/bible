<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Cît priveşte strîngerea de ajutoare pentru sfinţi, să faceţi şi voi cum am rînduit Bisericilor Galatiei.</span> <span class="verse"><a name="2">2</a>În ziua dintîi a săptămînii, fiecare din voi să pună deoparte acasă ce va putea, după cîştigul lui, ca să nu se strîngă ajutoarele cînd voi veni eu.</span> <span class="verse"><a name="3">3</a>Şi cînd voi veni, voi trimite cu epistole pe cei ce îi veţi socoti vrednici, ca să ducă darurile voastre la Ierusalim.</span> <span class="verse"><a name="4">4</a>Dacă va face să mă duc şi eu, vor merge cu mine.</span> <span class="verse"><a name="5">5</a>La voi am să vin după ce voi trece prin Macedonia, căci prin Macedonia voi trece.</span> <span class="verse"><a name="6">6</a>Poate mă voi opri pe la voi, sau poate chiar voi ierna la voi, ca apoi să mă însoţiţi acolo unde voi avea să mă duc.</span> <span class="verse"><a name="7">7</a>De data aceasta nu vreau să vă văd în treacăt, ci trag nădejde să mai rămîn cu voi cîtăva vreme, dacă va îngădui Domnul.</span> <span class="verse"><a name="8">8</a>Voi mai rămînea totuş în Efes pînă la Cincizecime,</span> <span class="verse"><a name="9">9</a>căci mi s'a deschis aici o uşă mare şi largă, şi sînt mulţi protivnici.</span> <span class="verse"><a name="10">10</a>Dacă soseşte Timotei, aveţi grijă să fie fără frică la voi; căci el este prins ca şi mine la lucrul Domnului.</span> <span class="verse"><a name="11">11</a>Nimeni dar să nu -l dispreţuiască. Să -l petreceţi în pace, ca să vină la mine, pentrucă îl aştept cu fraţii.</span> <span class="verse"><a name="12">12</a>Cît pentru fratele Apolo, l-am rugat mult să vină la voi cu fraţii, dar n'a voit nicidecum să vină acum; va veni însă cînd va avea înlesnire.</span> <span class="verse"><a name="13">13</a>Vegheaţi, fiţi tari în credinţă, fiţi oameni, întăriţi-vă!</span> <span class="verse"><a name="14">14</a>Tot ce faceţi, să fie făcut cu dragoste!</span> <span class="verse"><a name="15">15</a>Încă un îndemn, fraţilor. Cunoaşteţi casa lui Stefana; ştiţi că ea este cel dintîi rod al Ahaiei, şi că s'a pus cu totul în slujba sfinţilor.</span> <span class="verse"><a name="16">16</a>Fiţi şi voi supuşi unor astfel de oameni şi fiecăruia care ajută la lucru şi se osteneşte.</span> <span class="verse"><a name="17">17</a>Mă bucur de venirea lui Stefana, lui Fortunat şi lui Ahaic; ei au împlinit ce lipsea din partea voastră,</span> <span class="verse"><a name="18">18</a>căci mi-au răcorit duhul meu şi al vostru. Să ştiţi dar să preţuiţi pe astfel de oameni.</span> <span class="verse"><a name="19">19</a>Bisericile din Asia vă trimet sănătate. Acuila şi Priscila, împreună cu Biserica din casa lor, vă trimet multă sănătate în Domnul.</span> <span class="verse"><a name="20">20</a>Toţi fraţii vă trimet sănătate. Spuneţi-vă sănătate unii altora cu o sărutare sfîntă.</span> <span class="verse"><a name="21">21</a>Urările de sănătate sînt scrise cu însăş mîna mea: Pavel.</span> <span class="verse"><a name="22">22</a>Dacă nu iubeşte cineva pe Domnul nostru Isus Hristos, să fie anatema! ,,Maranata`` (Domnul nostru vine!).</span> <span class="verse"><a name="23">23</a>Harul Domnului Isus Hristos să fie cu voi.</span> <span class="verse"><a name="24">24</a>Dragostea mea este cu voi cu toţi în Hristos Isus. Amin</span> </p></div</div></div></body></html>