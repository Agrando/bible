<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>Chiar dacă aş vorbi în limbi omeneşti şi îngereşti, şi n'aş avea dragoste, sînt o aramă sunătoare sau un chimval zîngănitor.</span> <span class="verse"><a name="2">2</a>Şi chiar dacă aş avea darul proorociei, şi aş cunoaşte toate tainele şi toată ştiinţa; chiar dacă aş avea toată credinţa aşa încît să mut şi munţii, şi n'aş avea dragoste, nu sînt nimic.</span> <span class="verse"><a name="3">3</a>Şi chiar dacă mi-aş împărţi toată averea pentru hrana săracilor, chiar dacă mi-aş da trupul să fie ars, şi n'aş avea dragoste, nu-mi foloseşte la nimic.</span> <span class="verse"><a name="4">4</a>Dragostea este îndelung răbdătoare, este plină de bunătate: dragostea nu pizmuieşte; dragostea nu se laudă, nu se umflă de mîndrie,</span> <span class="verse"><a name="5">5</a>nu se poartă necuviincios, nu caută folosul său, nu se mînie, nu se gîndeşte la rău,</span> <span class="verse"><a name="6">6</a>nu se bucură de neleguire, ci se bucură de adevăr,</span> <span class="verse"><a name="7">7</a>acopere totul, crede totul, nădăjduieşte totul, sufere totul.</span> <span class="verse"><a name="8">8</a>Dragostea nu va pieri niciodată. Proorociile se vor sfîrşi; limbile vor înceta; cunoştinţa va avea sfîrşit.</span> <span class="verse"><a name="9">9</a>Căci cunoaştem în parte, şi proorocim în parte;</span> <span class="verse"><a name="10">10</a>dar cînd va veni ce este desăvîrşit, acest ,,în parte`` se va sfîrşi.</span> <span class="verse"><a name="11">11</a>Cînd eram copil, vorbeam ca un copil, simţeam ca un copil, gîndeam ca un copil; cînd m'am făcut om mare, am lepădat ce era copilăresc.</span> <span class="verse"><a name="12">12</a>Acum, vedem ca într'o oglindă, în chip întunecos; dar atunci, vom vedea faţă în faţă. Acum, cunosc în parte; dar atunci, voi cunoaşte deplin, aşa cum am fost şi eu cunoscut pe deplin.</span> <span class="verse"><a name="13">13</a>Acum dar rămîn aceste trei: credinţa, nădejdea şi dragostea; dar cea mai mare dintre ele este dragostea.</span> </p></div</div></div></body></html>