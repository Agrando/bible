<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/acts">Acts</a> &gt <strong>Chapter 2</strong></div><p><span class="verse"><a name="1">1</a>În ziua Cincizecimii, erau toţi împreună în acelaş loc.</span> <span class="verse"><a name="2">2</a>Deodată a venit din cer un sunet ca vîjîitul unui vînt puternic, şi a umplut toată casa unde şedeau ei.</span> <span class="verse"><a name="3">3</a>Nişte limbi ca de foc au fost văzute împărţindu-se printre ei, şi s'au aşezat cîte una pe fiecare din ei.</span> <span class="verse"><a name="4">4</a>Şi toţi s'au umplut de Duh Sfînt, şi au început să vorbească în alte limbi, după cum le da Duhul să vorbească.</span> <span class="verse"><a name="5">5</a>Şi se aflau atunci în Ierusalim Iudei, oameni cucernici din toate neamurile cari sînt supt cer.</span> <span class="verse"><a name="6">6</a>Cînd s'a auzit sunetul acela, mulţimea s'a adunat şi a rămas încremenită; pentrucă fiecare îi auzea vorbind în limba lui.</span> <span class="verse"><a name="7">7</a>Toţi se mirau, se minunau, şi ziceau unii către alţii: ,,Toţi aceştia cari vorbesc, nu sînt Galileeni?</span> <span class="verse"><a name="8">8</a>Cum dar îi auzim vorbind fiecăruia din noi în limba noastră, în care ne-am născut?</span> <span class="verse"><a name="9">9</a>Parţi, Mezi, Elamiţi, locuitori din Mesopotamia, Iudea, Capadocia, Pont, Asia,</span> <span class="verse"><a name="10">10</a>Frigia, Pamfilia, Egipt, părţile Libiei dinspre Cirena, oaspeţi din Roma, Iudei sau prozeliţi,</span> <span class="verse"><a name="11">11</a>Cretani şi Arabi, îi auzim vorbind în limbile noastre lucrurile minunate ale lui Dumnezeu!``</span> <span class="verse"><a name="12">12</a>Toţi erau uimiţi, nu ştiau ce să creadă, şi ziceau unii către alţii: ,,Ce vrea să zică aceasta?``</span> <span class="verse"><a name="13">13</a>Dar alţii îşi băteau joc, şi ziceau: ,,Sînt plini de must!``</span> <span class="verse"><a name="14">14</a>Atunci Petru s'a sculat în picioare cu cei unsprezece, a ridicat glasul, şi le -a zis: ,,Bărbaţi Iudei şi voi toţi cei cari locuiţi în Ierusalim, să ştiţi lucrul acesta, şi ascultaţi cuvintele mele!</span> <span class="verse"><a name="15">15</a>Oamenii aceştia nu sînt beţi, cum vă închipuiţi voi, căci nu este decît al treilea ceas din zi.</span> <span class="verse"><a name="16">16</a>Ci aceasta este ce a fost spus prin proorocul Ioel:</span> <span class="verse"><a name="17">17</a>,,În zilele de pe urmă, zice Dumnezeu, voi turna din Duhul Meu peste orice făptură; feciorii voştri şi fetele voastre vor prooroci, tinerii voştri vor avea vedenii, şi bătrînii voştri vor visa visuri!</span> <span class="verse"><a name="18">18</a>Da, chiar şi peste robii Mei şi peste roabele Mele voi turna, în zilele acelea, din Duhul Meu, şi vor prooroci.</span> <span class="verse"><a name="19">19</a>Voi face să se arate semne sus în cer şi minuni jos pe pămînt, sînge, foc şi un vîrtej de fum;</span> <span class="verse"><a name="20">20</a>soarele se va preface în întunerec, şi luna în sînge, înainte ca să vină ziua Domnului, ziua aceea mare şi strălucită.</span> <span class="verse"><a name="21">21</a>Atunci oricine va chema Numele Domnului, va fi mîntuit.``</span> <span class="verse"><a name="22">22</a>Bărbaţi Israeliţi, ascultaţi cuvintele acestea! Pe Isus din Nazaret, om adeverit de Dumnezeu înaintea voastră prin minunile, semnele şi lucrările pline de putere, pe cari le -a făcut Dumnezeu prin El în mijlocul vostru, după cum bine ştiţi;</span> <span class="verse"><a name="23">23</a>pe Omul acesta, dat în mînile voastre, după sfatul hotărît şi după ştiinţa mai dinainte a lui Dumnezeu, voi L-aţi răstignit şi L-aţi omorît prin mîna celor fărădelege.</span> <span class="verse"><a name="24">24</a>Dar Dumnezeu L -a înviat, deslegîndu -I legăturile morţii, pentrucă nu era cu putinţă să fie ţinut de ea.</span> <span class="verse"><a name="25">25</a>Căci David zice despre El: ,,Eu aveam totdeauna pe Domnul înaintea mea, pentrucă El este la dreapta mea, ca să nu mă clatin.</span> <span class="verse"><a name="26">26</a>De aceea, mi se bucură inima, şi mi se veseleşte limba; chiar şi trupul mi se va odihni în nădejde:</span> <span class="verse"><a name="27">27</a>căci nu-mi vei lăsa sufletul în Locuinţa morţilor, şi nu vei îngădui ca Sfîntul Tău să vadă putrezirea.</span> <span class="verse"><a name="28">28</a>Mi-ai făcut cunoscut căile vieţii, şi Mă vei umplea de bucurie cu starea Ta de faţă.``</span> <span class="verse"><a name="29">29</a>Cît despre patriarhul David, să-mi fie îngăduit, fraţilor, să vă spun fără sfială că a murit şi a fost îngropat; şi mormîntul lui este în mijlocul nostru pînă în ziua de azi.</span> <span class="verse"><a name="30">30</a>Fiindcă David era prooroc, şi ştia că Dumnezeu îi făgăduise cu jurămînt că va ridica pe unul din urmaşii săi pe scaunul lui de domnie,</span> <span class="verse"><a name="31">31</a>despre învierea lui Hristos a proorocit şi a vorbit el, cînd a zis că sufletul lui nu va fi lăsat în Locuinţa morţilor, şi trupul lui nu va vedea putrezirea.</span> <span class="verse"><a name="32">32</a>Dumnezeu a înviat pe acest Isus, şi noi toţi sîntem martori ai lui.</span> <span class="verse"><a name="33">33</a>Şi acum, odată ce S'a înălţat prin dreapta lui Dumnezeu, şi a primit dela Tatăl făgăduinţa Duhului Sfînt, a turnat ce vedeţi şi auziţi.</span> <span class="verse"><a name="34">34</a>Căci David nu s'a suit în ceruri, ci el singur zice: ,,Domnul a zis Domnului meu: ,Şezi la dreapta Mea,</span> <span class="verse"><a name="35">35</a>pînăce voi pune pe vrăjmaşii Tăi supt picioarele Tale.`</span> <span class="verse"><a name="36">36</a>Să ştie bine dar, toată casa lui Israel, că Dumnezeu a făcut Domn şi Hristos pe acest Isus, pe care L-aţi răstignit voi.``</span> <span class="verse"><a name="37">37</a>După ce au auzit aceste cuvinte, ei au rămas străpunşi în inimă, şi au zis lui Petru şi celorlalţi apostoli: ,,Fraţilor, ce să facem?``</span> <span class="verse"><a name="38">38</a>,,Pocăiţi-vă``, le -a zis Petru, ,,şi fiecare din voi să fie botezat în Numele lui Isus Hristos, spre iertarea păcatelor voastre; apoi veţi primi darul Sfîntului Duh.</span> <span class="verse"><a name="39">39</a>Căci făgăduinţa aceasta este pentru voi, pentru copiii voştri, şi pentru toţi cei ce sînt departe acum, în oricît de mare număr îi va chema Domnul, Dumnezeul nostru.``</span> <span class="verse"><a name="40">40</a>Şi, cu multe alte cuvinte, mărturisea, îi îndemna, şi zicea: ,,Mîntuiţi-vă din mijlocul acestui neam ticălos.``</span> <span class="verse"><a name="41">41</a>Cei ce au primit propovăduirea lui, au fost botezaţi; şi în ziua aceea, la numărul ucenicilor s'au adaus aproape trei mii de suflete.</span> <span class="verse"><a name="42">42</a>Ei stăruiau în învăţătura apostolilor, în legătura frăţească, în frîngerea pînii, şi în rugăciuni.</span> <span class="verse"><a name="43">43</a>Fiecare era plin de frică, şi prin apostoli se făceau multe minuni şi semne.</span> <span class="verse"><a name="44">44</a>Toţi cei ce credeau, erau împreună la un loc, şi aveau toate de obşte.</span> <span class="verse"><a name="45">45</a>Îşi vindeau ogoarele şi averile, şi banii îi împărţeau între toţi, după nevoile fiecăruia.</span> <span class="verse"><a name="46">46</a>Toţi împreună erau nelipsiţi dela Templu în fiecare zi, frîngeau pînea acasă, şi luau hrana, cu bucurie şi curăţie de inimă.</span> <span class="verse"><a name="47">47</a>Ei lăudau pe Dumnezeu, şi erau plăcuţi înaintea întregului norod. Şi Domnul adăuga în fiecare zi la numărul lor pe cei ce erau mîntuiţi.</span> </p></div</div></div></body></html>