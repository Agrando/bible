<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/acts">Acts</a> &gt <strong>Chapter 14</strong></div><p><span class="verse"><a name="1">1</a>În Iconia, Pavel şi Barnaba au intrat în sinagoga Iudeilor, şi au vorbit în aşa fel că o mare mulţime de Iudei şi de Greci au crezut.</span> <span class="verse"><a name="2">2</a>Dar Iudeii cari n'au crezut, au întărîtat şi au răzvrătit sufletele Neamurilor împotriva fraţilor.</span> <span class="verse"><a name="3">3</a>Totuş au rămas destul de multă vreme în Iconia şi vorbeau cu îndrăzneală în Domnul, care adeverea Cuvîntul privitor la harul Său, şi îngăduia să se facă semne şi minuni prin mînile lor.</span> <span class="verse"><a name="4">4</a>Mulţimea din cetate s'a desbinat: unii erau cu Iudeii, alţii cu apostolii.</span> <span class="verse"><a name="5">5</a>Neamurile şi Iudeii, în învoire cu mai marii lor, s'au pus în mişcare, că să -i batjocorească şi să -i ucidă cu pietre.</span> <span class="verse"><a name="6">6</a>Pavel şi Barnaba au înţeles lucrul acesta, şi au fugit în cetăţile Licaoniei: Listra şi Derbe, şi în ţinutul de primprejur.</span> <span class="verse"><a name="7">7</a>Şi au propovăduit Evanghelia acolo.</span> <span class="verse"><a name="8">8</a>În Listra era un om neputincios de picioare, olog din naştere, care nu umblase niciodată.</span> <span class="verse"><a name="9">9</a>El şedea jos şi asculta pe Pavel cînd vorbea. Pavel s'a uitat ţintă la el, şi fiindcă a văzut că are credinţă ca să fie tămăduit,</span> <span class="verse"><a name="10">10</a>a zis cu glas tare: ,,Scoală-te drept în picioare.`` Şi el s'a sculat dintr'o săritură, şi a început să umble.</span> <span class="verse"><a name="11">11</a>La vederea celor făcute de Pavel, noroadele şi-au ridicat glasul, şi au zis în limba licaoneană: ,,Zeii s'au pogorît la noi în chip omenesc.``</span> <span class="verse"><a name="12">12</a>Pe Barnaba îl numeau Jupiter, iar pe Pavel Mercur, pentrucă mînuia cuvîntul.</span> <span class="verse"><a name="13">13</a>Preotul lui Jupiter, al cărui templu era la intrarea cetăţii, a adus tauri şi cununi înaintea porţilor, şi voia să le aducă jertfă, împreună cu noroadele.</span> <span class="verse"><a name="14">14</a>Apostolii Barnaba şi Pavel, cînd au auzit lucrul acesta, şi-au rupt hainele, au sărit în mijlocul norodului, şi au strigat:</span> <span class="verse"><a name="15">15</a>,,Oamenilor, de ce faceţi lucrul acesta? Şi noi sîntem oameni de aceeaş fire cu voi; noi vă aducem o veste bună, ca să vă întoarceţi dela aceste lucruri deşerte la Dumnezeul cel viu, care a făcut cerul, pămîntul şi marea, şi tot ce este în ele.</span> <span class="verse"><a name="16">16</a>El, în veacurile trecute, a lăsat pe toate Neamurile să umble pe căile lor,</span> <span class="verse"><a name="17">17</a>măcar că, drept vorbind, nu s'a lăsat fără mărturie, întrucît v'a făcut bine, v'a trimes ploi din cer, şi timpuri roditoare, v'a dat hrană din belşug, şi v'a umplut inimile de bucurie.``</span> <span class="verse"><a name="18">18</a>Abia au putut să împiedice, cu vorbele acestea, pe noroade, să le aducă jertfă.</span> <span class="verse"><a name="19">19</a>Atunci au venit pe neaşteptate din Antiohia şi Iconia nişte Iudei, cari au aţîţat pe noroade. Aceştia, după ce au împroşcat pe Pavel cu pietre, l-au tîrît afară din cetate, crezînd că a murit.</span> <span class="verse"><a name="20">20</a>Cînd l-au înconjurat însă ucenicii, Pavel s'a sculat şi a intrat în cetate. A doua zi, a plecat cu Barnaba la Derbe.</span> <span class="verse"><a name="21">21</a>După ce au propovăduit Evanghelia în cetatea aceasta, şi au făcut mulţi ucenici, s'au întors la Listra, la Iconia şi la Antiohia,</span> <span class="verse"><a name="22">22</a>întărind sufletele ucenicilor. El îi îndemna să stăruie în credinţă şi spunea că în Împărăţia lui Dumnezeu trebuie să intrăm prin multe necazuri.</span> <span class="verse"><a name="23">23</a>Au rînduit presbiteri în fiecare Biserică, şi după ce s'au rugat şi au postit, i-au încredinţat în mîna Domnului, în care crezuseră.</span> <span class="verse"><a name="24">24</a>Au trecut apoi prin Pisidia, au venit în Pamfilia,</span> <span class="verse"><a name="25">25</a>au vestit Cuvîntul în Perga, şi s'au pogorît la Atalia.</span> <span class="verse"><a name="26">26</a>De acolo au mers cu corabia la Antiohia, de unde fuseseră încredinţaţi în grija harului lui Dumnezeu, pentru lucrarea, pe care o săvîrşiseră.</span> <span class="verse"><a name="27">27</a>După venirea lor, au adunat Biserica, şi au istorisit tot ce făcuse Dumnezeu prin ei, şi cum deschisese Neamurilor uşa credinţei.</span> <span class="verse"><a name="28">28</a>Şi au rămas destul de multă vreme acolo cu ucenicii.</span> </p></div</div></div></body></html>