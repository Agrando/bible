<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Cuvintele Eclesiastului, fiul lui David, împăratul Ierusalimului.</span> <span class="verse"><a name="2">2</a>O, deşertăciune a deşertăciunilor, zice Eclesiastul, o deşertăciune a deşertăciunilor! Totul este deşertăciune.</span> <span class="verse"><a name="3">3</a>Ce folos are omul din toată truda pe care şi -o dă supt soare?</span> <span class="verse"><a name="4">4</a>Un neam trece, altul vine, şi pămîntul rămîne vecinic în picioare.</span> <span class="verse"><a name="5">5</a>Soarele răsare, apune şi aleargă spre locul de unde răsare din nou.</span> <span class="verse"><a name="6">6</a>Vîntul suflă spre miază-zi, şi se întoarce spre miază-noapte; apoi iarăş se întoarce, şi începe din nou aceleaşi rotituri.</span> <span class="verse"><a name="7">7</a>Toate rîurile se varsă în mare, şi marea tot nu se umple: ele aleargă necurmat spre locul de unde pornesc, ca iarăş să pornească de acolo.</span> <span class="verse"><a name="8">8</a>Toate lucrurile sînt într'o necurmată frămîntare, aşa cum nu se poate spune; ochiul nu se mai satură privind, şi urechea nu oboseşte auzind.</span> <span class="verse"><a name="9">9</a>Ce a fost, va mai fi, şi ce s'a făcut, se va mai face; nu este nimic nou supt soare.</span> <span class="verse"><a name="10">10</a>Dacă este vreun lucru despre care s'ar putea spune: ,,Iată ceva nou!`` de mult lucrul acela era şi în veacurile dinaintea noastră.</span> <span class="verse"><a name="11">11</a>Nimeni nu-şi mai aduce aminte de ce a fost mai înainte; şi ce va mai fi, ce se va mai întîmpla mai pe urmă nu va lăsa nici o urmă de aducere aminte la cei ce vor trăi mai tîrziu.</span> <span class="verse"><a name="12">12</a>Eu, Eclesiastul, am fost împărat peste Israel, în Ierusalim.</span> <span class="verse"><a name="13">13</a>Mi-am pus inima să cercetez şi să adîncesc cu înţelepciune tot ce se întîmplă supt ceruri: iată o îndeletnicire plină de trudă, la care supune Dumnezeu pe fiii oamenilor.</span> <span class="verse"><a name="14">14</a>Am văzut tot ce se face supt soare; şi iată că totul este deşertăciune şi goană după vînt!</span> <span class="verse"><a name="15">15</a>Ce este strîmb, nu se poate îndrepta, şi ce lipseşte nu poate fi trecut la număr.</span> <span class="verse"><a name="16">16</a>Am zis în mine însumi: ,,Iată că am sporit şi am întrecut în înţelepciune pe toţi cei ce au stăpînit înaintea mea peste Ierusalim, şi mintea mea a văzut multă înţelepciune şi ştiinţă.</span> <span class="verse"><a name="17">17</a>Mi-am pus inima să cunosc înţelepciunea, şi să cunosc prostia şi nebunia. Dar am înţeles că şi aceasta este goană după vînt.</span> <span class="verse"><a name="18">18</a>Căci unde este multă înţelepciune, este şi mult necaz, şi cine ştie multe, are şi multă durere.</span> </p></div</div></div></body></html>