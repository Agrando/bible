<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Muştele moarte strică şi acresc untdelemnul negustorului de unsori; tot aşa, puţină nebunie biruie înţelepciunea şi slava.</span> <span class="verse"><a name="2">2</a>Inima înţeleptului este la dreapta lui, iar inima nebunului la stînga lui.</span> <span class="verse"><a name="3">3</a>Şi pe orice drum ar merge nebunul, peste tot îi lipseşte mintea, şi spune tuturor că este un nebun!</span> <span class="verse"><a name="4">4</a>Cînd izbucneşte împotriva ta mînia celuice stăpîneşte, nu-ţi părăsi locul, căci sîngele rece te păzeşte de mari păcate.</span> <span class="verse"><a name="5">5</a>Este un rău pe care l-am văzut supt soare, ca o greşală, care vine dela celce cîrmuieşte:</span> <span class="verse"><a name="6">6</a>nebunia este pusă în dregătorii înalte, iar bogaţii stau în locuri de jos.</span> <span class="verse"><a name="7">7</a>Am văzut robi călări, şi voivozi mergînd pe jos ca nişte robi.</span> <span class="verse"><a name="8">8</a>Cine sapă groapa altuia, cade el în ea, şi cine surpă un zid, va fi muşcat de un sarpe.</span> <span class="verse"><a name="9">9</a>Cine sfarmă pietre, este rănit de ele, şi cine despică lemne este în primejdie.</span> <span class="verse"><a name="10">10</a>Cînd se toceşte ferul, şi rămîne neascuţit, trebuie să-ţi îndoieşti puterile; de aceea la izbîndă ajungi prin înţelepciune.</span> <span class="verse"><a name="11">11</a>Cînd muşcă şarpele, fiindcă n'a fost vrăjit, vrăjitorul n'are niciun cîştig din meşteşugul lui.</span> <span class="verse"><a name="12">12</a>Cuvintele unui înţelept sînt plăcute, dar buzele nebunului îi aduc pieirea.</span> <span class="verse"><a name="13">13</a>Cel dintîi cuvînt care -i iese din gură este nebunie, şi cel din urmă este o nebunie şi mai rea.</span> <span class="verse"><a name="14">14</a>Nebunul spune o mulţime de vorbe, măcarcă omul nu ştie ce se va întîmpla, şi cine -i va spune ce va fi după el?</span> <span class="verse"><a name="15">15</a>Truda nebunului oboseşte pe celce nu cunoaşte drumul spre cetate.</span> <span class="verse"><a name="16">16</a>Vai de tine, ţară, al cărei împărat este un copil, şi ai cărei voivozi benchetuiesc de dimineaţă!</span> <span class="verse"><a name="17">17</a>Ferice de tine ţară, al cărei împărat este de neam mare, şi ai cărei voivozi mănîncă la vremea potrivită, ca să-şi întărească puterile, nu ca să se dedea la beţie!</span> <span class="verse"><a name="18">18</a>Cînd mînile sînt leneşe, se lasă grinda, şi cînd se lenevesc mînile, plouă în casă.</span> <span class="verse"><a name="19">19</a>Ospeţele se fac pentru petrecere, vinul înveseleşte viaţa, iar argintul le dă pe toate.</span> <span class="verse"><a name="20">20</a>Nu blestema pe împărat, nici chiar în gînd, şi nu blestema pe cel bogat în odaia în care te culci; căci s'ar putea întîmpla ca pasărea cerului să-ţi ducă vorba, şi un sol înaripat să-ţi dea pe faţă vorbele.</span> </p></div</div></div></body></html>