<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 25</strong></div><p><span class="verse"><a name="1">1</a>Avraam a mai luat o nevastă, numită Chetura.</span> <span class="verse"><a name="2">2</a>Ea i -a născut pe Zimran, pe Iocşan, pe Medan, pe Madian, pe Işbac şi Şuah.</span> <span class="verse"><a name="3">3</a>Iocşan a născut pe Seba şi pe Dedan. Fiii lui Dedan au fost Aşurimii, Letuşimii şi Leumimii. -</span> <span class="verse"><a name="4">4</a>Fiii lui Madian au fost: Efa, Efer, Enoh, Abida şi Eldaa. Toţi aceştia sînt fiii Cheturei.</span> <span class="verse"><a name="5">5</a>Avraam a dat lui Isaac toate averile sale.</span> <span class="verse"><a name="6">6</a>Dar a dat daruri fiilor ţiitoarelor sale; şi, pe cînd era încă în viaţă, i -a îndepărtat de lîngă fiul său Isaac înspre răsărit, în ţara Răsăritului.</span> <span class="verse"><a name="7">7</a>Iată zilele anilor vieţii lui Avraam: el a trăit o sută şaptezeci şi cinci de ani.</span> <span class="verse"><a name="8">8</a>Avraam şi -a dat duhul, şi a murit, după o bătrîneţă fericită, înaintat în vîrstă şi sătul de zile; şi a fost adăugat la poporul său.</span> <span class="verse"><a name="9">9</a>Isaac şi Ismael, fiii săi, l-au îngropat în peştera Macpela, în ogorul lui Efron, fiul lui Ţohar, Hetitul, care este faţă în faţă cu Mamre.</span> <span class="verse"><a name="10">10</a>Acesta este ogorul, pe care -l cumpărase Avraam dela fiii lui Het. Acolo au fost îngropaţi Avraam şi nevastă-sa Sara.</span> <span class="verse"><a name="11">11</a>După moartea lui Avraam, Dumnezeu a binecuvîntat pe fiul său Isaac. El locuia lîngă fîntîna ,,Lahai-Roi.``</span> <span class="verse"><a name="12">12</a>Iată spiţa neamului lui Ismael, fiul lui Avraam, pe care -l născuse lui Avraam Egipteanca Agar, roaba Sarei.</span> <span class="verse"><a name="13">13</a>Iată numele fiilor lui Ismael, după numele lor, după neamurile lor: Nebaiot, întîiul născut al lui Ismael; Chedar, Adbeel, Mibsam,</span> <span class="verse"><a name="14">14</a>Mişma, Duma, Masa;</span> <span class="verse"><a name="15">15</a>Hadad, Tema, Ietur, Nafiş şi Chedma.</span> <span class="verse"><a name="16">16</a>Aceştia sînt fiii lui Ismael; acestea sînt numele lor, după satele şi taberele lor. Ei au fost cei doisprezece voievozi, după neamurile lor.</span> <span class="verse"><a name="17">17</a>Şi iată anii vieţii lui Ismael: o sută treizeci şi şapte de ani. El şi -a dat duhul, şi a murit, şi a fost adăugat la poporul său.</span> <span class="verse"><a name="18">18</a>Fiii lui au locuit dela Havila pînă la Şur, care este în faţa Egiptului, cum mergi spre Asiria. El s'a aşezat în faţa tuturor fraţilor lui.</span> <span class="verse"><a name="19">19</a>Iată spiţa neamului lui Isaac, fiul lui Avraam. Avraam a născut pe Isaac.</span> <span class="verse"><a name="20">20</a>Isaac era în vîrstă de patruzeci de ani, cînd a luat de nevastă pe Rebeca, fata lui Betuel, Arameul din Padan-Aram, şi sora lui Laban, Arameul.</span> <span class="verse"><a name="21">21</a>Isaac s'a rugat Domnului pentru nevastă-sa, căci era stearpă; şi Domnul l -a ascultat: nevastă-sa Rebeca a rămas însărcinată.</span> <span class="verse"><a name="22">22</a>Copiii se băteau în pîntecele ei; şi ea a zis: ,,Dacă -i aşa, pentru ce mai sînt însărcinată?`` S'a dus să întrebe pe Domnul.</span> <span class="verse"><a name="23">23</a>Şi Domnul i -a zis: ,,Două neamuri sînt în pîntecele tău, Şi două noroade se vor despărţi la ieşirea din pîntecele tău. Unul din noroadele acestea va fi mai tare decît celalt. Şi cel mai mare va sluji celui mai mic.``</span> <span class="verse"><a name="24">24</a>S'au împlinit zilele cînd avea să nască; şi iată că în pîntecele ei erau doi gemeni.</span> <span class="verse"><a name="25">25</a>Cel dintîi a ieşit roş de tot: ca o manta de păr, şi de aceea i-au pus numele Esau.</span> <span class="verse"><a name="26">26</a>Apoi a ieşit fratele său, care ţinea cu mîna de călcîi pe Esau; şi deaceea i-au pus numele Iacov. Isaac era în vîrstă de şasezeci de ani, cînd s'au născut ei.</span> <span class="verse"><a name="27">27</a>Băieţii aceştia s'au făcut mari. Esau a ajuns un vînător îndemînatic, un om care îşi petrecea vremea mai mult pe cîmp; dar Iacov era un om liniştit, care stătea acasă în corturi.</span> <span class="verse"><a name="28">28</a>Isaac iubea pe Esau, pentrucă mînca din vînatul lui; Rebeca însă iubea mai mult pe Iacov.</span> <span class="verse"><a name="29">29</a>Odată, pe cînd ferbea Iacov o ciorbă, Esau s'a întors dela cîmp, rupt de oboseală.</span> <span class="verse"><a name="30">30</a>Şi Esau a zis lui Iacov: ,,Dă-mi, te rog, să mănînc din ciorba aceasta roşiatică, fiindcă sînt rupt de oboseală.`` Pentru aceea s'a dat lui Esau numele Edom.</span> <span class="verse"><a name="31">31</a>Iacov a zis: ,,Vinde-mi azi dreptul tău de întîi născut!``</span> <span class="verse"><a name="32">32</a>Esau a răspuns: ,,Iată-mă, sînt pe moarte; la ce-mi slujeşte dreptul acesta de întîi născut?``</span> <span class="verse"><a name="33">33</a>Şi Iacov a zis: ,,Jură-mi întîi.`` Esau i -a jurat, şi astfel şi -a vîndut dreptul de întîi născut lui Iacov.</span> <span class="verse"><a name="34">34</a>Atunci Iacov a dat lui Esau pîne şi ciorbă de linte. El a mîncat şi a băut; apoi s'a sculat şi a plecat. Astfel şi -a nesocotit Esau dreptul de întîi născut.</span> </p></div</div></div></body></html>