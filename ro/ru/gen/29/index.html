<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 29</strong></div><p><span class="verse"><a name="1">1</a>Iacov a pornit la drum, şi s'a dus în ţara celor ce locuiesc la Răsărit.</span> <span class="verse"><a name="2">2</a>S'a uitat înainte, şi iată că pe cîmp era o fîntînă; şi lîngă ea erau trei turme de oi, cari se odihneau; căci la fîntîna aceasta obicinuiau ciobanii să-şi adape turmele. Şi piatra de pe gura fîntînii era mare.</span> <span class="verse"><a name="3">3</a>Toate turmele se strîngeau acolo; ciobanii prăvăleau piatra de pe gura fîntînii, adăpau turmele, şi apoi puneau piatra iarăş la loc pe gura fîntînii.</span> <span class="verse"><a name="4">4</a>Iacov a zis păstorilor: ,,Fraţilor, de unde sînteţi?`` ,,Din Haran,`` au răspuns ei.</span> <span class="verse"><a name="5">5</a>El le -a zis: ,,Cunoaşteţi pe Laban, fiul lui Nahor?`` ,,Îl cunoaştem,`` i-au răspuns ei.</span> <span class="verse"><a name="6">6</a>El le -a zis: ,,Este sănătos?`` ,,Sănătos``, au răspuns ei. Şi tocmai atunci venea Rahela, fata lui, cu oile.</span> <span class="verse"><a name="7">7</a>El a zis: ,,Iată, soarele este încă sus, şi -i prea devreme ca să strîngeţi vitele: adăpaţi oile, apoi duceţi-vă şi paşteţi-le iarăş.``</span> <span class="verse"><a name="8">8</a>Ei au răspuns: ,,Nu putem, pînă nu se vor strînge toate turmele; atunci se prăvăleşte piatra de pe gura fîntînii, şi vom adăpa oile.``</span> <span class="verse"><a name="9">9</a>Pe cînd le vorbea el încă, vine Rahela cu oile tatălui său; căci ea le păzea.</span> <span class="verse"><a name="10">10</a>Cînd a văzut Iacov pe Rahela, fata lui Laban, fratele mamei sale, şi turma lui Laban, fratele mamei sale, s'a apropiat, a prăvălit piatra de pe gura fîntînii, şi a adăpat turma lui Laban, fratele mamei sale.</span> <span class="verse"><a name="11">11</a>Apoi Iacov a sărutat pe Rahela, şi a început să plîngă tare.</span> <span class="verse"><a name="12">12</a>Iacov a spus Rahelei că este rudă cu tatăl ei, că este fiul Rebecii. Şi ea a dat fuga de a spus tatălui său.</span> <span class="verse"><a name="13">13</a>Cum a auzit Laban de Iacov, fiul sorei sale, i -a alergat înainte, l -a îmbrăţişat, l -a sărutat, şi l -a adus în casă. Iacov a istorisit lui Laban toate cele întîmplate.</span> <span class="verse"><a name="14">14</a>Şi Laban i -a zis: ,,Cu adevărat, tu eşti os din oasele mele, şi carne din carnea mea!`` Iacov a stat la Laban o lună.</span> <span class="verse"><a name="15">15</a>Apoi Laban a zis lui Iacov: ,,Fiindcă eşti rudă cu mine, să-mi slujeşti oare degeaba? Spune-mi ce simbrie vrei?``</span> <span class="verse"><a name="16">16</a>Laban însă avea două fete: cea mai mare se numea Lea, şi cea mai mică Rahela.</span> <span class="verse"><a name="17">17</a>Lea avea ochii slabi; dar Rahela era frumoasă la statură şi mîndră la faţă.</span> <span class="verse"><a name="18">18</a>Iacov iubea pe Rahela, şi a zis: ,,Îţi voi sluji şapte ani pentru Rahela, fata ta cea mai mică.``</span> <span class="verse"><a name="19">19</a>Şi Laban a răspuns: ,,Mai bine să ţi -o dau ţie, decît s'o dau altuia. Rămîi la mine!``</span> <span class="verse"><a name="20">20</a>Astfel Iacov a slujit şapte ani pentru Rahela; şi anii aceştia i s'au părut ca vreo cîteva zile, pentrucă o iubea.</span> <span class="verse"><a name="21">21</a>În urmă Iacov a zis lui Laban: ,,Dă-mi nevasta, căci mi s -a împlinit sorocul, ca să intru la ea.``</span> <span class="verse"><a name="22">22</a>Laban a adunat pe toţi oamenii locului şi a făcut un ospăţ.</span> <span class="verse"><a name="23">23</a>Seara, a luat pe fiică-sa Lea, şi a adus -o la Iacov, care s -a culcat cu ea.</span> <span class="verse"><a name="24">24</a>Şi Laban a dat ca roabă fetei sale Lea pe roaba sa Zilpa.</span> <span class="verse"><a name="25">25</a>A doua zi dimineaţă, iată că era Lea. Atunci Iacov a zis lui Laban: ,,Ce mi-ai făcut? Nu ţi-am slujit oare pentru Rahela? Pentru ce m'ai înşelat?``</span> <span class="verse"><a name="26">26</a>Laban a răspuns: ,,În locul acesta nu -i obicei să se dea cea mai tînără înaintea celei mai mari.</span> <span class="verse"><a name="27">27</a>Isprăveşte săptămîna cu aceasta, şi-ţi vom da şi pe cealaltă pentru slujba, pe care o vei mai face la mine alţi şapte ani.``</span> <span class="verse"><a name="28">28</a>Iacov a făcut aşa, şi a isprăvit săptămîna cu Lea; apoi Laban i -a dat de nevastă pe fiică-sa Rahela.</span> <span class="verse"><a name="29">29</a>Şi Laban a dat ca roabă fetei sale Rahela, pe roaba sa Bilha.</span> <span class="verse"><a name="30">30</a>Iacov a intrat şi la Rahela, pe care o iubea mai mult decît pe Lea; şi a mai slujit la Laban alţi şapte ani.</span> <span class="verse"><a name="31">31</a>Domnul a văzut că Lea nu era iubită; şi a făcut -o să aibă copii, pe cînd Rahela era stearpă.</span> <span class="verse"><a name="32">32</a>Lea a rămas însărcinată, şi a născut un fiu, căruia i -a pus numele Ruben (Vedeţi fiu); ,,căci``, a zis ea, ,,Domnul a văzut mîhnirea mea, şi acum bărbatul meu are să mă iubească negreşit.``</span> <span class="verse"><a name="33">33</a>A rămas iarăş însărcinată, şi a născut un fiu; şi a zis: ,,Domnul a auzit că nu eram iubită, şi mi -a dat şi pe acesta.`` De aceea, i -a pus numele Simeon (Ascultare).</span> <span class="verse"><a name="34">34</a>Iar a rămas însărcinată, şi a născut un fiu; şi a zis: ,,De data aceasta, bărbatul meu se va alipi de mine, căci i-am născut trei fii.`` De aceea i -a pus numele Levi (Alipire).</span> <span class="verse"><a name="35">35</a>A rămas iarăş însărcinată, şi a născut un fiu; şi a zis: ,,De data aceasta, voi lăuda pe Domnul.`` Deaceea i -a pus numele Iuda (Lăudat fie Domnul). Şi a încetat să mai nască.</span> </p></div</div></div></body></html>