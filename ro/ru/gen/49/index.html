<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 49</strong></div><p><span class="verse"><a name="1">1</a>Iacov a chemat pe fiii săi, şi a zis: ,,Strîngeţi-vă, şi vă voi vesti ce vi se va întîmpla în vremile cari vor veni.</span> <span class="verse"><a name="2">2</a>,,Strîngeţi-vă, şi ascultaţi, fii ai lui Iacov! Ascultaţi pe tatăl vostru Israel!</span> <span class="verse"><a name="3">3</a>Ruben, tu, întîiul meu născut, Puterea mea şi pîrga tăriei mele, Întîiul în vrednicie, şi întîiul în putere,</span> <span class="verse"><a name="4">4</a>Năvalnic ca apele, -tu nu vei mai avea întîietatea! Căci te-ai suit în patul tatălui tău, Mi-ai spurcat patul, suindu-te în el.</span> <span class="verse"><a name="5">5</a>Simeon şi Levi sînt fraţi; Săbiile lor sînt nişte unelte de sîlnicie.</span> <span class="verse"><a name="6">6</a>Nu vreau să intre sufletul meu la sfaturile lor, Nu vreau să se unească duhul meu cu adunarea lor! Căci, în mînia lor, au ucis oameni, Şi, în răutatea lor, au tăiat vinele taurilor.</span> <span class="verse"><a name="7">7</a>Blestemată să fie mînia lor, pentrucă a fost prea turbată, Şi furia lor, căci a fost prea sălbatică! Îi voi împărţi în Iacov, Şi -i voi risipi în Israel.</span> <span class="verse"><a name="8">8</a>Iudo, tu vei primi laudele fraţilor tăi; Mîna ta va apuca de ceafă pe vrăjmaşii tăi. Fiii tatălui tău se vor închina pînă la pămînt înaintea ta.</span> <span class="verse"><a name="9">9</a>Iuda este un pui de leu. Tu te-ai întors dela măcel, fiule! Iuda îşi pleacă genunchii, se culcă întocmai ca un leu, Ca o leoaică: cine -l va scula?</span> <span class="verse"><a name="10">10</a>Toiagul de domnie nu se va depărta din Iuda, Nici toiagul de cîrmuire dintre picioarele lui, Pînă va veni Şilo, Şi de El vor asculta popoarele.</span> <span class="verse"><a name="11">11</a>El îşi leagă măgarul de viţă, Şi de cel mai bun butuc de viţă mînzul măgăriţei lui; Îşi spală haina în vin, Şi mantaua în sîngele strugurilor.</span> <span class="verse"><a name="12">12</a>Are ochii roşi de vin, Şi dinţii albi de lapte.</span> <span class="verse"><a name="13">13</a>Zabulon va locui pe ţărmul mărilor, Lîngă limanul corăbiilor, Şi hotarul lui se va întinde înspre Sidon.</span> <span class="verse"><a name="14">14</a>Isahar este un măgar osos, Care se culcă în grajduri.</span> <span class="verse"><a name="15">15</a>Vede că locul unde se odihneşte este plăcut, Şi că ţinutul lui este măreţ; Îşi pleacă umărul subt povară, Şi se supune birului.</span> <span class="verse"><a name="16">16</a>Dan va judeca pe poporul său, Ca una din seminţiile lui Israel.</span> <span class="verse"><a name="17">17</a>Dan va fi un şarpe pe drum, O năpîrcă pe cărare, Muşcînd călcîiele calului, Făcînd să cadă călăreţul pe spate.</span> <span class="verse"><a name="18">18</a>În ajutorul Tău, nădăjduiesc, Doamne!</span> <span class="verse"><a name="19">19</a>Peste Gad vor da iuruş cete înarmate, Dar şi el va da iuruş peste ele şi le va urmări.</span> <span class="verse"><a name="20">20</a>Aşer dă o hrană minunată; El va da bucate alese împăraţilor.</span> <span class="verse"><a name="21">21</a>Neftali este o cerboaică slobodă: Rosteşte cuvinte frumoase.</span> <span class="verse"><a name="22">22</a>Iosif este vlăstarul unui pom roditor, Vlăstarul unui pom roditor sădit lîngă un izvor; Ramurile lui se înalţă deasupra zidului.</span> <span class="verse"><a name="23">23</a>Arcaşii l-au aţîţat, au aruncat săgeţi, Şi l-au urmărit cu ura lor.</span> <span class="verse"><a name="24">24</a>Dar arcul lui a rămas tare, Şi mînile lui au fost întărite De mînile Puternicului lui Iacov: Şi a ajuns astfel păstorul, stînca lui Israel.</span> <span class="verse"><a name="25">25</a>Aceasta este lucrarea Dumnezeului tatălui tău, care te va ajuta; Aceasta este lucrarea Celui Atotputernic, care te va binecuvînta Cu binecuvîntările cerurilor de sus, Cu binecuvîntările apelor de jos, Cu binecuvîntările ţîţelor şi ale pîntecelui mamei.</span> <span class="verse"><a name="26">26</a>Binecuvîntările tatălui tău Întrec binecuvîntările părinţilor mei, şi se înalţă Pînă în creştetul dealurilor vecinice: Ele să vină peste capul lui Iosif, Peste creştetul capului domnului fraţilor săi!</span> <span class="verse"><a name="27">27</a>Beniamin este un lup care sfăşie; Dimineaţa, mănîncă prada, Iar seara, împarte prada răpită.``</span> <span class="verse"><a name="28">28</a>Aceştia sînt toţi ceice alcătuiesc cele douăsprezece seminţii ale lui Israel. Şi acestea sînt lucrurile, pe cari li le -a spus tatăl lor, cînd i -a binecuvîntat. I -a binecuvîntat, pe fiecare cu o binecuvîntare deosebită.</span> <span class="verse"><a name="29">29</a>Apoi le -a dat porunca următoare: ,,Eu am să fiu adăugat la poporul meu; deci să mă îngropaţi împreună cu părinţii mei, în peştera care este în ogorul Hetitului Efron,</span> <span class="verse"><a name="30">30</a>în peştera din ogorul Macpela, care este faţă în faţă cu Mamre, în ţara Canaan. Acesta este ogorul, pe care l -a cumpărat Avraam de la Hetitul Efron, ca moşie de înmormîntare.</span> <span class="verse"><a name="31">31</a>Acolo au îngropat pe Avraam şi pe Sara, nevasta lui; acolo au îngropat pe Isaac şi pe Rebeca, nevasta lui; şi acolo am îngropat eu pe Lea.</span> <span class="verse"><a name="32">32</a>Ogorul şi peştera care se află acolo au fost cumpărate dela fiii lui Het.``</span> <span class="verse"><a name="33">33</a>Cînd a insprăvit Iacov de dat porunci fiilor săi, şi -a tras picioarele în pat, şi -a dat duhul, şi a fost adăugat la poporul său.</span> </p></div</div></div></body></html>