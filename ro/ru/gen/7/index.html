<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 7</strong></div><p><span class="verse"><a name="1">1</a>Domnul a zis lui Noe: ,,Intră în corabie, tu şi toată casa ta; căci te-am văzut fără prihană înaintea Mea în neamul acesta de oameni.</span> <span class="verse"><a name="2">2</a>Ia cu tine cîte şapte perechi din toate dobitoacele curate, cîte o parte bărbătească şi cîte o parte femeiască; o pereche din dobitoacele care nu sînt curate, cîte o parte bărbătească şi cîte o parte femeiască;</span> <span class="verse"><a name="3">3</a>şi cîte şapte perechi de asemenea, din pasările cerului, cîte o parte bărbătească şi cîte o parte femeiască, pentru ca să le ţii vie sămînţa pe toată faţa pămîntului.</span> <span class="verse"><a name="4">4</a>Căci după şapte zile, voi face să ploaie pe pămînt patruzeci de zile şi patruzeci de nopţi; şi voi şterge astfel de pe faţa pămîntului toate făpturile pe cari le-am făcut.``</span> <span class="verse"><a name="5">5</a>Noe a făcut tot ce -i poruncise Domnul.</span> <span class="verse"><a name="6">6</a>Noe era de şase sute de ani, cînd a venit potopul pe pămînt.</span> <span class="verse"><a name="7">7</a>Şi Noe a intrat în corabie cu fiii săi, cu nevastă-sa şi cu nevestele fiilor săi, din pricina apelor potopului.</span> <span class="verse"><a name="8">8</a>Din dobitoacele curate şi din dobitoacele necurate, din păsări şi din tot ce se tîrăşte pe pămînt,</span> <span class="verse"><a name="9">9</a>au intrat în corabie la Noe, două cîte două, cîte o parte bărbătească şi cîte o parte femeiască, aşa cum poruncise Dumnezeu lui Noe.</span> <span class="verse"><a name="10">10</a>După cele şapte zile, au venit apele potopului pe pămînt.</span> <span class="verse"><a name="11">11</a>În anul al şasesutelea al vieţii lui Noe, în luna a doua, în ziua a şaptesprezecea a lunii, în ziua aceea, s'au rupt toate izvoarele Adîncului celui mare şi s'au deschis stăvilarele cerurilor.</span> <span class="verse"><a name="12">12</a>Ploaia a căzut pe pămînt patruzeci de zile şi patruzeci de nopţi.</span> <span class="verse"><a name="13">13</a>În aceeaş zi au intrat în corabie: Noe, Sem, Ham şi Iafet, fiii lui Noe, nevasta lui Noe şi cele trei neveste ale fiilor lui cu ei:</span> <span class="verse"><a name="14">14</a>ei, şi toate fiarele cîmpului, după soiul lor, toate vitele după soiul lor, toate tîrîtoarele cari se tîrăsc pe pămînt după soiul lor, toate păsările după soiul lor, toate păsărelele, tot ce are aripi.</span> <span class="verse"><a name="15">15</a>Au intrat în corabie la Noe, două cîte două, din orice făptură care are suflare de viaţă.</span> <span class="verse"><a name="16">16</a>Cele cari au intrat, erau cîte o parte bărbătească şi cîte o parte femeiască, din orice făptură, după cum poruncise Dumnezeu lui Noe. Apoi Domnul a închis uşa după el.</span> <span class="verse"><a name="17">17</a>Potopul a fost patruzeci de zile pe pămînt. Apele au crescut şi au ridicat corabia, şi ea s'a înălţat deasupra pămîntului.</span> <span class="verse"><a name="18">18</a>Apele au ajuns mari şi au crescut foarte mult pe pămînt, şi corabia plutea pe deasupra apelor.</span> <span class="verse"><a name="19">19</a>Apele au ajuns din ce în ce mai mari şi toţi munţii înalţi, cari sînt supt cerul întreg, au fost acoperiţi.</span> <span class="verse"><a name="20">20</a>Cu cincisprezece coţi s'au înălţat apele deasupra munţilor, cari au fost acoperiţi.</span> <span class="verse"><a name="21">21</a>Şi a pierit orice făptură care se mişca pe pămînt, atît păsările cît şi vitele şi fiarele, tot ce se tîra pe pămînt, şi toţi oamenii.</span> <span class="verse"><a name="22">22</a>Tot ce răsufla, tot ce avea suflare de duh de viaţă în nări, tot ce era pe pămîntul uscat, a murit.</span> <span class="verse"><a name="23">23</a>Toate făpturile cari erau pe faţa pămîntului au fost nimicite, dela om pînă la vite, pînă lă tîrîtoare şi pînă la păsările cerului: au fost nimicite de pe pămînt. N'a rămas decît Noe şi ce era cu el în corabie.</span> <span class="verse"><a name="24">24</a>Apele au fost mari pe pămînt o sută cincizeci de zile.</span> </p></div</div></div></body></html>