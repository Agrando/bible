<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 17</strong></div><p><span class="verse"><a name="1">1</a>Cînd a fost Avram în vîrstă de nouăzeci şi nouă ani, Domnul i S'a aratat, şi i -a zis: ,,Eu sînt Dumnezeul Cel atotputernic. Umblă înaintea Mea, şi fii fără prihană.</span> <span class="verse"><a name="2">2</a>Voi face un legămînt între Mine şi tine, şi te voi înmulţi nespus de mult``.</span> <span class="verse"><a name="3">3</a>Avram s'a aruncat cu faţa la pămînt; şi Dumnezeu i -a vorbit astfel:</span> <span class="verse"><a name="4">4</a>,,Iată legămîntul Meu, pe care -l fac cu tine: vei fi tatăl multor neamuri.</span> <span class="verse"><a name="5">5</a>Nu te vei mai numi Avram; ci numele tău va fi Avraam; căci te fac tatăl multor neamuri.</span> <span class="verse"><a name="6">6</a>Te voi înmulţi nespus de mult; voi face din tine neamuri întregi; şi din tine vor ieşi împăraţi.</span> <span class="verse"><a name="7">7</a>Voi pune legămîntul Meu între Mine şi tine şi sămînţa ta după tine din neam în neam; acesta va fi un legămînt vecinic, în puterea căruia, Eu voi fi Dumnezeul tău şi al seminţei tale după tine.</span> <span class="verse"><a name="8">8</a>Ţie, şi seminţei tale după tine, îţi voi da ţara în care locuieşti acum ca străin, şi anume îţi voi da toată ţara Canaanului în stăpînire vecinică; şi Eu voi fi Dumnezeul lor.``</span> <span class="verse"><a name="9">9</a>Dumnezeu a zis lui Avraam: ,,Să păzeşti legămîntul Meu, tu şi sămînţa ta după tine, din neam în neam.</span> <span class="verse"><a name="10">10</a>Acesta este legămîntul Meu pe care să -l păziţi între Mine şi voi, şi sămînţa ta după tine: tot ce este de parte bărbătească între voi să fie tăiat împrejur.</span> <span class="verse"><a name="11">11</a>Să vă tăiaţi împrejur în carnea prepuţului vostru: şi acesta să fie semnul legămîntului dintre Mine şi voi.</span> <span class="verse"><a name="12">12</a>La vîrsta de opt zile, orice copil de parte bărbătească dintre voi să fie tăiat împrejur, neam după neam: fie că este rob născut în casă, fie că este cumpărat cu bani dela vreun străin, care nu face parte din neamul tău.</span> <span class="verse"><a name="13">13</a>Va trebui tăiat împrejur atît robul născut în casă cît şi cel cumpărat cu bani; şi astfel legămîntul Meu să fie întărit în carnea voastră ca un legămînt vecinic.</span> <span class="verse"><a name="14">14</a>Un copil de parte bărbătească netăiat împrejur în carnea prepuţului lui, să fie nimicit din mijlocul neamului său: a călcat legămîntul Meu.``</span> <span class="verse"><a name="15">15</a>Dumnezeu a zis lui Avraam: ,,Să nu mai chemi Sarai pe nevastă-ta Sarai; ci numele ei să fie Sara.</span> <span class="verse"><a name="16">16</a>Eu o voi binecuvînta, şi îţi voi da un fiu din ea; da, o voi binecuvînta, şi ea va fi mama unor neamuri întregi; chiar împăraţi de noroade vor ieşi din ea.``</span> <span class="verse"><a name="17">17</a>Avraam s'a aruncat cu faţa la pămînt şi a rîs, căci a zis în inima lui: ,,Să i se mai nască oare un fiu unui bărbat de o sută de ani? Şi să mai nască oare Sara la nouăzeci de ani?``</span> <span class="verse"><a name="18">18</a>Şi Avraam a zis lui Dumnezeu: ,,Să trăiască Ismael înaintea Ta!``</span> <span class="verse"><a name="19">19</a>Dumnezeu a zis: ,,Cu adevărat, nevastă-ta Sara îţi va naşte un fiu; şi -i vei pune numele Isaac. Eu voi încheia legămîntul Meu cu el, ca un legămînt vecinic pentru sămînţa lui după el.</span> <span class="verse"><a name="20">20</a>Dar şi cu privire la Ismael te-am ascultat. Iată, îl voi binecuvînta, îl voi face să crească, şi îl voi înmulţi nespus de mult; doisprezece voievozi va naşte, şi voi face din el un neam mare.</span> <span class="verse"><a name="21">21</a>Dar legămîntul meu îl voi încheia cu Isaac, pe care ţi -l va naşte Sara la anul pe vremea aceasta.``</span> <span class="verse"><a name="22">22</a>Cînd a isprăvit de vorbit cu el, Dumnezeu S'a înălţat dela Avraam.</span> <span class="verse"><a name="23">23</a>Avraam a luat pe fiul său Ismael, pe toţi ceice se născuseră în casa lui, şi pe toţi robii cumpăraţi cu bani, adică pe toţi cei de parte bărbătească dintre oamenii din casa lui Avraam, şi le -a tăiat împrejur carnea prepuţului, chiar în ziua aceea, după porunca, pe care i -o dăduse Dumnezeu.</span> <span class="verse"><a name="24">24</a>Avraam era în vîrstă de nouăzeci şi nouă de ani, cînd a fost tăiat împrejur în carnea prepuţului său.</span> <span class="verse"><a name="25">25</a>Fiul său Ismael era în vîrstă de treisprezece ani, cînd a fost tăiat împrejur în carnea prepuţului său.</span> <span class="verse"><a name="26">26</a>Avraam şi fiul său Ismael au fost tăiaţi împrejur chiar în ziua aceea.</span> <span class="verse"><a name="27">27</a>Şi toţi oamenii din casa lui: robi născuţi în casa lui, sau cumpăraţi cu bani dela străini, au fost tăiaţi împrejur împreună cu el.</span> </p></div</div></div></body></html>