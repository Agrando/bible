<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 35</strong></div><p><span class="verse"><a name="1">1</a>Dumnezeu a zis lui Iacov: ,,Scoală-te, suie-te la Betel, locuieşte acolo, şi ridică acolo un altar Dumnezeului, care ţi S'a arătat cînd fugeai de fratele tău Esau.``</span> <span class="verse"><a name="2">2</a>Iacov a zis casei lui şi tuturor celor ce erau cu el: ,,Scoateţi dumnezeii străini cari sînt în mijlocul vostru, curăţiţi-vă, şi schimbaţi-vă hainele,</span> <span class="verse"><a name="3">3</a>ca să ne sculăm, şi să ne suim la Betel; căci acolo voi ridica un altar Dumnezeului, care m'a ascultat în ziua necazului meu, şi care a fost cu mine în călătoria, pe care am făcut -o.``</span> <span class="verse"><a name="4">4</a>Ei au dat lui Iacov toţi dumnezeii străini, cari erau în mînile lor, şi cerceii pe cari -i purtau în urechi. Iacov i -a îngropat în pămînt supt stejarul de lîngă Sihem.</span> <span class="verse"><a name="5">5</a>Apoi au plecat. Groaza lui Dumnezeu s'a răspîndit peste cetăţile, cari -i înconjurau, aşa că locuitorii lor n'au urmărit pe fiii lui Iacov.</span> <span class="verse"><a name="6">6</a>Iacov şi toţi ceice erau cu el, au ajuns la Luz, adică Betel, în ţara Canaan.</span> <span class="verse"><a name="7">7</a>A zidit acolo un altar, şi a numit locul acela: ,,El-Betel`` (Dumnezeul Betelului), căci acolo i se descoperise Dumnezeu, cînd fugea de fratele său.</span> <span class="verse"><a name="8">8</a>Debora, doica Rebecii, a murit; şi a fost îngropată mai jos de Betel, subt stejarul căruia i s'a pus numele: ,,Stejarul jalei.``</span> <span class="verse"><a name="9">9</a>Dumnezeu S'a arătat iarăş lui Iacov, după întoarcerea lui din Padan-Aram, şi l -a binecuvîntat.</span> <span class="verse"><a name="10">10</a>Dumnezeu i -a zis: ,,Numele tău este Iacov; dar nu te vei mai chema Iacov, ci numele tău va fi Israel.`` Şi i -a pus numele Israel.</span> <span class="verse"><a name="11">11</a>Dumnezeu i -a zis: ,,Eu sînt Dumnezeul Cel Atotputernic. Creşte şi înmulţeşte-te; un neam şi o mulţime de neamuri se vor naşte din tine, şi chiar împăraţi vor ieşi din coapsele tale.</span> <span class="verse"><a name="12">12</a>Ţie îţi voi da ţara pe care am dat -o lui Avraam şi lui Isaac, şi voi da ţara aceasta seminţei tale după tine.``</span> <span class="verse"><a name="13">13</a>Dumnezeu S'a înălţat dela el, în locul unde îi vorbise.</span> <span class="verse"><a name="14">14</a>Şi Iacov a ridicat un stîlp de aducere aminte în locul unde îi vorbise Dumnezeu, un stîlp de piatră, pe care a adus o jertfă de băutură, şi a turnat untdelemn.</span> <span class="verse"><a name="15">15</a>Iacov a numit locul unde îi vorbise Dumnezeu, Betel.</span> <span class="verse"><a name="16">16</a>Apoi au plecat din Betel; şi mai era o depărtare bunicică pînă la Efrata, cînd Rahelei i-au venit durerile naşterii. A avut o naştere grea;</span> <span class="verse"><a name="17">17</a>şi în timpul durerilor naşterii, moaşa i -a zis: ,,Nu te teme, căci mai ai un fiu!``</span> <span class="verse"><a name="18">18</a>Şi pe cînd îşi dădea ea sufletul, căci trăgea să moară, i -a pus numele Ben-Oni (Fiul durerii mele): dar tatăl său l -a numit Beniamin (Fiul dreptei).</span> <span class="verse"><a name="19">19</a>Rahela a murit, şi a fost îngropată pe drumul care duce la Efrata, sau Betleem.</span> <span class="verse"><a name="20">20</a>Iacov a ridicat un stîlp pe mormîntul ei: acesta este stîlpul depe mormîntul Rahelei, care este şi azi.</span> <span class="verse"><a name="21">21</a>Israel a plecat mai departe; şi şi -a întins cortul dincolo de Migdal-Eder.</span> <span class="verse"><a name="22">22</a>Pe cînd locuia Israel în ţinutul acesta, Ruben s'a dus şi s'a culcat cu Bilha, ţiitoarea tatălui său. Şi Israel a aflat.</span> <span class="verse"><a name="23">23</a>Fiii Leii: Ruben, întîiul născut al lui Iacov, Simeon, Levi, Iuda, Isahar, şi Zabulon. -</span> <span class="verse"><a name="24">24</a>Fiii Rahelii: Iosif şi Beniamin.</span> <span class="verse"><a name="25">25</a>Fiii Bilhei, roaba Rahelii: Dan şi Neftali. -</span> <span class="verse"><a name="26">26</a>Fiii Zilpei, roaba Leii: Gad şi Aşer. Aceştia sînt fiii lui Iacov, cari i s'au născut în Padan-Aram.</span> <span class="verse"><a name="27">27</a>Iacov a ajuns la tatăl său Isaac, la Mamre la Chiriat-Arba, care este tot una cu Hebronul, unde locuiseră ca străini Avraam şi Isaac.</span> <span class="verse"><a name="28">28</a>Zilele vieţii lui Isaac au fost de o sutăoptzeci de ani.</span> <span class="verse"><a name="29">29</a>Isaac şi -a dat duhul şi a murit, şi a fost adăugat la poporul său, bătrîn şi sătul de zile. Fiii săi Esau şi Iacov l-au îngropat.</span> </p></div</div></div></body></html>