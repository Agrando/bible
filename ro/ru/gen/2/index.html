<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gen">Genesis</a> &gt <strong>Chapter 2</strong></div><p><span class="verse"><a name="1">1</a>Astfel au fost sfîrşite cerurile şi pămîntul, şi toată oştirea lor.</span> <span class="verse"><a name="2">2</a>În ziua a şaptea Dumnezeu Şi -a sfîrşit lucrarea, pe care o făcuse; şi în ziua a şaptea S'a odihnit de toată lucrarea Lui pe care o făcuse.</span> <span class="verse"><a name="3">3</a>Dumnezeu a binecuvîntat ziua a şaptea şi a sfinţit -o, pentrucă în ziua aceasta S'a odihnit de toată lucrarea Lui, pe care o zidise şi o făcuse.</span> <span class="verse"><a name="4">4</a>Iată istoria cerurilor şi a pămîntului, cînd au fost făcute.</span> <span class="verse"><a name="5">5</a>În ziua cînd a făcut Domnul Dumnezeu un pămînt şi ceruri, nu era încă pe pămînt nici un copăcel de cîmp şi nici o iarbă de pe cîmp nu încolţea încă: fiindcă Domnul Dumnezeu nu dăduse încă ploaie pe pămînt şi nu era nici un om ca să lucreze pămîntul.</span> <span class="verse"><a name="6">6</a>Ci un abur se ridica de pe pămînt şi uda toată faţa pămîntului.</span> <span class="verse"><a name="7">7</a>Domnul Dumnezeu a făcut pe om din ţărîna pămîntului, i -a suflat în nări suflare de viaţă, şi omul s'a făcut astfel un suflet viu.</span> <span class="verse"><a name="8">8</a>Apoi Domnul Dumnezeu a sădit o grădină în Eden, spre răsărit; şi a pus acolo pe omul pe care -l întocmise.</span> <span class="verse"><a name="9">9</a>Domnul Dumnezeu a făcut să răsară din pămînt tot felul de pomi, plăcuţi la vedere şi buni la mîncare, şi pomul vieţii în mijlocul grădinii, şi pomul cunoştinţei binelui şi răului.</span> <span class="verse"><a name="10">10</a>Un rîu ieşea din Eden şi uda grădina; şi de acolo se împărţea şi se făcea patru braţe.</span> <span class="verse"><a name="11">11</a>Numele celui dintîi este Pison; el înconjoară toată ţara Havila, unde se găseşte aur.</span> <span class="verse"><a name="12">12</a>Aurul din ţara aceasta este bun; acolo se găseşte şi bedelion şi piatră de onix.</span> <span class="verse"><a name="13">13</a>Numele rîului al doilea este Ghihon; el înconjoară toată ţara Cuş.</span> <span class="verse"><a name="14">14</a>Numele celui de al treilea este Hidechel: el curge la răsăritul Asiriei. Al patrulea rîu este Eufratul.</span> <span class="verse"><a name="15">15</a>Domnul Dumnezeu a luat pe om şi l -a aşezat în grădina Edenului, ca s'o lucreze şi s'o păzească.</span> <span class="verse"><a name="16">16</a>Domnul Dumnezeu a dat omului porunca aceasta: ,,Poţi să mănînci după plăcere din orice pom din grădină;</span> <span class="verse"><a name="17">17</a>dar din pomul cunoştinţei binelui şi răului să nu mănînci, căci în ziua în care vei mînca din el, vei muri negreşit.``</span> <span class="verse"><a name="18">18</a>Domnul Dumnezeu a zis: ,,Nu este bine ca omul să fie singur; am să -i fac un ajutor potrivit pentru el.``</span> <span class="verse"><a name="19">19</a>Domnul Dumnezeu a făcut din pămînt toate fiarele cîmpului şi toate păsările cerului; şi le -a adus la om, ca să vadă cum are să le numească; şi orice nume pe care -l dădea omul fiecărei vieţuitoare, acela -i era numele.</span> <span class="verse"><a name="20">20</a>Şi omul a pus nume tuturor vitelor, păsărilor cerului şi tuturor fiarelor cîmpului; dar, pentru om, nu s'a găsit niciun ajutor, care să i se potrivească.</span> <span class="verse"><a name="21">21</a>Atunci Domnul Dumnezeu a trimes un somn adînc peste om, şi omul a adormit; Domnul Dumnezeu a luat una din coastele lui şi a închis carnea la locul ei.</span> <span class="verse"><a name="22">22</a>Din coasta pe care o luase din om, Domnul Dumnezeu a făcut o femeie şi a adus -o la om.</span> <span class="verse"><a name="23">23</a>Şi omul a zis: ,,Iată în sfîrşit aceea care este os din oasele mele şi carne din carnea mea! Ea se va numi, femeie, pentrucă a fost luată din om.``</span> <span class="verse"><a name="24">24</a>Deaceea va lăsa omul pe tatăl său şi pe mama sa, şi se va lipi de nevasta sa, şi se vor face un singur trup.</span> <span class="verse"><a name="25">25</a>Omul şi nevasta lui erau amîndoi goi, şi nu le era ruşine.</span> </p></div</div></div></body></html>