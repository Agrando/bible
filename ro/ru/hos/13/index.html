<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/hos">Hosea</a> &gt <strong>Chapter 13</strong></div><p><span class="verse"><a name="1">1</a>Cînd vorbea Efraim, răspîndea groaza în Israel. Dar cum a păcătuit cu Baal, a murit.</span> <span class="verse"><a name="2">2</a>Şi acum ei păcătuiesc într'una, îşi fac chipuri turnate din argintul lor, idoli născociţi de ei, lucrare făcută de meşteri. Acestora le vorbesc ei, şi jertfind oameni, sărută viţei!</span> <span class="verse"><a name="3">3</a>De aceea, vor fi ca norul de dimineaţă, ca roua care trece repede, ca pleava suflată de vînt din arie, ca fumul, care iese din horn.</span> <span class="verse"><a name="4">4</a>Dar Eu sînt Domnul, Dumnezeul tău, din ţara Egiptului încoace. Tu cunoşti că nu este alt Dumnezeu afară de Mine, şi nu este alt Mîntuitor afară de Mine.</span> <span class="verse"><a name="5">5</a>Eu te-am cunoscut în pustie, într'un pămînt fără apă.</span> <span class="verse"><a name="6">6</a>Dar cînd au dat de păşune, s'au săturat, şi cînd s'au săturat, inima li s'a umflat de mîndrie; de aceea M'au uitat.</span> <span class="verse"><a name="7">7</a>Eu M'am făcut ca un leu pentru ei, şi -i pîndesc ca un pardos pe drum.</span> <span class="verse"><a name="8">8</a>Mă năpustesc asupra lor, ca o ursoaică lipsită de puii ei, le sfîşii învelişul inimii; îi înghit pe dată ca un leu, şi fiarele cîmpului îi vor face bucăţi.</span> <span class="verse"><a name="9">9</a>Pieirea ta, Israele, este că ai fost împotriva Mea, împotriva Celui ce te putea ajuta.</span> <span class="verse"><a name="10">10</a>Unde este împăratul tău, ca să te scape în toate cetăţile tale? Unde sînt judecătorii tăi, despre cari ziceai: ,,Dă-mi un împărat şi domni?``</span> <span class="verse"><a name="11">11</a>Ţi-am dat un împărat în mînia Mea, şi ţi -l iau în urgia Mea!</span> <span class="verse"><a name="12">12</a>Nelegiuirea lui Efraim este strînsă, păcatul lui este păstrat.</span> <span class="verse"><a name="13">13</a>Îl vor apuca durerile naşterii; este un copil neînţelept, căci nu poate să nască la vremea sorocită!</span> <span class="verse"><a name="14">14</a>Îi voi răscumpăra din mîna locuinţei morţilor, îi voi izbăvi dela moarte. Moarte, unde îţi este ciuma? Locuinţă a morţilor, unde îţi este nimicirea? Căinţa este ascunsă de privirile Mele!</span> <span class="verse"><a name="15">15</a>Oricît de roditor ar fi Efraim în mijlocul fraţilor săi, tot va veni vîntul de răsărit, se va stîrni din pustie un vînt al Domnului, îi va usca izvoarele, şi -i va seca fîntînile: va jăfui vistieria de toate vasele ei de preţ.</span> <span class="verse"><a name="16">16</a>Samaria este pedepsită, pentrucă s'a răzvrătit împotriva Dumnezeului ei. Vor cădea ucişi de sabie; pruncii lor vor fi zdrobiţi, şi vor spinteca pîntecele femeilor lor însărcinate.</span> </p></div</div></div></body></html>