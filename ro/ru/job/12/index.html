<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 12</strong></div><p><span class="verse"><a name="1">1</a>Iov a luat cuvîntul şi a zis:</span> <span class="verse"><a name="2">2</a>,,S'ar putea zice, în adevăr, că neamul omenesc sînteţi voi, şi că odată cu voi va muri şi înţelepciunea!</span> <span class="verse"><a name="3">3</a>Am şi eu minte ca voi, nu sînt mai pe jos decît voi. Şi cine nu ştie lucrurile pe cari le spuneţi voi?</span> <span class="verse"><a name="4">4</a>Eu sînt de batjocura prietenilor mei, cînd cer ajutorul lui Dumnezeu: dreptul, nevinovatul, de batjocură!</span> <span class="verse"><a name="5">5</a>Dispreţ în nenorocire! -iată zicerea celor fericiţi: dă brînci cui alunecă cu piciorul!</span> <span class="verse"><a name="6">6</a>Jăfuitorilor li se lasă corturile în pace, celor ce mînie pe Dumnezeu le merge bine, măcar că Dumnezeul lor este în pumn.</span> <span class="verse"><a name="7">7</a>Întreabă dobitoacele, şi te vor învăţa, păsările cerului, şi îţi vor spune;</span> <span class="verse"><a name="8">8</a>vorbeşte pămîntului, şi te va învăţa; şi peştii mării îţi vor povesti.</span> <span class="verse"><a name="9">9</a>Cine nu vede în toate acestea dovada că mîna Domnului a făcut asemenea lucruri?</span> <span class="verse"><a name="10">10</a>El ţine în mînă sufletul a tot ce trăieşte, suflarea oricărui trup omenesc.</span> <span class="verse"><a name="11">11</a>Nu deosebeşte urechea cuvintele, cum gustă cerul gurii mîncările?</span> <span class="verse"><a name="12">12</a>La bătrîni se găseşte înţelepciunea, şi într'o viaţă lungă e priceperea.</span> <span class="verse"><a name="13">13</a>La Dumnezeu este înţelepciunea şi puterea; sfatul şi priceperea ale Lui sînt.</span> <span class="verse"><a name="14">14</a>Ce dărîmă El, nu va fi zidit din nou; pe cine -l închide El, nimeni nu -l va scăpa.</span> <span class="verse"><a name="15">15</a>El opreşte apele şi totul se usucă; El le dă drumul, şi pustiesc pămîntul.</span> <span class="verse"><a name="16">16</a>El are puterea şi înţelepciunea; El stăpîneşte pe celce se rătăceşte sau rătăceşte pe alţii.</span> <span class="verse"><a name="17">17</a>El ia robi pe sfetnici, şi turbură mintea judecătorilor.</span> <span class="verse"><a name="18">18</a>El desleagă legătura împăraţilor, şi le pune o frînghie în jurul coapselor.</span> <span class="verse"><a name="19">19</a>El ia robi pe preoţi; El răstoarnă pe cei puternici</span> <span class="verse"><a name="20">20</a>El taie vorba celor meşteri la vorbă; El ia mintea celor bătrîni.</span> <span class="verse"><a name="21">21</a>El varsă dispreţul asupra celor mari; El desleagă brîul celor tari.</span> <span class="verse"><a name="22">22</a>El descopere ce este ascuns în întunerec, El aduce la lumină umbra morţii.</span> <span class="verse"><a name="23">23</a>El face pe neamuri să crească, şi El le nimiceşte; El le întinde pînă departe, şi El le aduce înapoi în hotarele lor.</span> <span class="verse"><a name="24">24</a>El ia mintea căpeteniilor poporului, El îi face să rătăcească în pustiuri fără drum,</span> <span class="verse"><a name="25">25</a>unde bîjbăie prin întunerec, şi nu văd desluşit; El îi face să se clatine ca nişte oameni beţi.</span> </p></div</div></div></body></html>