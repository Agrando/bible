<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 16</strong></div><p><span class="verse"><a name="1">1</a>Iov a luat cuvîntul şi a zis:</span> <span class="verse"><a name="2">2</a>,,Astfel de lucruri am auzit eu des; voi toţi sînteţi nişte mîngîietori supărăcioşi.</span> <span class="verse"><a name="3">3</a>Cînd se vor sfîrşi aceste vorbe în vînt? Şi pentruce atîta supărare în răspunsurile tale?</span> <span class="verse"><a name="4">4</a>Ca voi aş vorbi eu, de aţi fi în locul meu? V'aş copleşi cu vorbe, aş da din cap la voi,</span> <span class="verse"><a name="5">5</a>v'aş mîngîia cu gura, şi aş mişca din buze ca să vă uşurez durerea?</span> <span class="verse"><a name="6">6</a>Dacă vorbesc, durerea nu mi s'alină, iar dacă tac, cu ce se micşorează?</span> <span class="verse"><a name="7">7</a>Dar acum, vai! El m'a stors de puteri... Mi-ai pustiit toată casa!</span> <span class="verse"><a name="8">8</a>M'ai apucat, ca pe un vinovat; dovadă slăbiciunea mea, care se ridică şi mă învinuie în faţă.</span> <span class="verse"><a name="9">9</a>Mă sfîşie şi mă urmăreşte în mînia Lui, scrîşneşte din dinţi împotriva mea, mă loveşte şi mă străpunge cu privirea Lui.</span> <span class="verse"><a name="10">10</a>Ei deschid gura să mă mănînce, mă ocărăsc şi mă bat peste obraji, se învierşunează cu toţii după mine.</span> <span class="verse"><a name="11">11</a>Dumnezeu mă lasă la bunul plac al celor nelegiuiţi, şi mă aruncă în mînile celor răi.</span> <span class="verse"><a name="12">12</a>Eram liniştit, şi m'a scuturat, m'a apucat de ceafă şi m'a zdrobit, a tras asupra mea ca într'o ţintă.</span> <span class="verse"><a name="13">13</a>Săgeţile Lui mă înconjură de toate părţile; îmi străpunge rărunchii fără milă, îmi varsă fierea pe pămînt,</span> <span class="verse"><a name="14">14</a>mă frînge bucăţi, bucăţi, se aruncă asupra mea ca un războinic.</span> <span class="verse"><a name="15">15</a>Mi-am cusut un sac pe piele, şi mi-am prăvălit capul în ţărînă.</span> <span class="verse"><a name="16">16</a>Plînsul mi -a înroşit faţa; şi umbra morţii este pe pleoapele mele.</span> <span class="verse"><a name="17">17</a>Totuş n'am făcut nicio nelegiuire, şi rugăciunea mea totdeauna a fost curată.</span> <span class="verse"><a name="18">18</a>Pămîntule, nu-mi acoperi sîngele, şi vaietele mele să n'aibă margine!</span> <span class="verse"><a name="19">19</a>Chiar acum, martorul meu este în cer, apărătorul meu este în locurile înalte.</span> <span class="verse"><a name="20">20</a>Prietenii mei rîd de mine, dar eu mă rog lui Dumnezeu cu lacrămi,</span> <span class="verse"><a name="21">21</a>să facă dreptate omului înaintea lui Dumnezeu, şi fiului omului împotriva prietenilor lui.</span> <span class="verse"><a name="22">22</a>Căci numărul anilor mei se apropie de sfîrşit, şi mă voi duce pe o cărare de unde nu mă voi mai întoarce.</span> </p></div</div></div></body></html>