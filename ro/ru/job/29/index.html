<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 29</strong></div><p><span class="verse"><a name="1">1</a>Iov a luat din nou cuvîntul în pilde, şi a zis:</span> <span class="verse"><a name="2">2</a>,,Oh! cum nu pot să fiu ca în lunile trecute, ca în zilele cînd mă păzea Dumnezeu,</span> <span class="verse"><a name="3">3</a>cînd candela Lui strălucea deasupra capului meu, şi Lumina lui mă călăuzea în întunerec!</span> <span class="verse"><a name="4">4</a>Cum nu sînt ca în zilele puterii mele, cînd Dumnezeu veghea ca un prieten peste cortul meu,</span> <span class="verse"><a name="5">5</a>cînd Cel Atotputernic încă era cu mine, şi cînd copiii mei stăteau în jurul meu;</span> <span class="verse"><a name="6">6</a>cînd mi se scăldau paşii în smîntînă, şi stînca vărsa lîngă mine pîraie de untdelemn!</span> <span class="verse"><a name="7">7</a>Dacă ieşeam să mă duc la poarta cetăţii, şi dacă îmi pregăteam un scaun în piaţă,</span> <span class="verse"><a name="8">8</a>tinerii se trăgeau înapoi la apropierea mea, bătrînii se sculau şi stăteau în picioare.</span> <span class="verse"><a name="9">9</a>Mai marii îşi opriau cuvîntările, şi îşi puneau mîna la gură.</span> <span class="verse"><a name="10">10</a>Glasul căpeteniilor tăcea, şi li se lipea limba de cerul gurii.</span> <span class="verse"><a name="11">11</a>Urechea care mă auzea, mă numea fericit, ochiul care mă vedea mă lăuda.</span> <span class="verse"><a name="12">12</a>Căci scăpam pe săracul care cerea ajutor, şi pe orfanul lipsit de sprijin.</span> <span class="verse"><a name="13">13</a>Binecuvîntarea nenorocitului venea peste mine, umpleam de bucurie inima văduvei.</span> <span class="verse"><a name="14">14</a>Mă îmbrăcam cu dreptatea şi -i slujeam de îmbrăcăminte, neprihănirea îmi era manta şi turban.</span> <span class="verse"><a name="15">15</a>Orbului îi eram ochi, şi şchiopului picior.</span> <span class="verse"><a name="16">16</a>Celor nenorociţi le eram tată, şi cercetam pricina celui necunoscut.</span> <span class="verse"><a name="17">17</a>Rupeam falca celui nedrept, şi -i smulgeam prada din dinţi.</span> <span class="verse"><a name="18">18</a>Atunci ziceam: ,În cuibul meu voi muri, zilele mele vor fi multe ca nisipul.</span> <span class="verse"><a name="19">19</a>Apa va pătrunde în rădăcinile mele, roua va sta toată noaptea peste ramurile mele.</span> <span class="verse"><a name="20">20</a>Slava mea va înverzi neîncetat, şi arcul îmi va întineri în mînă.`</span> <span class="verse"><a name="21">21</a>Oamenii mă ascultau şi aşteptau, tăceau înaintea sfaturilor mele.</span> <span class="verse"><a name="22">22</a>După cuvîntările mele, niciunul nu răspundea, şi cuvîntul meu era pentru toţi o rouă binefăcătoare.</span> <span class="verse"><a name="23">23</a>Mă aşteptau ca pe ploaie, căscau gura ca după ploaia de primăvară.</span> <span class="verse"><a name="24">24</a>Cînd li se muia inima, le zîmbeam. şi nu puteau izgoni seninătatea de pe fruntea mea.</span> <span class="verse"><a name="25">25</a>Îmi plăcea să mă duc la ei, şi mă aşezam în fruntea lor; eram ca un împărat în mijlocul unei oştiri, ca un mîngîietor lîngă nişte întristaţi.</span> </p></div</div></div></body></html>