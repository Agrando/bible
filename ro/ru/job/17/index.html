<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 17</strong></div><p><span class="verse"><a name="1">1</a>Mi se pierde suflarea, mi se sting zilele, mă aşteaptă mormîntul.</span> <span class="verse"><a name="2">2</a>Sînt înconjurat de batjocoritori, şi ochiul meu trebuie să privească spre ocările lor.</span> <span class="verse"><a name="3">3</a>Pune-Te singur zălog pentru mine înaintea Ta; altfel, cine ar putea răspunde pentru mine?</span> <span class="verse"><a name="4">4</a>Căci le-ai încuiat inima în faţa priceperii. De aceea nici nu -i vei lăsa să biruie.</span> <span class="verse"><a name="5">5</a>Cine dă pe prieteni să fie prădaţi, copiilor aceluia li se vor topi ochii.</span> <span class="verse"><a name="6">6</a>M'a făcut de basmul oamenilor, şi ca unul pe care -l scuipi în faţă!</span> <span class="verse"><a name="7">7</a>Ochiul mi se întunecă de durere; toate mădularele mele sînt ca o umbră.</span> <span class="verse"><a name="8">8</a>Oamenii fără prihană sînt înmărmuriţi de aceasta, şi cel nevinovat se răscoală împotriva celui nelegiuit.</span> <span class="verse"><a name="9">9</a>Cel fără prihană rămîne totuş tare pe calea lui, cel cu mînile curate se întăreşte tot mai mult.</span> <span class="verse"><a name="10">10</a>Dar voi toţi, întoarceţi-vă, veniţi iarăş cu cuvîntările voastre, şi vă voi arăta că între voi niciunul nu e înţelept.</span> <span class="verse"><a name="11">11</a>Ce! mi s'au dus zilele, mi s'au nimicit planurile, planurile acelea făcute cu atîta iubire în inima mea...</span> <span class="verse"><a name="12">12</a>Şi ei mai spun că noaptea este zi, că se apropie lumina, cînd întunerecul a şi venit!</span> <span class="verse"><a name="13">13</a>Cînd Locuinţa morţilor o aştept ca locuinţă, cînd în întunerec îmi voi înălţa culcuşul;</span> <span class="verse"><a name="14">14</a>cînd strig gropii: ,Tu eşti tatăl meu!` Şi viermilor: ,Voi sînteţi mama şi sora mea!`</span> <span class="verse"><a name="15">15</a>Unde mai este atunci nădejdea mea? Şi cine mai poate vedea nădejdea mea?</span> <span class="verse"><a name="16">16</a>Ea se va pogorî cu mine la porţile locuinţei morţilor, cînd vom merge împreună. să ne odihnim în ţărînă.``</span> </p></div</div></div></body></html>