<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 30</strong></div><p><span class="verse"><a name="1">1</a>Şi acum!... Am ajuns de rîsul celor mai tineri de cît mine, pe ai căror părinţi nu -i socoteam vrednici să -i pun printre cînii turmei mele.</span> <span class="verse"><a name="2">2</a>Dar la ce mi-ar fi folosit puterea mînilor lor, cînd ei nu erau în stare să ajungă la bătrîneţă?</span> <span class="verse"><a name="3">3</a>Sfrijiţi de sărăcie şi foame, fug în locuri uscate, de multă vreme părăsite şi pustii.</span> <span class="verse"><a name="4">4</a>Smulg ierburile sălbatice de lîngă copăcei, şi n'au ca pîne de cît rădăcina de bucsau.</span> <span class="verse"><a name="5">5</a>Sînt izgoniţi din mijlocul oamenilor, strigă lumea după ei ca după nişte hoţi.</span> <span class="verse"><a name="6">6</a>Locuiesc în văi îngrozitoare, în peşterile pămîntului şi în stînci.</span> <span class="verse"><a name="7">7</a>Urlă printre stufişuri, şi se adună supt mărăcini.</span> <span class="verse"><a name="8">8</a>Fiinţe mîrşave şi dispreţuite, -sînt izgoniţi din ţară.</span> <span class="verse"><a name="9">9</a>Şi acum, astfel de oameni mă pun în cîntecele lor, am ajuns de batjocura lor.</span> <span class="verse"><a name="10">10</a>Mă urăsc, mă ocolesc, mă scuipă în faţă.</span> <span class="verse"><a name="11">11</a>Nu se mai sfiesc şi mă înjosesc, nu mai au niciun frîu înaintea mea.</span> <span class="verse"><a name="12">12</a>Ticăloşii aceştia se scoală la dreapta mea, şi îmi împing picioarele, şi îşi croiesc cărări împotriva mea ca să mă peardă.</span> <span class="verse"><a name="13">13</a>Îmi nimicesc cărarea şi lucrează ca să mă prăpădească, ei, cărora nimeni nu le-ar veni în ajutor.</span> <span class="verse"><a name="14">14</a>Ca printr'o largă spărtură străbat spre mine, se năpustesc supt pocnetul dărîmăturilor.</span> <span class="verse"><a name="15">15</a>Mă apucă groaza. Slava îmi este spulberată ca de vînt, ca un nor a trecut fericirea mea.</span> <span class="verse"><a name="16">16</a>Şi acum, mi se topeşte sufletul în mine, şi m'au apucat zilele suferinţei.</span> <span class="verse"><a name="17">17</a>Noaptea mă pătrunde şi-mi smulge oasele, durerea care mă roade nu încetează.</span> <span class="verse"><a name="18">18</a>De tăria suferinţei haina îşi pierde faţa, mi se lipeşte de trup ca o cămaşă.</span> <span class="verse"><a name="19">19</a>Dumnezeu m'a aruncat în noroi, şi am ajuns ca ţărîna şi cenuşa.</span> <span class="verse"><a name="20">20</a>Strig către Tine, şi nu-mi răspunzi; stau în picioare, şi nu mă vezi.</span> <span class="verse"><a name="21">21</a>Eşti fără milă împotriva mea, lupţi împotriva mea cu tăria mînii Tale.</span> <span class="verse"><a name="22">22</a>Mă ridici, îmi dai drumul pe vînt, şi mă nimiceşti cu suflarea furtunii.</span> <span class="verse"><a name="23">23</a>Căci ştiu că mă duci la moarte, în locul unde se întîlnesc toţi cei vii.</span> <span class="verse"><a name="24">24</a>Dar cel ce se prăbuşeşte nu-şi întinde mînile? Cel în nenorocire nu cere ajutor?</span> <span class="verse"><a name="25">25</a>Nu plîngeam eu pe cel amărît? N'avea inima mea milă de cel lipsit?</span> <span class="verse"><a name="26">26</a>Mă aşteptam la fericire, şi cînd colo, nenorocirea a venit peste mine; trăgeam nădejde de lumină, şi cînd colo, a venit întunerecul.</span> <span class="verse"><a name="27">27</a>Îmi ferb măruntaiele fără încetare, m'au apucat zilele de durere.</span> <span class="verse"><a name="28">28</a>Umblu înegrit, dar nu de soare. Mă scol în plină adunare, şi strig ajutor.</span> <span class="verse"><a name="29">29</a>Am ajuns frate cu şacalii, tovarăş cu struţii.</span> <span class="verse"><a name="30">30</a>Pielea mi se înegreşte şi cade, iar oasele îmi ard şi se usucă.</span> <span class="verse"><a name="31">31</a>Arfa mea s'a prefăcut în instrument de jale, şi cavalul meu scoate sunete plîngătoare.</span> </p></div</div></div></body></html>