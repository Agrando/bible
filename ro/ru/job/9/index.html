<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 9</strong></div><p><span class="verse"><a name="1">1</a>Iov a luat cuvîntul şi a zis:</span> <span class="verse"><a name="2">2</a>,,Ştiu bine că este aşa. Şi cum ar putea omul să-şi scoată dreptate înaintea lui Dumnezeu?</span> <span class="verse"><a name="3">3</a>Dacă ar voi să se certe cu El, din o mie de lucruri n'ar putea să răspundă la unul singur.</span> <span class="verse"><a name="4">4</a>A Lui este înţelepciunea, şi atotputernicia: cine I s'ar putea împotrivi fără să fie pedepsit?</span> <span class="verse"><a name="5">5</a>El mută deodată munţii, şi -i răstoarnă în mînia Sa.</span> <span class="verse"><a name="6">6</a>Zguduie pămîntul din temelia lui, de i se clatină stîlpii.</span> <span class="verse"><a name="7">7</a>Porunceşte soarelui, şi soarele nu mai răsare; şi ţine stelele supt pecetea Lui.</span> <span class="verse"><a name="8">8</a>Numai El întinde cerurile, şi umblă pe înălţimile mării.</span> <span class="verse"><a name="9">9</a>El a făcut Ursul mare, luceafărul de seară şi Raliţele, şi stelele din ţinuturile de miazăzi.</span> <span class="verse"><a name="10">10</a>El face lucruri mari şi nepătrunse, minuni fără număr.</span> <span class="verse"><a name="11">11</a>Iată, El trece pe lîngă mine, şi nu -L văd, se duce şi nu -L zăresc.</span> <span class="verse"><a name="12">12</a>Dacă apucă El, cine -L va opri? Cine -I va zice: ,,Ce faci?``</span> <span class="verse"><a name="13">13</a>Dumnezeu nu-Şi întoarce mînia; supt El se pleacă toţi sprijinitorii mîndriei.</span> <span class="verse"><a name="14">14</a>Şi eu, cum să -I răspund? Ce cuvinte să aleg?</span> <span class="verse"><a name="15">15</a>Chiar dacă aş avea dreptate, nu I-aş răspunde. Nu pot decît să mă rog judecătorului.</span> <span class="verse"><a name="16">16</a>Şi chiar dacă m'ar asculta, cînd Îl chem, tot n'aş putea crede că mi'a ascultat glasul;</span> <span class="verse"><a name="17">17</a>El, care mă izbeşte ca într'o furtună, care îmi înmulţeşte fără pricină rănile,</span> <span class="verse"><a name="18">18</a>care nu mă lasă să răsuflu, mă satură de amărăciune.</span> <span class="verse"><a name="19">19</a>Să alerg la putere? El este atotputernic. La dreptate? Cine mă va apăra?</span> <span class="verse"><a name="20">20</a>Oricîtă dreptate aş avea, gura mea mă va osîndi; şi oricît de nevinovat aş fi, El mă va arăta ca vinovat.</span> <span class="verse"><a name="21">21</a>Nevinovat! Sînt; dar nu ţin la viaţă, îmi dispreţuiesc viaţa.</span> <span class="verse"><a name="22">22</a>Ce-mi pasă la urma urmei? Căci, îndrăznesc s'o spun: El nimiceşte pe cel nevinovat ca şi pe cel vinovat.</span> <span class="verse"><a name="23">23</a>Şi dacă biciul ar pricinui măcar îndată moartea!... Dar El rîde de încercările celui nevinovat.</span> <span class="verse"><a name="24">24</a>Pămîntul este dat pe mînile celui nelegiuit; El acopere ochii judecătorilor; de nu El, apoi cine altul?</span> <span class="verse"><a name="25">25</a>Zilele mele aleargă mai iuţi decît un alergător; fug fără să fi văzut fericirea;</span> <span class="verse"><a name="26">26</a>trec ca şi corăbiile cele iuţi, ca vulturul care se răpede asupra prăzii.</span> <span class="verse"><a name="27">27</a>Dacă zic: ,Vreau să-mi uit suferinţele, să-mi las întristarea, şi să fiu voios,`</span> <span class="verse"><a name="28">28</a>sînt îngrozit de toate durerile mele. Ştiu că nu mă vei scoate nevinovat.</span> <span class="verse"><a name="29">29</a>Şi dacă voi fi judecat vinovat, pentruce să mă mai trudesc degeaba?</span> <span class="verse"><a name="30">30</a>Chiar dacă m'aş spăla cu zăpadă, chiar dacă mi-aş curăţi mînile cu leşie,</span> <span class="verse"><a name="31">31</a>Tu tot m'ai cufunda în mocirlă, de s'ar scîrbi pînă şi hainele de mine!</span> <span class="verse"><a name="32">32</a>Căci El nu este un om ca mine, ca să -I pot răspunde, şi să mergem împreună la judecată.</span> <span class="verse"><a name="33">33</a>Nici nu este vreun mijlocitor între noi, care să-şi pună mîna peste noi amîndoi.</span> <span class="verse"><a name="34">34</a>Să-Şi tragă însă varga deasupra mea, şi să nu mă mai turbure spaima Lui.</span> <span class="verse"><a name="35">35</a>Atunci voi vorbi şi nu mă voi teme de El. Altfel, nu sînt stăpîn pe mine.</span> </p></div</div></div></body></html>