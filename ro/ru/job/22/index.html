<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 22</strong></div><p><span class="verse"><a name="1">1</a>Elifaz din Teman a luat cuvîntul şi a zis:</span> <span class="verse"><a name="2">2</a>,,Poate un om să aducă vreun folos lui Dumnezeu? Nu; ci înţeleptul nu-şi foloseşte de cît lui.</span> <span class="verse"><a name="3">3</a>Dacă eşti fără prihană, are Cel Atotputernic vre un folos? Şi dacă trăieşti fără vină, ce va cîştiga El?</span> <span class="verse"><a name="4">4</a>Pentru evlavia ta te pedepseşte El oare, şi intră la judecată cu tine?</span> <span class="verse"><a name="5">5</a>Nu -i mare răutatea ta? Şi fărădelegile tale fără număr?</span> <span class="verse"><a name="6">6</a>Luai fără pricină zăloage dela fraţii tăi, lăsai fără haine pe cei goi.</span> <span class="verse"><a name="7">7</a>Nu dădeai apă omului însetat, nu voiai să dai pîne omului flămînd.</span> <span class="verse"><a name="8">8</a>Ţara era a ta, fiindcă erai mai tare, te aşezai în ea, fiindcă erai cu vază.</span> <span class="verse"><a name="9">9</a>Dădeai afară pe văduve cu mînile goale, şi braţele orfanilor le frîngeai.</span> <span class="verse"><a name="10">10</a>Pentru aceea eşti înconjurat de curse, şi te -a apucat groaza dintr'o dată.</span> <span class="verse"><a name="11">11</a>Nu vezi dar acest întunerec, aceste ape multe cari te năpădesc?</span> <span class="verse"><a name="12">12</a>Nu este Dumnezeu sus în ceruri? Priveşte vîrful stelelor, ce înalt este!</span> <span class="verse"><a name="13">13</a>Şi tu zici: ,Ce ştie Dumnezeu? Poate să judece El prin întunerecul de nori?</span> <span class="verse"><a name="14">14</a>Îl înfăşoară norii, nu vede nimic, bolta cerească abea dacă o străbate!`</span> <span class="verse"><a name="15">15</a>Ce! vrei s'apuci pe calea străveche, pe care au urmat -o cei nelegiuiţi,</span> <span class="verse"><a name="16">16</a>cari au fost luaţi înainte de vreme, şi au ţinut cît ţine un pîrîu care se scurge?</span> <span class="verse"><a name="17">17</a>Ei ziceau lui Dumnezeu: ,Pleacă dela noi! Ce ne poate face Cel Atot puternic?`</span> <span class="verse"><a name="18">18</a>Şi totuş Dumnezeu le umpluse casele de bunătăţi. -Departe de mine sfatul celor răi! -</span> <span class="verse"><a name="19">19</a>Cei fără prihană vor fi martori ai căderii lor şi se vor bucura, cel nevinovat va rîde de ei</span> <span class="verse"><a name="20">20</a>şi va zice: ,Iată pe protivnicii noştri nimiciţi! Iată-le bogăţiile arse de foc!`</span> <span class="verse"><a name="21">21</a>Împrieteneşte-te dar cu Dumnezeu, şi vei avea pace; te vei bucura astfel iarăş de fericire.</span> <span class="verse"><a name="22">22</a>Primeşte învăţătură din gura Lui, şi pune-ţi la inimă cuvintele Lui.</span> <span class="verse"><a name="23">23</a>Vei fi aşezat iarăş la locul tău, dacă te vei întoarce la Cel Atot puternic, dacă depărtezi fărădelegea din cortul tău.</span> <span class="verse"><a name="24">24</a>Aruncă dar aurul în ţărînă, aruncă aurul din Ofir în prundul pîraielor!</span> <span class="verse"><a name="25">25</a>Şi atunci Cel Atot puternic va fi aurul tău, argintul tău, bogăţia ta.</span> <span class="verse"><a name="26">26</a>Atunci Cel Atot puternic va fi desfătarea ta, şi îţi vei ridica faţa spre Dumnezeu.</span> <span class="verse"><a name="27">27</a>Îl vei ruga, şi te va asculta, şi îţi vei putea împlini juruinţele.</span> <span class="verse"><a name="28">28</a>Pe ce vei pune mîna îţi va izbuti, pe cărările tale va străluci lumina.</span> <span class="verse"><a name="29">29</a>Vină smerirea, tu te vei ruga pentru ridicarea ta: Dumnezeu ajută pe cel cu ochii plecaţi.</span> <span class="verse"><a name="30">30</a>El va izbăvi chiar şi pe cel vinovat, care îşi va datora scăparea curăţiei mînilor tale.``</span> </p></div</div></div></body></html>