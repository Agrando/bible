<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 10</strong></div><p><span class="verse"><a name="1">1</a>M'am desgustat de viaţă! Voi da drum slobod plîngerii mele, voi vorbi în amărăciunea sufletului meu.</span> <span class="verse"><a name="2">2</a>Eu zic lui Dumnezeu: ,Nu mă osîndi! Arată-mi pentru ce Te cerţi cu mine!</span> <span class="verse"><a name="3">3</a>Îţi place să chinuieşti, să dispreţuieşti făptura mînilor Tale, în timp ce faci să-Ţi strălucească bunăvoinţa peste sfatul celor răi?</span> <span class="verse"><a name="4">4</a>Oare ai ochi de carne, sau vezi cum vede un om?</span> <span class="verse"><a name="5">5</a>Zilele Tale sînt ca zilele omului, şi anii Tăi ca anii lui,</span> <span class="verse"><a name="6">6</a>ca să cercetezi fărădelegea mea şi să cauţi păcatul meu,</span> <span class="verse"><a name="7">7</a>cînd ştii bine că nu sînt vinovat, şi că nimeni nu mă poate scăpa din mîna Ta?</span> <span class="verse"><a name="8">8</a>Mînile Tale m'au făcut şi m'au zidit, ele m'au întocmit în întregime... Şi Tu să mă nimiceşti!</span> <span class="verse"><a name="9">9</a>Adu-Ţi aminte că Tu m'ai lucrat ca lutul; şi vrei din nou să mă prefaci în ţărînă?</span> <span class="verse"><a name="10">10</a>Nu m'ai muls ca laptele?</span> <span class="verse"><a name="11">11</a>M'ai îmbrăcat cu piele şi carne, m'ai ţesut cu oase şi vine;</span> <span class="verse"><a name="12">12</a>mi-ai dat bunăvoinţa Ta şi viaţa, m'ai păstrat cu suflarea prin îngrijirile şi paza Ta.</span> <span class="verse"><a name="13">13</a>Iată totuş ce ascundeai în inima Ta, iată, ştiu acum, ce aveai de gînd:</span> <span class="verse"><a name="14">14</a>că, dacă păcătuiesc, să mă pîndeşti, şi să nu-mi ierţi fărădelegea.</span> <span class="verse"><a name="15">15</a>Dacă sînt vinovat, vai de mine! Dacă sînt nevinovat, nu îndrăznesc să-mi ridic capul, sătul de ruşine şi cufundat în ticăloşia mea.</span> <span class="verse"><a name="16">16</a>Şi dacă îndrăznesc să -l ridic, mă urmăreşti ca un leu, mă loveşti cu lucruri de mirat,</span> <span class="verse"><a name="17">17</a>Îmi pui înainte noi martori împotrivă, Îţi creşte mînia împotriva mea, şi mă năpădeşti cu o droaie de nenorociri.</span> <span class="verse"><a name="18">18</a>Pentruce m'ai scos din pîntecele mamei mele? O, de aş fi murit, şi ochiul să nu mă fi văzut!</span> <span class="verse"><a name="19">19</a>Aş fi ca şi cum n'aş fi fost, şi din pîntecele mamei mele aş fi trecut în mormînt!</span> <span class="verse"><a name="20">20</a>Nu sînt zilele mele destul de puţine? Să mă lase dar, să plece dela mine, şi să răsuflu puţin,</span> <span class="verse"><a name="21">21</a>înainte de a mă duce, ca să nu mă mai întorc,</span> <span class="verse"><a name="22">22</a>în ţara întunerecului şi a umbrei morţii, în ţara negurii adînci, unde domneşte umbra morţii şi neorînduiala, şi unde lumina este ca întunerecul!``</span> </p></div</div></div></body></html>