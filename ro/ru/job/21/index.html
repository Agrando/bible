<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 21</strong></div><p><span class="verse"><a name="1">1</a>Iov a luat cuvîntul şi a zis:</span> <span class="verse"><a name="2">2</a>,,Ascultaţi, ascultaţi cuvintele mele, daţi-mi măcar această mîngîiere.</span> <span class="verse"><a name="3">3</a>Lăsaţi-mă să vorbesc, vă rog; şi, după ce voi vorbi, veţi putea să vă bateţi joc.</span> <span class="verse"><a name="4">4</a>Oare împotriva unui om se îndreaptă plîngerea mea? Şi pentruce n'aş fi nerăbdător?</span> <span class="verse"><a name="5">5</a>Priviţi-mă, miraţi-vă, şi puneţi mîna la gură.</span> <span class="verse"><a name="6">6</a>Cînd mă gîndesc, mă înspăimînt, şi un tremur îmi apucă tot trupul:</span> <span class="verse"><a name="7">7</a>Pentruce trăiesc cei răi? Pentruce îi vezi îmbătrînind şi sporind în putere?</span> <span class="verse"><a name="8">8</a>Sămînţa lor se întăreşte cu ei şi în faţa lor, odraslele lor propăşesc supt ochii lor.</span> <span class="verse"><a name="9">9</a>În casele lor domneşte pacea, fără umbră de frică; nuiaua lui Dumnezeu nu vine să -i lovească.</span> <span class="verse"><a name="10">10</a>Taurii lor sînt plini de vlagă şi prăsitori, juncanele lor zămislesc şi nu leapădă.</span> <span class="verse"><a name="11">11</a>Îşi lasă copiii să se împrăştie ca nişte oi, şi copiii se sbeguiesc în jurul lor.</span> <span class="verse"><a name="12">12</a>Cîntă cu sunet de tobă şi de arfă, se desfătează cu sunete de caval.</span> <span class="verse"><a name="13">13</a>Îşi petrec zilele în fericire, şi se pogoară într'o clipă în locuinţa morţilor.</span> <span class="verse"><a name="14">14</a>Şi totuş ziceau lui Dumnezeu: ,Pleacă dela noi. Nu voim să cunoaştem căile Tale.</span> <span class="verse"><a name="15">15</a>Ce este Cel Atot puternic, ca să -I slujim? Ce vom cîştiga dacă -I vom înălţa rugăciuni?</span> <span class="verse"><a name="16">16</a>Ce! nu sînt ei în stăpînirea fericirii? -Departe de mine sfatul celor răi! -</span> <span class="verse"><a name="17">17</a>dar de multe ori se întîmplă să li se stingă candela, să vină sărăcia peste ei, să le dea şi lor Dumnezeu partea lor de dureri în mînia Lui,</span> <span class="verse"><a name="18">18</a>să fie ca paiul luat de vînt, ca pleava luată de vîrtej?</span> <span class="verse"><a name="19">19</a>Veţi zice că pentru fiii Săi păstrează Dumnezeu pedeapsa. Dar pe el, pe nelegiuit, ar trebui să -l pedepsească Dumnezeu, ca să simtă;</span> <span class="verse"><a name="20">20</a>el ar trebui să-şi vadă nimicirea, el ar trebui să bea mînia Celui Atotputernic.</span> <span class="verse"><a name="21">21</a>Căci, ce -i pasă lui ce va fi de casa lui după el, cînd numărul lunilor i s'a împlinit?</span> <span class="verse"><a name="22">22</a>Oare pe Dumnezeu Îl vom învăţa minte, pe El, care cîrmuieşte duhurile cereşti?</span> <span class="verse"><a name="23">23</a>Unul moare în mijlocul propăşirii, păcii şi fericirii,</span> <span class="verse"><a name="24">24</a>cu coapsele încărcate de grăsime, şi măduva oaselor plină de suc.</span> <span class="verse"><a name="25">25</a>Altul moare, cu amărăciunea în suflet, fără să se fi bucurat de vreo fericire,</span> <span class="verse"><a name="26">26</a>şi amîndoi adorm în ţărînă, amîndoi sînt mîncaţi de viermi.</span> <span class="verse"><a name="27">27</a>Ştiu eu bine cari sînt gîndurile voastre, ce judecăţi nedrepte rostiţi asupra mea.</span> <span class="verse"><a name="28">28</a>Voi ziceţi: ,Unde este casa apăsătorului? Unde este cortul în care locuiau nelegiuiţii?`</span> <span class="verse"><a name="29">29</a>Dar ce! n'aţi întrebat pe călători, şi nu ştiţi ce istorisesc ei?</span> <span class="verse"><a name="30">30</a>Cum în ziua nenorocirii, cel rău este cruţat, şi în ziua mîniei, el scapă.</span> <span class="verse"><a name="31">31</a>Cine îl mustră în faţă pentru purtarea lui? Cine îi răsplăteşte tot ce a făcut?</span> <span class="verse"><a name="32">32</a>Este dus la groapă, şi i se pune o strajă la mormînt.</span> <span class="verse"><a name="33">33</a>Bulgării din vale îi sînt mai uşori, căci toţi oamenii merg după el, şi o mulţime îi merge înainte.</span> <span class="verse"><a name="34">34</a>Pentruce dar îmi daţi mîngîieri deşerte? Ce mai rămîne din răspunsurile voastre decît viclenie?``</span> </p></div</div></div></body></html>