<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 13</strong></div><p><span class="verse"><a name="1">1</a>Iată, ochiul meu a văzut toate acestea, urechea mea a auzit şi a luat seama.</span> <span class="verse"><a name="2">2</a>Ce ştiţi voi, ştiu şi eu, nu sînt mai pe jos decît voi.</span> <span class="verse"><a name="3">3</a>Dar vreau să vorbesc acum Celui Atotputernic, vreau să-mi apăr pricina înaintea lui Dumnezeu.</span> <span class="verse"><a name="4">4</a>Căci voi sînteţi nişte făuritori de minciuni, sînteţi cu toţii nişte doftori de nimic.</span> <span class="verse"><a name="5">5</a>O, de aţi fi tăcut, ce înţelepciune aţi fi arătat!</span> <span class="verse"><a name="6">6</a>Acum, ascultaţi, vă rog, apărarea mea, şi luaţi aminte la răspunsul buzelor mele!</span> <span class="verse"><a name="7">7</a>Vreţi să vorbiţi lucruri nedrepte din dragoste pentru Dumnezeu? Şi să spuneţi minciuni, ca să -L apăraţi?</span> <span class="verse"><a name="8">8</a>Vreţi să ţineţi cu El şi să faceţi pe apărătorii lui Dumnezeu?</span> <span class="verse"><a name="9">9</a>Dacă vă va cerceta El, va găsi bine oare? Sau vreţi să -L înşelaţi cum înşelaţi pe un om?</span> <span class="verse"><a name="10">10</a>Nu, nu; ci El vă va osîndi, dacă în ascuns nu lucraţi decît părtinindu -L pe El.</span> <span class="verse"><a name="11">11</a>Nu vă înfricoşează măreţia Lui? Şi nu cade groaza Lui peste voi?</span> <span class="verse"><a name="12">12</a>Părerile voastre sînt păreri de cenuşă, întăriturile voastre sînt întărituri de lut.</span> <span class="verse"><a name="13">13</a>Tăceţi, lăsaţi-mă, vreau să vorbesc! Întîmplă-mi-se ce mi s'ar întîmpla.</span> <span class="verse"><a name="14">14</a>Îmi voi lua carnea în dinţi, şi îmi voi pune viaţa în joc.</span> <span class="verse"><a name="15">15</a>Da, mă va ucide: n'am nimic de nădăjduit; dar îmi voi apăra purtarea în faţa Lui.</span> <span class="verse"><a name="16">16</a>Chiar şi lucrul acesta poate sluji la scăparea mea, căci un nelegiuit nu îndrăzneşte să vină înaintea Lui.</span> <span class="verse"><a name="17">17</a>Ascultaţi, ascultaţi cuvintele mele, luaţi aminte la cele ce voi spune.</span> <span class="verse"><a name="18">18</a>Iată-mă sînt gata să-mi apăr pricina, căci ştiu că am dreptate.</span> <span class="verse"><a name="19">19</a>Are cineva ceva de spus împotriva mea? Atunci tac, şi vreau să mor.</span> <span class="verse"><a name="20">20</a>Numai două lucruri fă-mi, şi nu mă voi ascunde de Faţa Ta:</span> <span class="verse"><a name="21">21</a>Trage-Ţi mîna de pe mine, şi nu mă mai turbura cu groaza Ta.</span> <span class="verse"><a name="22">22</a>Apoi cheamă-mă şi-Ţi voi răspunde; sau lasă-mă să vorbesc eu, şi răspunde-mi Tu!</span> <span class="verse"><a name="23">23</a>Cîte fărădelegi şi păcate am făcut? Arată-mi călcările de lege şi păcatele mele.</span> <span class="verse"><a name="24">24</a>Pentru ce Îţi ascunzi Faţa, şi mă iei drept vrăjmaş?</span> <span class="verse"><a name="25">25</a>Vrei să loveşti o frunză suflată de vînt? Vrei să urmăreşti un pai uscat?</span> <span class="verse"><a name="26">26</a>Pentruce să mă loveşti cu suferinţe amare, şi să mă pedepseşti pentru greşeli din tinereţă?</span> <span class="verse"><a name="27">27</a>Pentru ce să-mi pui picioarele în butuci, să-mi pîndeşti toate mişcările, să pui hotar paşilor mei,</span> <span class="verse"><a name="28">28</a>cînd trupul meu cade în putrezire ca o haină mîncată de molii?</span> </p></div</div></div></body></html>