<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 24</strong></div><p><span class="verse"><a name="1">1</a>Pentruce nu păzeşte Cel Atotputernic vremurile de judecată, şi dece nu văd ceice -L cunosc zilele Lui de pedeapsă?</span> <span class="verse"><a name="2">2</a>Sînt unii cari mută hotarele, fură turmele, şi le pasc;</span> <span class="verse"><a name="3">3</a>iau măgarul orfanului, iau zălog vaca văduvei;</span> <span class="verse"><a name="4">4</a>îmbrîncesc din drum pe cei lipsiţi, silesc pe toţi nenorociţii din ţară să se ascundă.</span> <span class="verse"><a name="5">5</a>Şi aceştia, ca măgarii sălbatici din pustie, ies dimineaţa la lucru să caute hrană, şi în pustie trebuie să caute pînea pentru copiii lor.</span> <span class="verse"><a name="6">6</a>Taie nutreţul care a mai rămas pe cîmp, culeg ciorchinele rămase pe urma culegătorilor în via celui nelegiuit.</span> <span class="verse"><a name="7">7</a>Îi apucă noaptea în umezeală, fără îmbrăcăminte, fără învelitoare împotriva frigului.</span> <span class="verse"><a name="8">8</a>Îi pătrunde ploaia munţilor, şi, neavînd alt adăpost, se ghemuiesc lîngă stînci.</span> <span class="verse"><a name="9">9</a>Aceia smulg pe orfan dela ţîţă, iau zălog tot ce are săracul.</span> <span class="verse"><a name="10">10</a>Şi săracii umblă goi de tot, fără îmbrăcăminte, strîng snopii şi -s flămînzi;</span> <span class="verse"><a name="11">11</a>în grădinile nelegiuitului ei fac untdelemn, calcă teascul, şi le este sete;</span> <span class="verse"><a name="12">12</a>în cetăţi se aud vaietele celor ce mor, sufletul celor răniţi strigă... Şi Dumnezeu nu ia seama la aceste mişelii!</span> <span class="verse"><a name="13">13</a>Alţii sînt vrăjmaşi ai luminii, nu cunosc căile ei, nu umblă pe cărările ei.</span> <span class="verse"><a name="14">14</a>Ucigaşul se scoală în revărsatul zorilor, ucide pe cel sărac şi lipsit, şi noaptea fură.</span> <span class="verse"><a name="15">15</a>Ochiul preacurvarului pîndeşte amurgul: ,Nimeni nu mă va vedea,` zice el, şi îşi pune o măhramă pe faţă.</span> <span class="verse"><a name="16">16</a>Noaptea sparg casele, ziua stau închişi; se tem de lumină.</span> <span class="verse"><a name="17">17</a>Pentru ei, dimineaţa este umbra morţii, şi cînd o văd, simt toate spaimele morţii.</span> <span class="verse"><a name="18">18</a>Dar nelegiuitul alunecă uşor pe faţa apelor, pe pămînt n'are decît o parte blestemată, şi niciodată n'apucă pe drumul celor vii!</span> <span class="verse"><a name="19">19</a>Cum sorb seceta şi căldura apele zăpezii, aşa înghite locuinţa morţilor pe cei ce păcătuiesc.</span> <span class="verse"><a name="20">20</a>Pîntecele mamei îl uită, viermii se ospătează cu el, nimeni nu-şi mai aduce aminte de el! Nelegiuitul este sfărîmat ca un copac,</span> <span class="verse"><a name="21">21</a>el, care pradă pe femeia stearpă şi fără copii, el care nu face nici un bine văduvei!...</span> <span class="verse"><a name="22">22</a>Şi totuş, Dumnezeu prin puterea Lui lungeşte zilele celor sîlnici, şi iată -i în picioare cînd nu mai trăgeau nădejde de viaţă;</span> <span class="verse"><a name="23">23</a>El le dă linişte şi încredere, are privirile îndreptate spre căile lor.</span> <span class="verse"><a name="24">24</a>S'au ridicat; şi într'o clipă nu mai sînt, cad, mor ca toţi oamenii, sînt tăiaţi ca spicele coapte.</span> <span class="verse"><a name="25">25</a>Nu este aşa? Cine mă va dovedi de minciună, cine-mi va nimici cuvintele mele?``</span> </p></div</div></div></body></html>