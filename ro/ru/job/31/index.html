<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 31</strong></div><p><span class="verse"><a name="1">1</a>Făcusem un legămînt cu ochii mei, şi nu mi-aş fi oprit privirile asupra unei fecioare.</span> <span class="verse"><a name="2">2</a>Dar ce soartă mi -a păstrat Dumnezeu de sus? Ce moştenire mi -a trimes Cel Atotputernic din ceruri?</span> <span class="verse"><a name="3">3</a>Peirea nu -i oare pentru cel rău, şi nenorocirea pentru cei ce fac fărădelege?</span> <span class="verse"><a name="4">4</a>N'a cunoscut Dumnezeu căile mele? Nu mi -a numărat El toţi paşii mei?</span> <span class="verse"><a name="5">5</a>Dacă am umblat cu minciuna, de mi -a alergat piciorul după înşelăciune:</span> <span class="verse"><a name="6">6</a>să mă cîntărească Dumnezeu în cumpăna celor fără prihană, şi-mi va vedea neprihănirea!</span> <span class="verse"><a name="7">7</a>De mi s'a abătut pasul depe calea cea dreaptă, de mi -a urmat inima ochii, de s'a lipit vreo întinăciune de mînile mele,</span> <span class="verse"><a name="8">8</a>atunci eu să samăn şi altul să secere, şi odraslele mele să fie desrădăcinate!</span> <span class="verse"><a name="9">9</a>Dacă mi -a fost amăgită inima de vreo femeie, dacă am pîndit la uşa aproapelui meu,</span> <span class="verse"><a name="10">10</a>atunci nevastă-mea să macine pentru altul, şi s'o necinstească alţii!</span> <span class="verse"><a name="11">11</a>Căci aceasta ar fi fost o nelegiuire, o fărădelege vrednică să fie pedepsită de judecători,</span> <span class="verse"><a name="12">12</a>un foc care mistuie pînă la nimicire, şi care mi-ar fi prăpădit toată bogăţia.</span> <span class="verse"><a name="13">13</a>De aş fi nesocotit dreptul slugii sau slujnicei mele, cînd se certau cu mine,</span> <span class="verse"><a name="14">14</a>ce aş putea să fac, cînd se ridică Dumnezeu? Ce aş putea răspunde cînd pedepseşte El?</span> <span class="verse"><a name="15">15</a>Cel ce m'a făcut pe mine în pîntecele mamei mele, nu l -a făcut şi pe el? Oare nu ne -a întocmit acelaş Dumnezeu în pîntecele mamei?</span> <span class="verse"><a name="16">16</a>Dacă n'am dat săracilor ce-mi cereau, dacă am făcut să se topească de plîns ochii văduvei,</span> <span class="verse"><a name="17">17</a>dacă mi-am mîncat singur pînea, fără ca orfanul să-şi fi avut şi el partea lui din ea,</span> <span class="verse"><a name="18">18</a>eu, care din tinereţă l-am crescut ca un tată, eu, care dela naştere am sprijinit pe văduvă;</span> <span class="verse"><a name="19">19</a>dacă am văzut pe cel nenorocit ducînd lipsă de haine, pe cel lipsit neavînd învălitoare,</span> <span class="verse"><a name="20">20</a>fără ca inima lui să mă fi binecuvîntat, fără să fi fost încălzit de lîna mieilor mei;</span> <span class="verse"><a name="21">21</a>dacă am ridicat mîna împotriva orfanului, pentrucă mă simţeam sprijinit de judecători;</span> <span class="verse"><a name="22">22</a>atunci, să mi se deslipească umărul dela încheietură, să-mi cadă braţul şi să se sfărîme!</span> <span class="verse"><a name="23">23</a>Căci mă temeam de pedeapsa lui Dumnezeu, şi nu puteam lucra astfel din pricina măreţiei Lui.</span> <span class="verse"><a name="24">24</a>Dacă mi-am pus încrederea în aur, dacă am zis aurului: ,Tu eşti nădejdea mea`;</span> <span class="verse"><a name="25">25</a>dacă m'am îngîmfat de mărimea averilor mele, de mulţimea bogăţiilor pe cari le dobîndisem;</span> <span class="verse"><a name="26">26</a>dacă am privit soarele cînd strălucea, luna cînd înainta măreaţă,</span> <span class="verse"><a name="27">27</a>şi dacă mi s'a lăsat amăgită inima în taină, dacă le-am aruncat sărutări, ducîndu-mi mîna la gură:</span> <span class="verse"><a name="28">28</a>şi aceasta este tot o fărădelege care trebuie pedepsită de judecători, căci m'aş fi lepădat de Dumnezeul cel de sus!</span> <span class="verse"><a name="29">29</a>Dacă m'am bucurat de nenorocirea vrăjmaşului meu, dacă am sărit de bucurie cînd l -a atins nenorocirea,</span> <span class="verse"><a name="30">30</a>eu, care n'am dat voie limbii mele să păcătuiască, să -i ceară moartea cu blestem;</span> <span class="verse"><a name="31">31</a>dacă nu ziceau oamenii din cortul meu: ,Unde este cel ce nu s'a săturat din carnea lui?`</span> <span class="verse"><a name="32">32</a>Dacă petrecea străinul noaptea afară, dacă nu mi-aş fi deschis uşa să intre călătorul;</span> <span class="verse"><a name="33">33</a>dacă mi-am ascuns fărădelegile, ca oamenii, şi mi-am închis nelegiuirile în sîn,</span> <span class="verse"><a name="34">34</a>pentrucă mă temeam de mulţime, pentrucă mă temeam de dispreţul familiilor, ţinîndu-mă deoparte şi necutezînd să-mi trec pragul...</span> <span class="verse"><a name="35">35</a>Oh! de aş găsi pe cineva să m'asculte! Iată apărarea mea, iscălită de mine: să-mi răspundă Cel Atotputernic! Cine-mi va da plîngerea iscălită de protivnicul meu?</span> <span class="verse"><a name="36">36</a>Ca să -i port scrisoarea pe umăr, s'o leg de fruntea mea ca o cunună;</span> <span class="verse"><a name="37">37</a>să -i dau socoteală de toţi paşii mei, să mă apropii de el ca un domn.</span> <span class="verse"><a name="38">38</a>Dacă pămîntul meu strigă împotriva mea, şi dacă brazdele lui varsă lacrămi;</span> <span class="verse"><a name="39">39</a>dacă i-am mîncat roada fără s'o fi plătit, şi dacă am întristat sufletul vechilor lui stăpîni:</span> <span class="verse"><a name="40">40</a>atunci să crească spini din el în loc de grîu, şi neghină în loc de orz!`` Sfîrşitul cuvintelor lui Iov.</span> </p></div</div></div></body></html>