<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 7</strong></div><p><span class="verse"><a name="1">1</a>Soarta omului pe pămînt este ca a unui ostaş, şi zilele lui sînt ca ale unui muncitor cu ziua.</span> <span class="verse"><a name="2">2</a>Cum suspină robul după umbră, cum îşi aşteaptă muncitorul plata,</span> <span class="verse"><a name="3">3</a>aşa am eu parte de luni de durere, şi partea mea sînt nopţi de suferinţă.</span> <span class="verse"><a name="4">4</a>Mă culc, şi zic: ,Cînd mă voi scula? Cînd se va sfîrşi noaptea?` Şi mă satur de frămîntări pînă în revărsatul zorilor.</span> <span class="verse"><a name="5">5</a>Trupul mi se acopere cu viermi şi cu o coajă pămîntoasă, pielea-mi crapă şi se desface.</span> <span class="verse"><a name="6">6</a>Zilele mele sboară mai iuţi decît suveica ţesătorului, se duc şi nu mai am nicio nădejde!</span> <span class="verse"><a name="7">7</a>Adu-Ţi aminte, Dumnezeule, că viaţa mea este doar o suflare! Ochii mei nu vor mai vedea fericirea.</span> <span class="verse"><a name="8">8</a>Ochiul, care mă priveşte, nu mă va mai privi; ochiul tău mă va căuta, şi nu voi mai fi.</span> <span class="verse"><a name="9">9</a>Cum se risipeşte norul şi trece, aşa nu se va mai ridica celce se pogoară în Locuinţa morţilor!</span> <span class="verse"><a name="10">10</a>Nu se va mai întoarce în casa lui, şi nu-şi va mai cunoaşte locul în care locuia.</span> <span class="verse"><a name="11">11</a>De aceea nu-mi voi ţinea gura, ci voi vorbi în neliniştea inimii mele, mă voi tîngui în amărăciunea sufletului meu.</span> <span class="verse"><a name="12">12</a>Oare o mare sînt eu, sau un balaur de mare, de-ai pus strajă în jurul meu?</span> <span class="verse"><a name="13">13</a>Cînd zic: ,Patul mă va uşura, culcuşul îmi va alina durerile,`</span> <span class="verse"><a name="14">14</a>atunci mă înspăimînţi prin visuri, mă îngrozeşti prin vedenii.</span> <span class="verse"><a name="15">15</a>Ah! aş vrea mai bine gîtuirea, mai bine moartea decît aceste oase!</span> <span class="verse"><a name="16">16</a>Le dispreţuiesc!... nu voi trăi în veci... Lasă-mă, căci doar o suflare mi -i viaţa!</span> <span class="verse"><a name="17">17</a>Ce este omul, ca să-Ţi pese atît de mult de el, ca să iei seama la el,</span> <span class="verse"><a name="18">18</a>să -l cercetezi în toate dimineţile, şi să -l încerci în toate clipele?</span> <span class="verse"><a name="19">19</a>Cînd vei înceta odată să mă priveşti? Cînd îmi vei da răgaz să-mi înghit scuipatul?</span> <span class="verse"><a name="20">20</a>Dacă am păcătuit, ce pot să-Ţi fac, Păzitorul oamenilor? Pentruce m'ai pus ţintă săgeţilor Tale, de am ajuns o povară chiar pentru mine însumi?</span> <span class="verse"><a name="21">21</a>Pentruce nu-mi ierţi păcatul, şi pentruce nu-mi uiţi fărădelegea? Căci voi adormi în ţărînă, şi cînd mă vei căuta, nu voi mai fi!``</span> </p></div</div></div></body></html>