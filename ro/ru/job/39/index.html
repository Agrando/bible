<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 39</strong></div><p><span class="verse"><a name="1">1</a>Ştii tu cînd îşi fac caprele sălbatice puii? Vezi tu pe cerboaice cînd fată?</span> <span class="verse"><a name="2">2</a>Numeri tu lunile în cari sînt însărcinate, şi cunoşti tu vremea cînd nasc?</span> <span class="verse"><a name="3">3</a>Ele se pleacă, fată puii, şi scapă iute de durerile lor.</span> <span class="verse"><a name="4">4</a>Puii lor prind vlagă şi cresc supt cerul slobod, pleacă, şi nu se mai întorc la ele.</span> <span class="verse"><a name="5">5</a>Cine a lăsat slobod măgarul sălbatic, izbăvindu -l de orice legătură?</span> <span class="verse"><a name="6">6</a>I-am dat ca locuinţă pustiul, şi pămîntul sărac ca locaş.</span> <span class="verse"><a name="7">7</a>El rîde de zarva cetăţilor,</span> <span class="verse"><a name="8">8</a>Străbate munţii ca să-şi găsească hrana, şi umblă după tot ce este verde.</span> <span class="verse"><a name="9">9</a>Vrea bivolul sălbatic să fie în slujba ta? Şi stă el noaptea la ieslea ta?</span> <span class="verse"><a name="10">10</a>Îl poţi lega tu cu o funie, ca să tragă o brazdă? Merge el după tine, ca să grăpeze bulgării din văi?</span> <span class="verse"><a name="11">11</a>Te încrezi tu în el, pentrucă puterea lui este mare? Şi -i laşi tu grija lucrărilor tale?</span> <span class="verse"><a name="12">12</a>Te laşi tu pe el, pentru căratul rodurilor tale, ca să le strîngă în aria ta?</span> <span class="verse"><a name="13">13</a>Aripa struţului bate cu veselie, de-ai zice că este aripa şi penişul berzei.</span> <span class="verse"><a name="14">14</a>Dar struţoaica îşi încredinţează pămîntului ouăle, şi le lasă să se încălzească în nisip.</span> <span class="verse"><a name="15">15</a>Ea uită că piciorul le poate strivi, că o fiară de cîmp le poate călca în picioare.</span> <span class="verse"><a name="16">16</a>Este aspră cu puii săi de parcă nici n'ar fi ai ei. Că s'a trudit de geaba, nu -i pasă nici de cum!</span> <span class="verse"><a name="17">17</a>Căci Dumnezeu nu i -a dat înţelepciune, şi nu i -a făcut parte de pricepere.</span> <span class="verse"><a name="18">18</a>Cînd se scoală şi porneşte, rîde de cal şi de călăreţul lui.</span> <span class="verse"><a name="19">19</a>Tu dai putere calului, şi -i îmbraci gîtul cu o coamă ce fîlfăie?</span> <span class="verse"><a name="20">20</a>Tu -l faci să sară ca lăcusta? Nchezatul lui puternic răspîndeşte groaza.</span> <span class="verse"><a name="21">21</a>Scurmă pămîntul, şi, mîndru de puterea lui, se aruncă asupra celor înarmaţi;</span> <span class="verse"><a name="22">22</a>îşi bate joc de frică, nu se teme, şi nu se dă înapoi dinaintea săbiei.</span> <span class="verse"><a name="23">23</a>Zîngăneşte tolba cu săgeţi pe el, suliţa şi lancea strălucesc,</span> <span class="verse"><a name="24">24</a>fierbe de aprindere, mănîncă pămîntul, n'are astîmpăr cînd răsună trîmbiţa.</span> <span class="verse"><a name="25">25</a>La sunetul trîmbiţei parcă zice: ,Înainte!` De departe miroase bătălia, glasul ca de tunet ai căpeteniilor şi strigătele de luptă.</span> <span class="verse"><a name="26">26</a>Oare prin priceperea ta îşi ia uliul sborul, şi îşi întinde aripile spre miazăzi?</span> <span class="verse"><a name="27">27</a>Oare din porunca ta se înalţă vulturul, şi îşi aşează cuibul pe înălţimi?</span> <span class="verse"><a name="28">28</a>El locuieşte în stînci, acolo îşi are locuinţa, pe vîrful zimţat al stîncilor şi pe vîrful munţilor.</span> <span class="verse"><a name="29">29</a>De acolo descopere el prada, şi îşi cufundă privirile în depărtare după ea.</span> <span class="verse"><a name="30">30</a>Puii lui îi beau sîngele; şi acolo unde sînt hoituri, acolo -i şi vulturul.</span> </p></div</div></div></body></html>