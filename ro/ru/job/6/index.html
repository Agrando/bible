<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 6</strong></div><p><span class="verse"><a name="1">1</a>Iov a luat cuvîntul şi a zis:</span> <span class="verse"><a name="2">2</a>,,Oh! de ar fi cu putinţă să mi se cîntărească durerea, şi să mi se pună toate nenorocirile în cumpănă,</span> <span class="verse"><a name="3">3</a>ar fi mai grele decît nisipul mării: de aceea îmi merg cuvintele pînă la nebunie!</span> <span class="verse"><a name="4">4</a>Căci săgeţile Celui Atotputernic m'au străpuns, sufletul meu le suge otrava, şi groază Domnului bagă fiori în mine!</span> <span class="verse"><a name="5">5</a>Sbiară măgarul sălbatec cînd are verdeaţă? Mugeşte boul cînd are de mîncare?</span> <span class="verse"><a name="6">6</a>Poţi mînca ce -i fără gust şi fără sare? Are vreun gust albuşul unui ou?</span> <span class="verse"><a name="7">7</a>Orice lucru de care aş vrea să nu m'ating, acela -i hrana mea, fie cît de greţoasă ea!</span> <span class="verse"><a name="8">8</a>O, de mi s'ar asculta dorinţa, şi de mi-ar împlini Dumnezeu nădejdea!</span> <span class="verse"><a name="9">9</a>De ar vrea Dumnezeu să mă zdrobească, întindă-Şi mîna şi să mă prăpădească!</span> <span class="verse"><a name="10">10</a>Îmi va rămînea măcar această mîngîiere, această bucurie în durerile cu cari mă copleşeşte: că niciodată n'am călcat poruncile Celui Sfînt.</span> <span class="verse"><a name="11">11</a>La ce să mai nădăjduiesc cînd nu mai pot? La ce să mai aştept, cînd sfîrşitul se ştie?</span> <span class="verse"><a name="12">12</a>Tăria mea oare este o tărie de piatră? Trupul meu e de aramă?</span> <span class="verse"><a name="13">13</a>Nu sînt eu lipsit de ajutor, şi n'a fugit mîntuirea de mine?</span> <span class="verse"><a name="14">14</a>Cel ce sufere are drept la mila prietenului, chiar dacă părăseşte frica de Cel Atot puternic.</span> <span class="verse"><a name="15">15</a>Fraţii mei s'au arătat înşelători ca un pîrîu, ca albia pîraielor cari trec.</span> <span class="verse"><a name="16">16</a>Un sloi le turbură cursul, zăpada se îngrămădeşte pe ele;</span> <span class="verse"><a name="17">17</a>vine arşiţa vremii şi seacă, vine căldura soarelui, şi li se usucă albia.</span> <span class="verse"><a name="18">18</a>Cete de călători se abat din drumul lor, se cufundă în pustie, şi pier.</span> <span class="verse"><a name="19">19</a>Cetele celor din Tema se uită ţintă la ele, călătorii din Seba sînt plini de nădejde cînd le văd.</span> <span class="verse"><a name="20">20</a>Dar rămîn înşelaţi în nădejdea lor, rămîn uimiţi cînd ajung la ele.</span> <span class="verse"><a name="21">21</a>Aşa sînteţi şi voi acum pentru mine. Voi îmi vedeţi necazul, şi vă îngroziţi!</span> <span class="verse"><a name="22">22</a>V'am zis eu oare: ,Daţi-mi ceva, cheltuiţi din averile voastre pentru mine,</span> <span class="verse"><a name="23">23</a>scăpaţi-mă din mîna vrăjmaşului, răscumpăraţi-mă din mîna celor răi?`</span> <span class="verse"><a name="24">24</a>Învăţaţi-mă, şi voi tăcea; faceţi-mă să înţeleg în ce am păcătuit.</span> <span class="verse"><a name="25">25</a>O cît de înduplecătoare sînt cuvintele adevărului! Dar ce dovedesc mustrările voastre?</span> <span class="verse"><a name="26">26</a>Vreţi să mă mustraţi pentru tot ce am zis, şi să nu vedeţi decît vînt în cuvintele unui desnădăjduit?</span> <span class="verse"><a name="27">27</a>Voi năpăstuiţi pe orfan, prigoniţi pe prietenul vostru.</span> <span class="verse"><a name="28">28</a>Uitaţi-vă la mine, vă rog! Doar nu voi minţi în faţă!</span> <span class="verse"><a name="29">29</a>Întoarceţi-vă, nu fiţi nedrepţi; întoarceţi-vă, şi mărturisiţi că sînt nevinovat!</span> <span class="verse"><a name="30">30</a>Este vreo nelegiuire pe limba mea, şi nu deosebeşte gura mea ce este rău?</span> </p></div</div></div></body></html>