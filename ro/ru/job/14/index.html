<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 14</strong></div><p><span class="verse"><a name="1">1</a>Omul născut din femeie, are viaţa scurtă, dar plină de necazuri.</span> <span class="verse"><a name="2">2</a>Se naşte şi e tăiat ca o floare; fuge şi piere ca o umbră.</span> <span class="verse"><a name="3">3</a>Şi asupra lui ai Tu ochiul deschis! Şi pe mine mă tragi la judecată cu Tine!</span> <span class="verse"><a name="4">4</a>Cum ar putea să iasă dintr'o fiinţă necurată un om curat? Nu poate să iasă niciunul.</span> <span class="verse"><a name="5">5</a>Dacă zilele lui sînt hotărîte, dacă i-ai numărat lunile, dacă i-ai însemnat hotarul pe care nu -l va putea trece,</span> <span class="verse"><a name="6">6</a>întoarce-Ţi măcar privirile dela el, şi dă -i răgaz, să aibă măcar bucuria pe care o are simbriaşul la sfîrşitul zilei.</span> <span class="verse"><a name="7">7</a>Un copac, şi tot are nădejde: căci cînd este tăiat, odrăsleşte din nou, şi iar dă lăstari.</span> <span class="verse"><a name="8">8</a>Cînd i -a îmbătrînit rădăcina în pămînt, cînd îi piere trunchiul în ţărînă,</span> <span class="verse"><a name="9">9</a>înverzeşte iarăş de mirosul apei, şi dă ramuri de parcă ar fi sădit din nou.</span> <span class="verse"><a name="10">10</a>Dar omul cînd moare, rămîne întins; omul, cînd îşi dă sufletul, unde mai este?</span> <span class="verse"><a name="11">11</a>Cum pier apele din lacuri, şi cum seacă şi se usucă rîurile,</span> <span class="verse"><a name="12">12</a>aşa se culcă şi omul şi nu se mai scoală; cît vor fi cerurile, nu se mai deşteaptă, şi nu se mai scoală din somnul lui.</span> <span class="verse"><a name="13">13</a>Ah! de m'ai ascunde în locuinţa morţilor, de m'ai acoperi pînă-Ţi va trece mînia, şi de mi-ai rîndui o vreme cînd Îţi vei aduce iarăş aminte de mine!</span> <span class="verse"><a name="14">14</a>Dacă omul odată mort ar putea să mai învieze, aş mai trage nădejde în tot timpul suferinţelor mele, pînă mi se va schimba starea în care mă găsesc.</span> <span class="verse"><a name="15">15</a>Atunci m'ai chema, şi Ţi-aş răspunde, şi Ţi-ar fi dor de făptura mînilor Tale.</span> <span class="verse"><a name="16">16</a>Dar astăzi îmi numeri paşii, ai ochiul asupra păcatelor mele;</span> <span class="verse"><a name="17">17</a>călcările mele de lege sînt pecetluite într'un mănunchi, şi născoceşti fărădelegi în sarcina mea.</span> <span class="verse"><a name="18">18</a>Cum se prăbuşeşte muntele şi piere, cum piere stînca din locul ei,</span> <span class="verse"><a name="19">19</a>cum este mîncată piatra de ape, şi cum este luat pămîntul de rîu: aşa nimiceşti Tu nădejdea omului.</span> <span class="verse"><a name="20">20</a>Îl urmăreşti într'una, şi se duce; Îi schimonoseşti faţa, şi apoi îi dai drumul.</span> <span class="verse"><a name="21">21</a>De ajung fiii lui la cinste, el nu ştie nimic; de sînt înjosiţi, habar n'are.</span> <span class="verse"><a name="22">22</a>Numai pentru el simte durere în trupul lui, numai pentru el simte întristare în sufletul lui.``</span> </p></div</div></div></body></html>