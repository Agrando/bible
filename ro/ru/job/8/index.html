<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 8</strong></div><p><span class="verse"><a name="1">1</a>Bildad către Şuah a luat cuvîntul şi a zis:</span> <span class="verse"><a name="2">2</a>,,Pînă cînd vrei să vorbeşti astfel, şi pînă cînd vor fi cuvintele gurii tale ca un vînt puternic?</span> <span class="verse"><a name="3">3</a>Oare va răsturna Dumnezeu dreptul? Sau va răsturna Cel Atotputernic dreptatea?</span> <span class="verse"><a name="4">4</a>Dacă fiii tăi au păcătuit împotriva Lui, i -a dat pe mîna păcatului.</span> <span class="verse"><a name="5">5</a>Dar tu, dacă alergi la Dumnezeu, dacă rogi pe Cel Atot puternic,</span> <span class="verse"><a name="6">6</a>dacă eşti curat şi fără prihană, atunci negreşit, El va veghea asupra ta, şi va da înapoi fericirea locuinţei tale nevinovate.</span> <span class="verse"><a name="7">7</a>Vechea ta propăşire va fi mică faţă de cea de mai tîrziu. Învăţăminte din păţania celor dinainte.</span> <span class="verse"><a name="8">8</a>Întreabă pe cei din neamurile trecute, şi ia aminte la păţania părinţilor lor. -</span> <span class="verse"><a name="9">9</a>Căci noi sîntem de ieri, şi nu ştim nimic, zilele noastre pe pămînt nu sînt decît o umbră. -</span> <span class="verse"><a name="10">10</a>Ei te vor învăţa, îţi vor vorbi, şi vor scoate din inima lor aceste cuvinte:</span> <span class="verse"><a name="11">11</a>,Creşte papura fără baltă? Creşte trestia fără umezeală?</span> <span class="verse"><a name="12">12</a>Fiind încă verde şi fără să se taie, ea se usucă mai repede decît toate ierburile.</span> <span class="verse"><a name="13">13</a>Aşa se întîmplă tuturor celor ce uită pe Dumnezeu, şi nădejdea celui nelegiuit va peri.</span> <span class="verse"><a name="14">14</a>Încrederea lui este zdrobită, şi sprijinul lui este o pînză de păianjen.</span> <span class="verse"><a name="15">15</a>Se bizuie pe casa lui, dar nu este tare; se prinde de ea, dar nu ţine.</span> <span class="verse"><a name="16">16</a>Cum dă soarele, înverzeşte, îşi întinde ramurile peste grădina sa,</span> <span class="verse"><a name="17">17</a>îşi împleteşte rădăcinile printre pietre, pătrunde pînă în ziduri.</span> <span class="verse"><a name="18">18</a>Dar dacă -l smulgi din locul în care stă, locul acesta se leapădă de el şi zice: ,Nu ştiu să te fi cunoscut vreodată!`</span> <span class="verse"><a name="19">19</a>Iată, aşa sînt desfătările pe cari i le aduc căile vieţii lui; apoi din acelaş pămînt răsar alţii după el.</span> <span class="verse"><a name="20">20</a>Nu, Dumnezeu nu leapădă pe omul fără prihană, şi nu ocroteşte pe cei răi.</span> <span class="verse"><a name="21">21</a>Ba încă, El îţi umple gura cu strigăte de bucurie, şi buzele cu cîntări de veselie.</span> <span class="verse"><a name="22">22</a>Vrăjmaşii tăi vor fi acoperiţi de ruşine, iar cortul celor răi va pieri.```</span> </p></div</div></div></body></html>