<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 41</strong></div><p><span class="verse"><a name="1">1</a>Poţi tu să prinzi Leviatanul cu undiţa? Sau să -i legi limba cu o funie?</span> <span class="verse"><a name="2">2</a>Îi vei putea petrece papura prin nări? Sau să -i străpungi cu un cîrlig falca?</span> <span class="verse"><a name="3">3</a>Îţi va face el multe rugăminţi? Îţi va vorbi el cu un glas dulce?</span> <span class="verse"><a name="4">4</a>Va face el un legămînt cu tine. ca să-ţi fie rob pe vecie?</span> <span class="verse"><a name="5">5</a>Te vei juca tu cu el ca şi cu o pasăre? Îl vei lega tu, ca să-ţi înveseleşti fetele?</span> <span class="verse"><a name="6">6</a>Fac pescarii negoţ cu el? Îl împart ei între negustori?</span> <span class="verse"><a name="7">7</a>Îi vei acoperi pielea cu ţepuşe, şi capul cu căngi?</span> <span class="verse"><a name="8">8</a>Ridică-ţi numai mîna împotriva lui, şi nu-ţi va mai veni gust să -l loveşti.</span> <span class="verse"><a name="9">9</a>Iată că eşti înşelat în aşteptarea ta de a -l prinde: numai să -l vezi, şi cazi la pămînt!</span> <span class="verse"><a name="10">10</a>Nimeni nu este atît de îndrăzneţ ca să -l întărîte. Cine Mi s'ar împotrivi în faţă?</span> <span class="verse"><a name="11">11</a>Cui sînt dator, ca să -i plătesc? Supt cer totul este al Meu.</span> <span class="verse"><a name="12">12</a>Vreau să mai vorbesc iarăş de mădularele lui, şi de tăria lui, şi de frumuseţea întocmirii lui.</span> <span class="verse"><a name="13">13</a>Cine -i va putea ridica veşmîntul? Cine va putea pătrunde între fălcile lui?</span> <span class="verse"><a name="14">14</a>Cine va putea deschide porţile gurii lui? Şirurile dinţilor lui cît sînt de înspăimîntătoare!</span> <span class="verse"><a name="15">15</a>Scuturile lui măreţe şi puternice, sînt unite împreună ca printr'o pecete;</span> <span class="verse"><a name="16">16</a>se ţin unul de altul, şi nici aerul n'ar putea trece printre ele.</span> <span class="verse"><a name="17">17</a>Sînt ca nişte fraţi cari se îmbrăţişează, se apucă, şi rămîn nedespărţiţi.</span> <span class="verse"><a name="18">18</a>Strănuturile lui fac să strălucească lumina; ochii lui sînt ca geana zorilor.</span> <span class="verse"><a name="19">19</a>Din gura lui ţîşnesc flacări, scapără schintei de foc din ea.</span> <span class="verse"><a name="20">20</a>Din nările lui iese fum, ca dintr'un vas care fierbe, ca dintr'o căldare fierbinte.</span> <span class="verse"><a name="21">21</a>Suflarea lui aprinde cărbunii, şi gura lui aruncă flacări.</span> <span class="verse"><a name="22">22</a>Tăria lui stă în grumaz, şi înaintea lui sare groaza.</span> <span class="verse"><a name="23">23</a>Părţile lui cele cărnoase se ţin împreună, ca turnate pe el, neclintite.</span> <span class="verse"><a name="24">24</a>Inima lui este tare ca piatra, tare ca piatra de moară care stă dedesupt.</span> <span class="verse"><a name="25">25</a>Cînd se scoală el, tremură vitejii, şi spaima îi pune pe fugă.</span> <span class="verse"><a name="26">26</a>Degeaba este lovit cu sabia; căci suliţa, săgeata şi pavăza nu folosesc la nimic.</span> <span class="verse"><a name="27">27</a>Pentru el ferul este ca paiul, arama, ca lemnul putred.</span> <span class="verse"><a name="28">28</a>Săgeata nu -l pune pe fugă, pietrele din praştie sînt ca pleava pentru el.</span> <span class="verse"><a name="29">29</a>Nu vede în ghioagă decît un fir de pai, şi rîde la şuieratul săgeţilor.</span> <span class="verse"><a name="30">30</a>Supt pîntecele lui sînt ţepi ascuţiţi: ai zice că este o grapă întinsă peste noroi.</span> <span class="verse"><a name="31">31</a>Face să clocotească fundul mării ca un cazan, şi -l clatină ca pe un vas plin cu mir.</span> <span class="verse"><a name="32">32</a>În urmă el lasă o cărare luminoasă; şi adîncul pare ca pletele unui bătrîn.</span> <span class="verse"><a name="33">33</a>Pe pămînt nimic nu -i este stăpîn; este făcut, ca să nu se teamă de nimic.</span> <span class="verse"><a name="34">34</a>Priveşte cu dispreţ tot ce este înălţat, este împăratul celor mai mîndre dobitoace.``</span> </p></div</div></div></body></html>