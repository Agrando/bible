<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 34</strong></div><p><span class="verse"><a name="1">1</a>Elihu a luat din nou cuvîntul, şi a zis:</span> <span class="verse"><a name="2">2</a>,Ascultaţi, înţelepţilor, cuvintele mele! Luaţi aminte la mine, pricepuţilor!</span> <span class="verse"><a name="3">3</a>Căci urechea deosebeşte cuvintele, cum gustă cerul gurii bucatele.`</span> <span class="verse"><a name="4">4</a>Să alegem ce este drept, să vedem între noi ce este bun.</span> <span class="verse"><a name="5">5</a>Iov a zis: ,Sînt nevinovat Şi Dumnezeu nu vrea să-mi dea dreptate;</span> <span class="verse"><a name="6">6</a>am dreptate şi trec drept mincinos; rana mea este jalnică, şi sînt fără păcat.`</span> <span class="verse"><a name="7">7</a>Este vreun om ca Iov, care să bea batjocura ca apa,</span> <span class="verse"><a name="8">8</a>care să umble în tovărăşia celor ce fac rău, care să meargă mînă în mînă cu cei nelegiuiţi?</span> <span class="verse"><a name="9">9</a>Căci el a zis: ,Nu -i foloseşte nimic omului să-şi pună plăcerea în Dumnezeu.`</span> <span class="verse"><a name="10">10</a>Ascultaţi-mă dar, oameni pricepuţi! Departe de Dumnezeu nedreptatea, departe de Cel Atotputernic fărădelegea!</span> <span class="verse"><a name="11">11</a>El dă omului după faptele lui, răsplăteşte fiecăruia după căile lui.</span> <span class="verse"><a name="12">12</a>Nu, negreşit, Dumnezeu nu săvîrşeşte fărădelegea; Cel Atotputernic nu calcă dreptatea.</span> <span class="verse"><a name="13">13</a>Cine L -a însărcinat să cîrmuiască pămîntul? Cine I -a dat lumea în grija Lui?</span> <span class="verse"><a name="14">14</a>Dacă nu s'ar gîndi decît la El, dacă Şi-ar lua înapoi duhul şi suflarea,</span> <span class="verse"><a name="15">15</a>tot ce este carne ar pieri deodată, şi omul s'ar întoarce în ţărînă.</span> <span class="verse"><a name="16">16</a>Dacă ai pricepere, ascultă lucrul acesta, ia aminte la glasul cuvintelor mele!</span> <span class="verse"><a name="17">17</a>Oare ar putea să domnească un vrăjmaş al dreptăţii? Şi vei osîndi tu pe Cel drept, pe Cel puternic,</span> <span class="verse"><a name="18">18</a>care strigă către împăraţi: ,Netrebnicilor!` Şi către domnitori: ,Nelegiuiţilor!`</span> <span class="verse"><a name="19">19</a>Care nu caută la faţa celor mari, şi nu face deosebire între bogat şi sărac, pentrucă toţi sînt lucrarea mînilor Lui?</span> <span class="verse"><a name="20">20</a>Într'o clipă, ei îşi pierd viaţa. La miezul nopţii, un popor se clatină şi piere. Cel puternic piere, fără amestecul mînii vreunui om.</span> <span class="verse"><a name="21">21</a>Căci Dumnezeu vede purtatea tuturor, priveşte paşii fiecăruia.</span> <span class="verse"><a name="22">22</a>Nu este nici întunerec, nici umbră a morţii, unde să se poată ascunde cei ce fac fărădelegea.</span> <span class="verse"><a name="23">23</a>Dumnezeu n'are nevoie să privească multă vreme, ca să tragă pe un om la judecată înaintea Lui.</span> <span class="verse"><a name="24">24</a>El zdrobeşte pe cei mari fără cercetare, şi pune pe alţii în locul lor.</span> <span class="verse"><a name="25">25</a>Căci El cunoaşte faptele lor: noaptea îi răstoarnă, sînt zdrobiţi.</span> <span class="verse"><a name="26">26</a>Îi loveşte ca pe nişte nelegiuiţi, în faţa tuturor.</span> <span class="verse"><a name="27">27</a>Abătîndu-se dela El, şi părăsindtoate căile Lui,</span> <span class="verse"><a name="28">28</a>ei au făcut să se înalţe la Dumnezeu strigătul săracului. I-au îndreptat luarea aminte la strigătul celui nenorocit.</span> <span class="verse"><a name="29">29</a>Dacă dă El pace, cine poate s'o turbure? Dacă Îşi ascunde El Faţa, cine poate să -L vadă? La fel se poartă fie cu un popor, fie cu un om,</span> <span class="verse"><a name="30">30</a>pentru ca nelegiuitul să nu mai stăpînească şi să nu mai fie o cursă pentru popor.</span> <span class="verse"><a name="31">31</a>Căci a zis el vreodată lui Dumnezeu: ,Am fost pedepsit, nu voi mai păcătui;</span> <span class="verse"><a name="32">32</a>arată-mi ce nu văd; dacă am făcut nedreptăţi, nu voi mai face?`</span> <span class="verse"><a name="33">33</a>Oare după părerea ta va face Dumnezeu dreptate? Tu lepezi, tu alegi, şi nu eu; Spune dar ce ştii!</span> <span class="verse"><a name="34">34</a>Oamenii cu pricepere vor fi de părerea mea, înţeleptul care m'ascultă va gîndi ca mine:</span> <span class="verse"><a name="35">35</a>,Iov vorbeşte fără pricepere, şi cuvîntările lui sînt lipsite de judecată.</span> <span class="verse"><a name="36">36</a>Să fie încercat dar mai departe, fiindcă răspunde ca cei răi!</span> <span class="verse"><a name="37">37</a>Căci adaugă la greşelile lui păcate noi; bate din palme în mijlocul nostru, îşi înmulţeşte cuvintele împotriva lui Dumnezeu.``</span> </p></div</div></div></body></html>