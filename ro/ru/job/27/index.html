<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 27</strong></div><p><span class="verse"><a name="1">1</a>Iov a luat din nou cuvîntul, a vorbit în pilde, şi a zis:</span> <span class="verse"><a name="2">2</a>,,Viu este Dumnezeu, care nu-mi dă dreptate! Viu este Cel Atotputernic, care îmi amărăşte viaţa,</span> <span class="verse"><a name="3">3</a>că atîta vreme cît voi avea suflet, şi suflarea lui Dumnezeu va fi în nările mele,</span> <span class="verse"><a name="4">4</a>buzele mele nu vor rosti nimic nedrept, limba mea nu va spune nimic neadevărat.</span> <span class="verse"><a name="5">5</a>Departe de mine gîndul să vă dau dreptate! Pînă la cea din urmă suflare îmi voi apăra nevinovăţia.</span> <span class="verse"><a name="6">6</a>Ţin să-mi scot dreptatea, şi nu voi slăbi; inima nu mă mustră pentru niciuna din zilele mele.</span> <span class="verse"><a name="7">7</a>Vrăjmaşul meu să fie ca cel rău, şi protivnicul meu ca cel nelegiuit!</span> <span class="verse"><a name="8">8</a>Ce nădejde -i mai rămîne celui nelegiuit; cînd îi taie Dumnezeu firul vieţii, cînd îi ia sufletul?</span> <span class="verse"><a name="9">9</a>Îi ascultă Dumnezeu strigătele, cînd vine strîmtoarea peste el?</span> <span class="verse"><a name="10">10</a>Este Cel Atotputernic desfătarea lui? Înalţă el în tot timpul rugăciuni lui Dumnezeu?</span> <span class="verse"><a name="11">11</a>Vă voi învăţa căile lui Dumnezeu, nu vă voi ascunde planurile Celui Atotputernic.</span> <span class="verse"><a name="12">12</a>Dar voi le cunoaşteţi, şi sînteţi de acelaş gînd; pentruce dar vorbiţi aşa de prosteşte?</span> <span class="verse"><a name="13">13</a>Iată soarta pe care o păstrează Dumnezeu celui rău, moştenirea pe care o hotărăşte Cel Atotputernic celui nelegiuit.</span> <span class="verse"><a name="14">14</a>Dacă are mulţi fii, îi are pentru sabie, şi odraslele lui duc lipsă de pîne.</span> <span class="verse"><a name="15">15</a>Ceice scapă din ai lui, sînt îngropaţi de ciumă, şi văduvele lor nu -i plîng.</span> <span class="verse"><a name="16">16</a>Dacă strînge argint ca ţărîna, dacă îngrămădeşte haine ca noroiul, -</span> <span class="verse"><a name="17">17</a>el le strînge, dar cel fără vină se îmbracă în ele, şi de argintul lui omul fără prihană are parte.</span> <span class="verse"><a name="18">18</a>Casa lui este ca aceea pe care o zideşte molia, ca o colibă pe care şi -o face un străjer.</span> <span class="verse"><a name="19">19</a>Se culcă bogat, şi moare despoiat; deschide ochii, şi totul a pierit.</span> <span class="verse"><a name="20">20</a>Îl apucă groaza ca nişte ape; şi noaptea, îl ia vîrtejul.</span> <span class="verse"><a name="21">21</a>Vîntul de răsărit îl ia, şi se duce; îl smulge cu putere din locuinţa lui.</span> <span class="verse"><a name="22">22</a>Dumnezeu aruncă fără milă săgeţi împotriva lui, şi cel rău ar vrea să fugă să scape de ele.</span> <span class="verse"><a name="23">23</a>Oamenii bat din palme la căderea lui, şi -l flueră la plecarea din locul lui.</span> </p></div</div></div></body></html>