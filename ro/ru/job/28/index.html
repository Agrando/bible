<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 28</strong></div><p><span class="verse"><a name="1">1</a>Argintul are o mină de unde se scoate, şi aurul are un loc de unde este scos ca să fie curăţit.</span> <span class="verse"><a name="2">2</a>Ferul se scoate din pămînt, şi piatra se topeşte ca să dea arama.</span> <span class="verse"><a name="3">3</a>Omul pune capăt întunerecului, cercetează, pînă în ţinuturile cele mai adînci, pietrele ascunse în negura şi în umbra morţii.</span> <span class="verse"><a name="4">4</a>Sapă o fîntînă departe de locurile locuite; picioarele nu -i mai sînt de ajutor, stă atîrnat şi se clatină, departe de locuinţele omeneşti.</span> <span class="verse"><a name="5">5</a>Pămîntul, de unde iese pînea, este răscolit în lăuntrul lui ca de foc,</span> <span class="verse"><a name="6">6</a>pietrele lui cuprind safir, şi în el se găseşte pulbere de aur.</span> <span class="verse"><a name="7">7</a>Pasărea de pradă nu -i cunoaşte cărarea. Ochiul vulturului n'a zărit -o,</span> <span class="verse"><a name="8">8</a>cele mai trufaşe dobitoace n'au călcat pe ea, şi leul n'a trecut niciodată pe ea.</span> <span class="verse"><a name="9">9</a>Omul îşi pune mîna pe stînca de cremene, şi răstoarnă munţii din rădăcină.</span> <span class="verse"><a name="10">10</a>Sapă şanţuri în stînci, şi ochiul lui priveşte tot ce este de preţ în ele.</span> <span class="verse"><a name="11">11</a>Opreşte curgerea apelor, şi scoate la lumină ce este ascuns.</span> <span class="verse"><a name="12">12</a>Dar înţelepciunea unde se găseşte? Unde este locuinţa priceperii?</span> <span class="verse"><a name="13">13</a>Omul nu -i cunoaşte preţul, ea nu se găseşte în pămîntul celor vii.</span> <span class="verse"><a name="14">14</a>Adîncul zice: ,Nu este în mine`, şi marea zice: ,Nu este la mine.`;</span> <span class="verse"><a name="15">15</a>Ea nu se dă în schimbul aurului curat, nu se cumpără cîntărindu-se cu argint;</span> <span class="verse"><a name="16">16</a>nu se cîntăreşte pe aurul din Ofir, nici pe onixul cel scump, nici pe safir.</span> <span class="verse"><a name="17">17</a>Nu se poate asemăna cu aurul, nici cu diamantul, nu se poate schimba cu un vas de aur ales.</span> <span class="verse"><a name="18">18</a>Mărgeanul şi cristalul nu sînt nimic pe lîngă ea: înţelepciunea preţuieşte mai mult decît mărgăritarele.</span> <span class="verse"><a name="19">19</a>Topazul din Etiopia nu este ca ea, şi aurul curat nu se cumpăneşte cu ea.</span> <span class="verse"><a name="20">20</a>De unde vine atunci înţelepciunea? Unde este locuinţa priceperii?</span> <span class="verse"><a name="21">21</a>Este ascunsă de ochii tuturor celor vii, este ascunsă de păsările cerului.</span> <span class="verse"><a name="22">22</a>Adîncul şi moartea zic: ,Noi am auzit vorbindu-se de ea.`</span> <span class="verse"><a name="23">23</a>Dumnezeu îi ştie drumul, El îi cunoaşte locuinţa.</span> <span class="verse"><a name="24">24</a>Căci El vede pînă la marginile pămîntului, zăreşte totul subt ceruri.</span> <span class="verse"><a name="25">25</a>Cînd a rînduit greutatea vîntului, şi cînd a hotărît măsura apelor,</span> <span class="verse"><a name="26">26</a>cînd a dat legi ploii, şi cînd a însemnat drumul fulgerului şi tunetului,</span> <span class="verse"><a name="27">27</a>atunci a văzut înţelepciunea şi a arătat -o, i -a pus temeliile şi a pus -o la încercare.</span> <span class="verse"><a name="28">28</a>Apoi a zis omului: ,Iată, frica de Domnul, aceasta este înţelepciunea; depărtarea de rău, este pricepere.`</span> </p></div</div></div></body></html>