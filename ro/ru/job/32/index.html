<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 32</strong></div><p><span class="verse"><a name="1">1</a>Aceşti trei oameni au încetat să mai răspundă lui Iov, pentrucă el se socotea fără vină.</span> <span class="verse"><a name="2">2</a>Atunci s'a aprins de mînie Elihu, fiul lui Baracheel din Buz, din familia lui Ram. El s'a aprins de mînie împotriva lui Iov, pentrucă zicea că este fără vină înaintea lui Dumnezeu.</span> <span class="verse"><a name="3">3</a>Şi s'a aprins de mînie împotriva celor trei prieteni ai lui, pentru că nu găseau nimic de răspuns şi totuş osîndeau pe Iov.</span> <span class="verse"><a name="4">4</a>Fiindcă ei erau mai în vîrstă decît el, Elihu aşteptase pînă în clipa aceasta, ca să vorbească lui Iov.</span> <span class="verse"><a name="5">5</a>Dar, văzînd că nu mai era niciun răspuns în gura acestor trei oameni, Elihu s'a aprins de mînie.</span> <span class="verse"><a name="6">6</a>Şi Elihu, fiul lui Baracheel din Buz, a luat cuvîntul, şi a zis: ,,Eu sînt tînăr, şi voi sînteţi bătrîni: de aceea m'am temut, şi m'am ferit să vă arăt gîndul meu.</span> <span class="verse"><a name="7">7</a>Eu îmi ziceam: ,Să vorbească bătrîneţa, marele număr de ani să înveţe pe alţii înţelepciunea.`</span> <span class="verse"><a name="8">8</a>Dar, de fapt, în om, duhul, suflarea Celui Atotputernic, dă priceperea.</span> <span class="verse"><a name="9">9</a>Nu vîrsta aduce înţelepciunea, nu bătrîneţa te face în stare să judeci.</span> <span class="verse"><a name="10">10</a>Iată de ce zic: ,Ascultaţi-mă! Îmi voi spune şi eu părerea.</span> <span class="verse"><a name="11">11</a>Am aşteptat sfîrşitul cuvîntărilor voastre, v'am urmărit dovezile, cercetarea pe care aţi făcut -o cuvintelor lui Iov.</span> <span class="verse"><a name="12">12</a>V'am dat toată luarea aminte; şi iată că, niciunul din voi nu l -a încredinţat, niciunul nu i -a răsturnat cuvintele.</span> <span class="verse"><a name="13">13</a>Să nu ziceţi însă: ,În el noi am găsit înţelepciunea; numai Dumnezeu îl poate înfunda, nu un om!`</span> <span class="verse"><a name="14">14</a>Mie nu mi -a vorbit deadreptul: de aceea eu îi voi răspunde cu totul altfel decît voi.</span> <span class="verse"><a name="15">15</a>Ei se tem, nu mai răspund! Li s'a tăiat cuvîntul!</span> <span class="verse"><a name="16">16</a>Am aşteptat pînă şi-au sfîrşit cuvîntările, pînă s'au oprit şi n'au ştiut ce să mai răspundă.</span> <span class="verse"><a name="17">17</a>Vreau să răspund şi eu la rîndul meu, vreau să spun şi eu ce gîndesc.</span> <span class="verse"><a name="18">18</a>Căci sînt plin de cuvinte, îmi dă ghes duhul înlăuntrul meu;</span> <span class="verse"><a name="19">19</a>lăuntrul meu este ca un vin care n'are pe unde să iasă, ca nişte burdufuri noi, gata să plesnească.</span> <span class="verse"><a name="20">20</a>Voi vorbi deci, ca să răsuflu în voie, îmi voi deschide buzele şi voi răspunde.</span> <span class="verse"><a name="21">21</a>Nu voi căuta la înfăţişare, nu voi linguşi pe nimeni;</span> <span class="verse"><a name="22">22</a>căci nu ştiu să linguşesc: altfel, într'o clipeală m'ar lua Ziditorul meu.</span> </p></div</div></div></body></html>