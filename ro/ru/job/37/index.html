<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 37</strong></div><p><span class="verse"><a name="1">1</a>La auzul acestor lucruri îmi tremură inima de tot, şi sare din locul ei.</span> <span class="verse"><a name="2">2</a>Ascultaţi, ascultaţi trăsnetul tunetului Său, bubuitul care iese din gura Lui!</span> <span class="verse"><a name="3">3</a>Îl rostogoleşte pe toată întinderea cerurilor, şi fulgerul Lui luminează pînă la marginile pămîntului.</span> <span class="verse"><a name="4">4</a>Apoi se aude un bubuit, tună cu glasul Lui măreţ; şi nu mai opreşte fulgerul, de îndată ce răsună glasul Lui.</span> <span class="verse"><a name="5">5</a>Dumnezeu tună cu glasul Lui în chip minunat; face lucruri mari pe cari noi nu le înţelegem.</span> <span class="verse"><a name="6">6</a>El zice zăpezii: ,Cazi pe pămînt!` Zice acelaş lucru ploii, chiar şi celor mai puternice ploi.</span> <span class="verse"><a name="7">7</a>Pecetluieşte mîna tuturor oamenilor, pentruca toţi să se recunoască de făpturi ale Lui.</span> <span class="verse"><a name="8">8</a>Fiara sălbatică se trage într'o peşteră, şi se culcă în vizuina ei.</span> <span class="verse"><a name="9">9</a>Vijelia vine dela miazăzi, şi frigul, din vînturile dela miazănoapte.</span> <span class="verse"><a name="10">10</a>Dumnezeu, prin suflarea Lui, face ghiaţa, şi micşorează locul apelor mari.</span> <span class="verse"><a name="11">11</a>Încarcă norii cu aburi, şi -i risipeşte schinteietori;</span> <span class="verse"><a name="12">12</a>mişcarea lor se îndreaptă după planurile Lui, pentru împlinirea a tot ce le porunceşte El pe faţa pămîntului locuit.</span> <span class="verse"><a name="13">13</a>Îi face să pară ca o nuia cu care loveşte pămîntul, sau ca un semn al dragostei Lui.</span> <span class="verse"><a name="14">14</a>Iov, ia aminte la aceste lucruri! Priveşte liniştit minunile lui Dumnezeu!</span> <span class="verse"><a name="15">15</a>Ştii cum cîrmuieşte Dumnezeu norii, şi cum face să strălucească din ei fulgerul Său?</span> <span class="verse"><a name="16">16</a>Înţelegi tu plutirea norilor, minunile Aceluia a cărui ştiinţă este desăvîrşită?</span> <span class="verse"><a name="17">17</a>Ştii pentruce ţi se încălzesc veşmintele, cînd se odihneşte pămîntul de vîntul de miazăzi?</span> <span class="verse"><a name="18">18</a>Poţi tu să întinzi cerurile ca El, tari ca o oglindă turnată?</span> <span class="verse"><a name="19">19</a>Arată-ne ce trebuie să -I spunem. Căci sîntem prea neştiutori ca să -I putem vorbi.</span> <span class="verse"><a name="20">20</a>Cine -I va da de veste că Îi voi vorbi? Dar care este omul care-şi doreşte pierderea?</span> <span class="verse"><a name="21">21</a>Acum, fireşte, nu putem vedea lumina soarelui care străluceşte în dosul norilor, dar va trece un vînt şi -l va curăţi;</span> <span class="verse"><a name="22">22</a>dela miază-noapte ne vine aurora, şi ce înfricoşată este măreţia care înconjoară pe Dumnezeu!</span> <span class="verse"><a name="23">23</a>Pe Cel Atotputernic nu -L putem ajunge, căci este mare în tărie, dar dreptul şi dreptatea deplină El nu le frînge.</span> <span class="verse"><a name="24">24</a>De aceea oamenii trebuie să se teamă de El; El nu-Şi îndreaptă privirile spre cei ce se cred înţelepţi.``</span> </p></div</div></div></body></html>