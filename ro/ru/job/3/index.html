<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 3</strong></div><p><span class="verse"><a name="1">1</a>După aceea, Iov a deschis gura şi a blestemat ziua în care s'a născut.</span> <span class="verse"><a name="2">2</a>A luat cuvîntul şi a zis:</span> <span class="verse"><a name="3">3</a>,,Blestemată să fie ziua în care m'am născut,</span> <span class="verse"><a name="4">4</a>Prefacă-se în întunerec ziua aceea, să nu se îngrijească Dumnezeu de ea din cer, şi să nu mai strălucească lumina peste ea!</span> <span class="verse"><a name="5">5</a>S'o cuprindă întunerecul şi umbra morţii, nori groşi să vină peste ea, şi neguri de peste zi s'o înspăimînte!</span> <span class="verse"><a name="6">6</a>Noaptea aceea! S'o acopere întunerecul, să piară din an, să nu mai fie numărată între luni!</span> <span class="verse"><a name="7">7</a>Da, stearpă să fie noaptea aceea, ducă-se veselia din ea!</span> <span class="verse"><a name="8">8</a>Blestemată să fie de ceice blastămă zilele, de ceice ştiu să întărîte Leviatanul;</span> <span class="verse"><a name="9">9</a>să se întunece stelele din amurgul ei, în zădar să aştepte lumina, şi să nu mai vadă genele zorilor zilei!</span> <span class="verse"><a name="10">10</a>Căci n'a închis pîntecele care m'a zămislit, nici n'a ascuns suferinţa dinaintea ochilor mei.</span> <span class="verse"><a name="11">11</a>Dece n'am murit în pîntecele mamei mele? Dece nu mi-am dat sufletul la ieşirea din pîntecele ei?</span> <span class="verse"><a name="12">12</a>Dece am găsit genunchi cari să mă primească? Şi ţîţe cari să-mi dea lapte?</span> <span class="verse"><a name="13">13</a>Acum aş fi culcat, aş fi liniştit, aş dormi şi m'aş odihni</span> <span class="verse"><a name="14">14</a>cu împăraţii şi cei mari de pe pămînt, cari şi-au zidit falnice morminte,</span> <span class="verse"><a name="15">15</a>cu domnitorii cari aveau aur, şi şi-au umplut casele cu argint.</span> <span class="verse"><a name="16">16</a>Sau n'aş mai fi în viaţă, aş fi ca o stîrpitură îngropată, ca nişte copii cari n'au văzut lumina!</span> <span class="verse"><a name="17">17</a>Acolo nu te mai necăjesc cei răi, acolo se odihnesc cei sleiţi de puteri.</span> <span class="verse"><a name="18">18</a>Acolo cei puşi în lanţuri sînt lăsaţi toţi în pace, nu mai aud glasul asupritorului;</span> <span class="verse"><a name="19">19</a>cel mai mic şi cel mare sînt tot una acolo, şi robul scapă de stăpînul său.</span> <span class="verse"><a name="20">20</a>Pentru ce dă Dumnezeu lumină celui ce sufere, şi viaţă celor amăriţi la suflet,</span> <span class="verse"><a name="21">21</a>cari aşteaptă moartea şi nu vine; măcar că o doresc mai mult decît o comoară,</span> <span class="verse"><a name="22">22</a>cari n'ar mai putea de bucurie şi de veselie, dacă ar găsi mormîntul? -</span> <span class="verse"><a name="23">23</a>Pentruce, zic, dă El lumină omului care nu ştie încotro să meargă, pe care îl îngrădeşte Dumnezeu de toate părţile?</span> <span class="verse"><a name="24">24</a>Suspinurile îmi sînt hrana de toate zilele, şi jalea mi se varsă ca apa.</span> <span class="verse"><a name="25">25</a>De ce mă tem, aceea mi se întîmplă; de ce mi -e frică, de aceea am parte!</span> <span class="verse"><a name="26">26</a>N'am nici linişte, nici pace, nici odihnă, şi necazul dă peste mine.``</span> </p></div</div></div></body></html>