<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 15</strong></div><p><span class="verse"><a name="1">1</a>Elifaz din Teman a luat cuvîntul, şi a zis:</span> <span class="verse"><a name="2">2</a>,,Se cade să dea înţeleptul ca răspuns înţelepciune deşartă? Sau să-şi umfle pieptul cu vînt de răsărit?</span> <span class="verse"><a name="3">3</a>Să se apere prin cuvinte cari n'ajută la nimic, şi prin cuvîntări cari nu slujesc la nimic?</span> <span class="verse"><a name="4">4</a>Tu nimiceşti chiar şi frica de Dumnezeu, nimiceşti orice simţire de evlavie faţă de Dumnezeu.</span> <span class="verse"><a name="5">5</a>Nelegiuirea ta îţi cîrmuieşte gura, şi împrumuţi vorbirea oamenilor vicleni.</span> <span class="verse"><a name="6">6</a>Nu eu, ci gura ta te osîndeşte, buzele tale mărturisesc împotriva ta.</span> <span class="verse"><a name="7">7</a>Tu eşti omul care s'a născut întîi? Te-ai născut tu înaintea dealurilor?</span> <span class="verse"><a name="8">8</a>Ai fost tu la sfaturile lui Dumnezeu; şi ai sorbit din ele înţelepciune pentru tine?</span> <span class="verse"><a name="9">9</a>Ce ştii tu şi să nu ştim şi noi? Ce cunoştinţă ai tu pe care să n'o avem şi noi?</span> <span class="verse"><a name="10">10</a>Între noi sînt peri albi, bătrîni, oameni mai înziliţi decît tatăl tău.</span> <span class="verse"><a name="11">11</a>Puţin lucru sînt mîngîierile lui Dumnezeu pentru tine, şi cuvintele cari-ţi vorbesc atît de blînd?...</span> <span class="verse"><a name="12">12</a>Încotro te trage inima, şi ce înseamnă această privire ţintă a ochilor tăi?</span> <span class="verse"><a name="13">13</a>Ce! împotriva lui Dumnezeu îţi îndrepţi tu mînia, şi-ţi ies din gură cuvinte ca acestea?</span> <span class="verse"><a name="14">14</a>,Ce este omul, ca să fie curat? Şi poate cel născut din femeie să fie fără prihană?</span> <span class="verse"><a name="15">15</a>Dacă n'are încredere Dumnezeu nici în sfinţii Săi, dacă nici cerurile nu sînt curate înaintea Lui,</span> <span class="verse"><a name="16">16</a>cu cît mai puţin fiinţa urîcioasă şi stricată-omul, care bea nelegiuirea ca apa!</span> <span class="verse"><a name="17">17</a>Vreau să te învăţ, ascultă-mă! Voi istorisi ce am văzut,</span> <span class="verse"><a name="18">18</a>ce au arătat înţelepţii, ce au descoperit ei, auzind dela părinţii lor,</span> <span class="verse"><a name="19">19</a>cărora singuri li se dăduse ţara, şi printre cari nici un străin nu venise încă.</span> <span class="verse"><a name="20">20</a>,Omul cel rău îşi duce în nelinişte toate zilele vieţii, toţi anii de cari are parte cel nelegiuit.</span> <span class="verse"><a name="21">21</a>Ţipete de spaimă răsună la urechile lui: În mijlocul fericirii lui, pustiitorul se va arunca asupra lui.</span> <span class="verse"><a name="22">22</a>El nu trage nădejde să scape de întunerec, vede sabia care -l ameninţă;</span> <span class="verse"><a name="23">23</a>aleargă încoace şi încolo să caute pîne, ştie că -l aşteaptă ziua întunerecului.</span> <span class="verse"><a name="24">24</a>Necazul şi neliniştea îl înspăimîntă, şi se aruncă asupra lui ca un împărat gata de luptă.</span> <span class="verse"><a name="25">25</a>Căci a ridicat mîna împotriva lui Dumnezeu, s'a împotrivit Celui Atot Puternic,</span> <span class="verse"><a name="26">26</a>şi a avut îndrăzneala să se năpustească asupra Lui cu partea cea mai tare a scuturilor lui.</span> <span class="verse"><a name="27">27</a>Avea faţa acoperită cu grăsime, coapsele încărcate cu osînză,</span> <span class="verse"><a name="28">28</a>şi locuia în cetăţi nimicite, în case părăsite, sortite să fie dărîmate.</span> <span class="verse"><a name="29">29</a>Nu se va mai îmbogăţi, averea nu -i va creşte, şi avuţia nu se va mai întinde pe pămînt.</span> <span class="verse"><a name="30">30</a>Nu va putea ieşi din întunerec, flacăra îi va arde mlădiţele, şi Dumnezeu îl va pierde cu suflarea gurii Lui.</span> <span class="verse"><a name="31">31</a>Dacă se încrede în rău, se înşeală, căci răul îi va fi răsplata.</span> <span class="verse"><a name="32">32</a>Ea va veni înainte de capătul zilelor lui, şi ramura lui nu va mai înverzi.</span> <span class="verse"><a name="33">33</a>Va fi ca o viţă despoiată de roadele ei încă verzi, ca un măslin ale cărui flori au căzut.</span> <span class="verse"><a name="34">34</a>Căci casa celui nelegiuit va ajunge stearpă, şi cortul omului stricat îl va mînca focul.</span> <span class="verse"><a name="35">35</a>El zămisleşte răul şi naşte răul: în sînul lui coace roade cari -l înşeală.```</span> </p></div</div></div></body></html>