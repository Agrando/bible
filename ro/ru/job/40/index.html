<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/job">Job</a> &gt <strong>Chapter 40</strong></div><p><span class="verse"><a name="1">1</a>Domnul, a vorbit lui Iov, şi a zis:</span> <span class="verse"><a name="2">2</a>,,Eşti încredinţat acum tu, care vorbeşti împotriva Celui Atotputernic? Tu care mustri pe Dumnezeu, mai ai vreun răspuns de dat?``</span> <span class="verse"><a name="3">3</a>Iov a răspuns Domnului, şi a zis:</span> <span class="verse"><a name="4">4</a>,,Iată, eu sînt prea mic; ce să-Ţi răspund? Îmi pun mîna la gură.</span> <span class="verse"><a name="5">5</a>Am vorbit odată, şi nu voi mai răspunde; de două ori, şi nu voi mai adăuga nimic.``</span> <span class="verse"><a name="6">6</a>Domnul a răspuns lui Iov din mijlocul furtunii, şi a zis:</span> <span class="verse"><a name="7">7</a>,,Încinge-ţi mijlocul ca un viteaz; ca Eu să te întreb, şi tu să Mă înveţi.</span> <span class="verse"><a name="8">8</a>Vrei să nimiceşti pînă şi dreptatea Mea? Şi să Mă osîndeşti, ca să-ţi scoţi dreptatea?</span> <span class="verse"><a name="9">9</a>Ai tu un braţ ca al lui Dumnezeu, şi un glas de tunet ca al Lui?</span> <span class="verse"><a name="10">10</a>Împodobeşte-te cu măreţie şi mărime, îmbracă-te cu strălucire şi cu slavă!</span> <span class="verse"><a name="11">11</a>Varsă-ţi valurile mîniei tale, şi doboară cu o privire pe cei trufaşi!</span> <span class="verse"><a name="12">12</a>Smereşte cu o privire pe cei trufaşi, zdrobeşte pe loc pe cei răi,</span> <span class="verse"><a name="13">13</a>ascunde -i pe toţi împreună în ţărînă, înveleşte-le faţa în întunerec!</span> <span class="verse"><a name="14">14</a>Şi atunci voi aduce şi Eu lauda puterii dreptei tale.</span> <span class="verse"><a name="15">15</a>Uită-te la ipopotamul, căruia i-am dat viaţă ca şi ţie! El mănîncă iarbă ca boul.</span> <span class="verse"><a name="16">16</a>Uită-te ce tărie are în coapse, şi ce putere are în muşchii pîntecelui său!</span> <span class="verse"><a name="17">17</a>Îşi îndoaie coada tare ca un cedru, şi vinele coapselor lui sînt întreţăsute.</span> <span class="verse"><a name="18">18</a>Oasele lui sînt ca nişte ţevi de aramă, mădularele lui sînt ca nişte drugi de fer.</span> <span class="verse"><a name="19">19</a>El este cea mai mare dintre lucrările lui Dumnezeu. Cel ce l -a făcut l -a înzestrat cu o suliţă..</span> <span class="verse"><a name="20">20</a>El îşi găseşte hrana în munţi, unde se joacă toate fiarele cîmpului.</span> <span class="verse"><a name="21">21</a>Se culcă supt lotus, în mijlocul trestiilor şi mlaştinilor.</span> <span class="verse"><a name="22">22</a>Desişul lotusului îl acopere cu umbra lui, sălciile pîrîului îl înconjoară.</span> <span class="verse"><a name="23">23</a>Dacă se întîmplă ca rîul să iasă din matcă, el nu fuge: chiar de s'ar năpusti Iordanul în gîtlejul lui, el ar rămînea liniştit.</span> <span class="verse"><a name="24">24</a>Crezi că -l poţi prinde lovindu -l în faţă? Sau crezi că -i vei putea străpunge nasul cu ajutorul laţurilor?</span> </p></div</div></div></body></html>