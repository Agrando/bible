<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Mai bine o bucată de pîne uscată, cu pace, decît o casă plină de cărnuri, cu ceartă! -</span> <span class="verse"><a name="2">2</a>Un argat cu minte stăpîneşte peste fiul care face ruşine, şi va împărţi moştenirea cu fraţii lui.</span> <span class="verse"><a name="3">3</a>Tigaia lămureşte argintul, şi cuptorul lămureşte aurul; dar Cel ce încearcă inimile, este Domnul. -</span> <span class="verse"><a name="4">4</a>Cel rău ascultă cu luare aminte la buza nelegiuită, şi mincinosul pleacă urechea la limba nimicitoare. -</span> <span class="verse"><a name="5">5</a>Cine îşi bate joc de sărac, îşi bate joc de Cel ce l -a făcut; cine se bucură de o nenorocire, nu va rămînea nepedepsit. -</span> <span class="verse"><a name="6">6</a>Copiii copiilor sînt cununa bătrînilor, şi părinţii sînt slava copiilor lor. -</span> <span class="verse"><a name="7">7</a>Cuvintele alese nu se potrivesc în gura unui nebun; cu cît mai puţin cuvintele mincinoase în gura unui om de viţă aleasă! -</span> <span class="verse"><a name="8">8</a>Darurile par o piatră scumpă în ochii celor ce le primesc: ori încotro se întorc, izbîndesc. -</span> <span class="verse"><a name="9">9</a>Cine acopere o greşală, caută dragostea, dar cine o pomeneşte mereu în vorbirile lui, desbină pe prieteni. -</span> <span class="verse"><a name="10">10</a>O mustrare pătrunde mai mult pe omul priceput, decît o sută de lovituri pe cel nebun. -</span> <span class="verse"><a name="11">11</a>Cel rău nu caută decît răscoală, dar un sol fără milă va fi trimes împotriva lui. -</span> <span class="verse"><a name="12">12</a>Mai bine să întîlneşti o ursoaică jefuită de puii ei, decît un nebun în timpul nebuniei lui. -</span> <span class="verse"><a name="13">13</a>Celui ce întoarce rău pentru bine, nu -i va părăsi răul casa. -</span> <span class="verse"><a name="14">14</a>Începutul unei certe este ca slobozirea unor ape; deaceea, curmă cearta înainte de a se înteţi. -</span> <span class="verse"><a name="15">15</a>Cel ce iartă pe vinovat şi osîndeşte pe cel nevinovat, sînt amîndoi o scîrbă înaintea Domnului. -</span> <span class="verse"><a name="16">16</a>La ce slujeşte argintul în mîna nebunului? Să cumpere înţelepciunea?... Dar n'are minte. -</span> <span class="verse"><a name="17">17</a>Prietenul adevărat iubeşte oricînd, şi în nenorocire ajunge ca un frate. -</span> <span class="verse"><a name="18">18</a>Omul fără minte dă chezăşie, se pune chezaş pentru aproapele său. -</span> <span class="verse"><a name="19">19</a>Cine iubeşte certurile iubeşte păcatul, şi cine-şi zideşte poarta prea înaltă, îşi caută pieirea. -</span> <span class="verse"><a name="20">20</a>Cel cu inimă prefăcută nu găseşte fericirea, şi cel cu limba stricată cade în nenorocire. -</span> <span class="verse"><a name="21">21</a>Cine dă naştere unui nebun va avea întristare, şi tatăl unui nebun nu poate să se bucure. -</span> <span class="verse"><a name="22">22</a>O inimă veselă este un bun leac, dar un duh mîhnit usucă oasele. -</span> <span class="verse"><a name="23">23</a>Cel rău primeşte daruri pe ascuns, ca să sucească şi căile dreptăţii. -</span> <span class="verse"><a name="24">24</a>Înţelepciunea este în faţa omului priceput, dar ochii nebunului o caută la capătul pămîntului. -</span> <span class="verse"><a name="25">25</a>Un fiu nebun aduce necaz tatălui său, şi amărăciune celei ce l -a născut. -</span> <span class="verse"><a name="26">26</a>Nu este bine să osîndeşti pe cel neprihănit la o gloabă, nici să loveşti pe cei de neam ales din pricina neprihănirii lor. -</span> <span class="verse"><a name="27">27</a>Cine îşi înfrînează vorbele, cunoaşte ştiinţa, şi cine are duhul potolit este un om priceput. -</span> <span class="verse"><a name="28">28</a>Chiar şi un prost ar trece de înţelept dacă ar tăcea, şi de priceput dacă şi-ar ţinea gura.</span> </p></div</div></div></body></html>