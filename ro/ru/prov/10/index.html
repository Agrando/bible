<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Pildele lui Solomon. Un fiu înţelept este bucuria tatălui, dar un fiu nebun este mîhnirea mamei sale.</span> <span class="verse"><a name="2">2</a>Comorile cîştigate pe nedrept nu folosesc, dar neprihănirea izbăveşte dela moarte.</span> <span class="verse"><a name="3">3</a>Domnul nu lasă pe cel neprihănit să sufere de foame, dar îndepărtează pofta celor răi.</span> <span class="verse"><a name="4">4</a>Cine lucrează cu o mînă leneşă sărăceşte, dar mîna celor harnici îmbogăţeşte.</span> <span class="verse"><a name="5">5</a>Cine strînge vara, este un om chibzuit, cine doarme în timpul seceratului este un om care face ruşine.</span> <span class="verse"><a name="6">6</a>Pe capul celui neprihănit sînt binecuvîntări, dar gura celor răi ascunde sîlnicie.</span> <span class="verse"><a name="7">7</a>Pomenirea celui neprihănit este binecuvîntată, dar numele celor răi putrezeşte. -</span> <span class="verse"><a name="8">8</a>Cine are o inimă înţeleaptă primeşte învăţăturile, dar cine are o gură nesocotită se prăpădeşte singur. -</span> <span class="verse"><a name="9">9</a>Cine umblă fără prihană, umblă fără teamă, dar cine apucă pe căi strîmbe se dă singur de gol. -</span> <span class="verse"><a name="10">10</a>Cine clipeşte din ochi este o pricină de întristare, şi cine are o gură nesocotită se prăpădeşte singur. -</span> <span class="verse"><a name="11">11</a>Gura celui neprihănit este un izvor de viaţă, dar gura celor răi ascunde sîlnicie. -</span> <span class="verse"><a name="12">12</a>Ura stîrneşte certuri, dar dragostea acopere toate greşelile. -</span> <span class="verse"><a name="13">13</a>Pe buzele omului priceput se află înţelepciunea, dar nuiaua este pentru spatele celui fără minte. -</span> <span class="verse"><a name="14">14</a>Înţelepţii păstrează ştiinţa, dar gura nebunului este o pieire apropiată. -</span> <span class="verse"><a name="15">15</a>Averea este o cetate întărită pentru cel bogat; dar prăpădirea celor nenorociţi, este sărăcia lor. -</span> <span class="verse"><a name="16">16</a>Cel neprihănit îşi întrebuinţează cîştigul pentru viaţă, iar cel rău îşi întrebuinţează venitul pentru păcat. -</span> <span class="verse"><a name="17">17</a>Cine îşi aduce aminte de certare apucă pe calea vieţii; dar cel ce uită mustrarea apucă pe căi greşite. -</span> <span class="verse"><a name="18">18</a>Cine ascunde ura, are buze mincinoase, şi cine răspîndeşte bîrfelile este un nebun. -</span> <span class="verse"><a name="19">19</a>Cine vorbeşte mult nu se poate să nu păcătuiască, dar cel ce-şi ţine buzele, este un om chibzuit. -</span> <span class="verse"><a name="20">20</a>Limba celui neprihănit este argint ales; inima celor răi este puţin lucru. -</span> <span class="verse"><a name="21">21</a>Buzele celui neprihănit înviorează pe mulţi oameni, dar nebunii mor fiindcă n'au judecată. -</span> <span class="verse"><a name="22">22</a>Binecuvîntarea Domnului îmbogăţeşte, şi El nu lasă să fie urmată de niciun necaz. -</span> <span class="verse"><a name="23">23</a>Pentru cel nebun este o plăcere să facă răul, dar pentru cel înţelept este o plăcere să lucreze cu pricepere. -</span> <span class="verse"><a name="24">24</a>Celui rău de ce se teme aceea i se întîmplă, dar celor neprihăniţi li se împlineşte dorinţa. -</span> <span class="verse"><a name="25">25</a>Cum trece vîrtejul, aşa piere cel rău; dar cel neprihănit are temelii vecinice. -</span> <span class="verse"><a name="26">26</a>Cum este oţetul pentru dinţi şi fumul pentru ochi, aşa este leneşul pentru cel ce -l trimete. -</span> <span class="verse"><a name="27">27</a>Frica de Domnul lungeşte zilele, dar anii celui rău sînt scurtaţi. -</span> <span class="verse"><a name="28">28</a>Aşteptarea celor neprihăniţi nu va fi decît bucurie, dar nădejdea celor răi va pieri. -</span> <span class="verse"><a name="29">29</a>Calea Domnului este un zid de apărare pentru cel nevinovat, dar este o topenie pentru cei ce fac răul. -</span> <span class="verse"><a name="30">30</a>Cel neprihănit nu se va clătina niciodată, dar cei răi nu vor locui în ţară. -</span> <span class="verse"><a name="31">31</a>Gura celui neprihănit scoate înţelepciune, dar limba stricată va fi nimicită. -</span> <span class="verse"><a name="32">32</a>Buzele celui neprihănit ştiu să vorbească lucruri plăcute, dar gura celor răi spune răutăţi.</span> </p></div</div></div></body></html>