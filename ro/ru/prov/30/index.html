<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Cuvintele lui Agur, fiul lui Iache. Cuvintele înţelepte rostite de omul acesta pentru Itiel, pentru Itiel şi pentru Ucal.</span> <span class="verse"><a name="2">2</a>Negreşit, sînt mai prost decît oricine, şi n'am pricepere de om.</span> <span class="verse"><a name="3">3</a>N'am învăţat înţelepciunea, şi nu cunosc ştiinţa sfinţilor.</span> <span class="verse"><a name="4">4</a>Cine s'a suit la ceruri, şi cine s'a pogorît din ele? Cine a adunat vîntul în pumnii lui? Cine a strîns apele în haina lui? Cine a hotărît toate marginile pămîntului? Cum se numeşte el, şi cum cheamă pe fiul său? Ştii tu lucrul acesta? -</span> <span class="verse"><a name="5">5</a>Orice cuvînt al lui Dumnezeu este încercat. El este un scut pentru ceice se încred în El.</span> <span class="verse"><a name="6">6</a>N'adăuga nimic la cuvintele Lui, ca să nu te pedepsească, şi să fii găsit mincinos. -</span> <span class="verse"><a name="7">7</a>Două lucruri Îţi cer; nu mi le opri, înainte de moarte!</span> <span class="verse"><a name="8">8</a>Depărtează dela mine neadevărul şi cuvîntul mincinos; nu-mi da nici sărăcie, nici bogăţie, dă-mi pînea care-mi trebuie.</span> <span class="verse"><a name="9">9</a>Ca nu cumva, în belşug, să mă lepăd de Tine, şi să zic: ,,Cine este Domnul?`` Sau ca nu cumva în sărăcie, să fur, şi să iau în deşert Numele Dumnezeului Meu. -</span> <span class="verse"><a name="10">10</a>Nu cleveti pe un slujitor la stăpînul lui, ca să nu te blesteme şi să te faci vinovat. -</span> <span class="verse"><a name="11">11</a>Este un neam de oameni care blastămă pe tatăl său, şi nu binecuvintează pe mamă-sa.</span> <span class="verse"><a name="12">12</a>Este un neam de oameni care se crede curat, şi totuş, nu este spălat de întinăciunea lui.</span> <span class="verse"><a name="13">13</a>Este un neam de oameni ai căror ochi sînt trufaşi, şi cari îşi ţin pleoapele sus.</span> <span class="verse"><a name="14">14</a>Este un neam de oameni, ai căror dinţi sînt nişte săbii, şi ale căror măsele sînt nişte cuţite, ca să mănînce pe cel nenorocit de pe pămînt, şi pe cei lipsiţi dintre oameni. -</span> <span class="verse"><a name="15">15</a>Lipitoarea are două fete: ,,Dă! dă!`` Trei lucruri sînt nesăţioase, patru lucruri nu zic niciodată: ,,Destul!``,</span> <span class="verse"><a name="16">16</a>şi anume: Locuinţa morţilor, femeia stearpă, pămîntul, care nu este sătul de apă, şi focul, care nu zice niciodată: ,,Destul!`` -</span> <span class="verse"><a name="17">17</a>Pe ochiul care îşi bate joc de tatăl său, şi nesocoteşte ascultarea de mamă, îl vor scobi corbii dela pîrîu, şi îl vor mînca puii de vultur. -</span> <span class="verse"><a name="18">18</a>Trei lucruri sînt mai pesus de puterile mele, şi chiar patru pe cari nu le pot pricepe:</span> <span class="verse"><a name="19">19</a>urma vulturului pe cer, urma şarpelui pe stîncă, urma corăbiei în mijlocul mării, şi urma omului la o fată.</span> <span class="verse"><a name="20">20</a>Tot aşa este şi calea femeii preacurve: ea mănîncă, şi se şterge la gură, şi apoi zice: ,,N'am făcut nimic rău.`` -</span> <span class="verse"><a name="21">21</a>Trei lucruri fac să se răscoale o ţară, şi patru lucruri nu le poate suferi:</span> <span class="verse"><a name="22">22</a>un rob, care a început să împărăţească, un nebun, care are pîne din belşug,</span> <span class="verse"><a name="23">23</a>o femeie dispreţuită care se mărită, şi o roabă care moşteneşte pe stăpînă-sa. -</span> <span class="verse"><a name="24">24</a>Patru vietăţi sînt mai mici pe pămînt, şi totuş din cele mai înţelepte:</span> <span class="verse"><a name="25">25</a>furnicile, cari nu sînt un popor tare, dar îşi pregătesc hrana vara,</span> <span class="verse"><a name="26">26</a>şoarecii de munte, cari nu sînt un popor puternic, dar îşi aşează locuinţa în stînci;</span> <span class="verse"><a name="27">27</a>lăcustele n'au împărat, şi totuş pornesc toate în cete;</span> <span class="verse"><a name="28">28</a>păianjenul îl poţi prinde cu mînile, şi se găseşte totuş în casele împăraţilor.</span> <span class="verse"><a name="29">29</a>Trei fiinţe au o ţinută frumoasă, şi patru au mers măreţ:</span> <span class="verse"><a name="30">30</a>leul, viteazul dobitoacelor, care nu se dă înapoi dinaintea nimănui,</span> <span class="verse"><a name="31">31</a>calul închingat gata, şi ţapul; şi împăratul, căruia nimeni nu -i poate sta împotrivă. -</span> <span class="verse"><a name="32">32</a>Dacă mîndria te împinge la fapte de nebunie, şi dacă ai gînduri rele, pune mîna la gură:</span> <span class="verse"><a name="33">33</a>căci baterea laptelui dă smîntînă, scărpinarea nasului dă sînge, şi stoarcerea mîniei dă certuri.</span> </p></div</div></div></body></html>