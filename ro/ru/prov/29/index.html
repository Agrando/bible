<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Un om care se împotriveşte tuturor mustrărilor, va fi zdrobit deodată şi fără leac. -</span> <span class="verse"><a name="2">2</a>Cînd se înmulţesc cei buni, poporul se bucură, dar cînd stăpîneşte cel rău, poporul geme. -</span> <span class="verse"><a name="3">3</a>Cine iubeşte înţelepciunea înveseleşte pe tatăl său, dar cine umblă cu curvele risipeşte averea. -</span> <span class="verse"><a name="4">4</a>Un împărat întăreşte ţara prin dreptate, dar cine ia mită, o nimiceşte. -</span> <span class="verse"><a name="5">5</a>Cine linguşeşte pe aproapele său, îi întinde un laţ supt paşii lui. -</span> <span class="verse"><a name="6">6</a>În păcatul omului rău este o cursă, dar cel bun biruie şi se bucură. -</span> <span class="verse"><a name="7">7</a>Cel bun pricepe pricina săracilor, dar cel rău nu poate s'o priceapă. -</span> <span class="verse"><a name="8">8</a>Cei uşuratici aprind focul în cetate, dar înţelepţii potolesc mînia. -</span> <span class="verse"><a name="9">9</a>Cînd se ceartă un înţelept cu un nebun, să se tot supere sau să tot rîdă, căci pace nu se face. -</span> <span class="verse"><a name="10">10</a>Oamenii setoşi de sînge urăsc pe omul fără prihană, dar oamenii fără prihană îi ocrotesc viaţa. -</span> <span class="verse"><a name="11">11</a>Nebunul îşi arată toată patima, dar înţeleptul o stăpîneşte. -</span> <span class="verse"><a name="12">12</a>Cînd celce stăpîneşte dă ascultare cuvintelor mincinoase, toţi slujitorii lui sînt nişte răi. -</span> <span class="verse"><a name="13">13</a>Săracul şi asupritorul se întîlnesc, dar Domnul le luminează ochii la amîndoi,</span> <span class="verse"><a name="14">14</a>Un împărat care judecă pe săraci după adevăr, îşi va avea scaunul de domnie întărit pe vecie. -</span> <span class="verse"><a name="15">15</a>Nuiaua şi certarea dau înţelepciunea, dar copilul lăsat de capul lui face ruşine mamei sale. -</span> <span class="verse"><a name="16">16</a>Cînd se înmulţesc cei răi, se înmulţeşte şi păcatul, dar cei buni le vor vedea căderea. -</span> <span class="verse"><a name="17">17</a>Pedepseşte-ţi fiul, şi el îţi va da odihnă, şi îţi va aduce desfătare sufletului. -</span> <span class="verse"><a name="18">18</a>Cînd nu este nicio descoperire dumnezeiască, poporul este fără frîu; dar ferice de poporul care păzeşte legea! -</span> <span class="verse"><a name="19">19</a>Nu prin vorbe se pedepseşte un rob, căci chiar dacă pricepe, n'ascultă. -</span> <span class="verse"><a name="20">20</a>Dacă vezi un om care vorbeşte nechibzuit, poţi să nădăjduieşti mai mult dela un nebun decît dela el. -</span> <span class="verse"><a name="21">21</a>Slujitorul pe care -l răsfeţi din copilărie, la urmă ajunge de se crede fiu. -</span> <span class="verse"><a name="22">22</a>Un om mînios stîrneşte certuri, şi un înfuriat face multe păcate. -</span> <span class="verse"><a name="23">23</a>Mîndria unui om îl scoboară, dar cine este smerit cu duhul capătă cinste. -</span> <span class="verse"><a name="24">24</a>Cine împarte cu un hoţ îşi urăşte viaţa, aude blestemul, şi nu spune nimic. -</span> <span class="verse"><a name="25">25</a>Frica de oameni este o cursă, dar cel ce se încrede în Domnul n'are dece să se teamă. -</span> <span class="verse"><a name="26">26</a>Mulţi umblă după bunăvoinţa celui ce stăpîneşte, dar Domnul este acela care face dreptate fiecăruia.</span> <span class="verse"><a name="27">27</a>Omul nelegiuit este o scîrbă înaintea celor neprihăniţi, dar cel ce umblă fără prihană este o scîrbă înaintea celor răi.</span> </p></div</div></div></body></html>