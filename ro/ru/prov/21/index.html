<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Inima împăratului este ca un rîu de apă în mîna Domnului, pe care îl îndreaptă încotro vrea. -</span> <span class="verse"><a name="2">2</a>Omul socoteşte că toate căile lui sînt fără prihană, dar Cel ce cercetează inimile este Domnul. -</span> <span class="verse"><a name="3">3</a>A face dreptate şi judecată, este mai plăcut Domnului decît jertfele. -</span> <span class="verse"><a name="4">4</a>Privirile trufaşe şi inima îngîmfată, această candelă a celor răi, nu este decît păcat. -</span> <span class="verse"><a name="5">5</a>Planurile omului harnic nu duc de cît la belşug, dar celce lucrează cu grabă n'ajunge de cît la lipsă. -</span> <span class="verse"><a name="6">6</a>Comorile cîştigate cu o limbă mincinoasă sînt o deşertăciune care fuge, şi ele duc la moarte. -</span> <span class="verse"><a name="7">7</a>Silnicia celor răi îi mătură, pentrucă nu vor să facă ce este drept. -</span> <span class="verse"><a name="8">8</a>Cel vinovat merge pe căi sucite, dar cel nevinovat face ce este bine.</span> <span class="verse"><a name="9">9</a>Mai bine să locuieşti într'un colţ pe acoperiş, decît cu o nevastă gîlcevitoare într'o casă mare. -</span> <span class="verse"><a name="10">10</a>Sufletul celui rău doreşte răul, semenul lui n'are nici o trecere înaintea lui. -</span> <span class="verse"><a name="11">11</a>Cînd este pedepsit batjocoritorul, prostul se face înţelept: şi cînd se dă învăţătură celui înţelept, el capătă ştiinţa. -</span> <span class="verse"><a name="12">12</a>Cel neprihănit se uită la casa celui rău, şi vede ce repede sînt aruncaţi cei răi în nenorocire. -</span> <span class="verse"><a name="13">13</a>Cine îşi astupă urechea la strigătul săracului, nici el nu va căpăta răspuns, cînd va striga. -</span> <span class="verse"><a name="14">14</a>Un dar făcut în taină potoleşte mînia, şi o mită dată pe ascuns potoleşte cea mai puternică mînie. -</span> <span class="verse"><a name="15">15</a>Este o bucurie pentru cel neprihănit să facă ce este bine, dar pentru ceice fac răul este o groază. -</span> <span class="verse"><a name="16">16</a>Omul care se abate dela calea înţelepciunii, se va odihni în adunarea celor morţi. -</span> <span class="verse"><a name="17">17</a>Cine iubeşte petrecerile va duce lipsă, şi cine iubeşte vinul şi untdelemnul dresurilor nu se îmbogăţeşte. -</span> <span class="verse"><a name="18">18</a>Cel rău slujeşte ca preţ de răscumpărare pentru cel neprihănit, şi cel stricat, pentru oamenii fără prihană. -</span> <span class="verse"><a name="19">19</a>Mai bine să locuieşti într'un pămînt pustiu, de cît cu o nevastă gîlcevitoare şi supărăcioasă. -</span> <span class="verse"><a name="20">20</a>Comori de preţ şi untdedelemn sînt în locuinţa celui înţelept, dar omul fără minte le risipeşte. -</span> <span class="verse"><a name="21">21</a>Cine urmăreşte neprihănirea şi bunătatea, găseşte viaţă, neprihănire şi slavă. -</span> <span class="verse"><a name="22">22</a>Înţeleptul cucereşte cetatea vitejilor, şi doboară puterea în care se încredeau. -</span> <span class="verse"><a name="23">23</a>Cine îşi păzeşte gura şi limba, îşi scuteşte sufletul de multe necazuri. -</span> <span class="verse"><a name="24">24</a>Cel mîndru şi trufaş se cheamă batjocoritor: el lucrează cu aprinderea îngîmfării.</span> <span class="verse"><a name="25">25</a>Poftele leneşului îl omoară, pentrucă nu vrea să lucreze cu mînile. -</span> <span class="verse"><a name="26">26</a>Toată ziua o duce numai în pofte: dar cel neprihănit dă fără zgîrcenie. -</span> <span class="verse"><a name="27">27</a>Jertfa celor răi este o scîrbă înaintea Domnului, cu cît mai mult cînd o aduc cu gînduri nelegiuite. -</span> <span class="verse"><a name="28">28</a>Martorul mincinos va pieri, dar omul care ascultă bine va vorbi totdeauna cu izbîndă. -</span> <span class="verse"><a name="29">29</a>Cel rău ia o înfăţişare neruşinată, dar omul fără prihană îşi îmbunătăţeşte calea. -</span> <span class="verse"><a name="30">30</a>Nici înţelepciunea, nici priceperea, nici sfatul n'ajută împotriva Domnului. -</span> <span class="verse"><a name="31">31</a>Calul este pregătit pentru ziua bătăliei, dar biruinţa este a Domnului. -</span> </p></div</div></div></body></html>