<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Cum nu se potrivesc zăpada vara, şi ploaia în timpul secerişului, aşa nu se potriveşte slava pentru un nebun.</span> <span class="verse"><a name="2">2</a>Cum sare vrabia încoace şi încolo şi cum sboară rîndunica, aşa nu nimereşte blestemul neîntemeiat. -</span> <span class="verse"><a name="3">3</a>Biciul este pentru cal, frîul pentru măgar, şi nuiaua pentru spinarea nebunilor. -</span> <span class="verse"><a name="4">4</a>Nu răspunde nebunului după nebunia lui, ca să nu semeni şi tu cu el. -</span> <span class="verse"><a name="5">5</a>Răspunde însă nebunului după nebunia lui, ca să nu se creadă înţelept. -</span> <span class="verse"><a name="6">6</a>Celce trimete o solie printr'un nebun, îşi taie singur picioarele, şi bea nedreptatea. -</span> <span class="verse"><a name="7">7</a>Cum sînt picioarele ologului, aşa este şi o vorbă înţeleaptă în gura unor nebuni. -</span> <span class="verse"><a name="8">8</a>Cum ai pune o piatră în praştie, aşa este cînd dai mărire unui nebun. -</span> <span class="verse"><a name="9">9</a>Ca un spin care vine în mîna unui om beat, aşa este o vorbă înţeleaptă în gura nebunilor. -</span> <span class="verse"><a name="10">10</a>Ca un arcaş care răneşte pe toată lumea, aşa este celce tocmeşte pe nebuni şi pe întîii veniţi. -</span> <span class="verse"><a name="11">11</a>Cum se întoarce cînele la ce a vărsat, aşa se întoarce nebunul la nebunia lui. -</span> <span class="verse"><a name="12">12</a>Dacă vezi un om care se crede înţelept, poţi să ai mai multă nădejde pentru un nebun decît pentru el. -</span> <span class="verse"><a name="13">13</a>Leneşul zice: ,,Afară este un leu, pe uliţe este un leu!</span> <span class="verse"><a name="14">14</a>Cum se învîrteşte uşa pe ţîţînile ei, aşa se învîrteşte leneşul în patul lui.</span> <span class="verse"><a name="15">15</a>Leneşul îşi vîră mîna în blid, şi -i vine greu s'o ducă iarăş la gură. -</span> <span class="verse"><a name="16">16</a>Leneşul se crede mai înţelept decît şapte oameni cari răspund cu judecată.</span> <span class="verse"><a name="17">17</a>Un trecător care se amestecă într'o ceartă care nu -l priveşte, este ca unul care apucă un cîne de urechi.</span> <span class="verse"><a name="18">18</a>Ca nebunul care aruncă săgeţi aprise şi ucigătoare,</span> <span class="verse"><a name="19">19</a>aşa este omul care înşală pe aproapele său, şi apoi zice: ,,Am vrut doar să glumesc!`` -</span> <span class="verse"><a name="20">20</a>Cînd nu mai sînt lemne, focul se stinge; şi cînd nu mai este niciun clevetitor, cearta se potoleşte.</span> <span class="verse"><a name="21">21</a>După cum cărbunele face jăratic, şi lemnul foc, tot aşa şi omul gîlcevitor aprinde cearta.</span> <span class="verse"><a name="22">22</a>Cuvintele clevetitorului sînt ca nişte prăjituri, alunecă pînă în fundul măruntaielor. -</span> <span class="verse"><a name="23">23</a>Ca zgura de argint pusă pe un ciob de pămînt, aşa sînt buzele aprinse şi o inimă rea.</span> <span class="verse"><a name="24">24</a>Celce urăşte se preface cu buzele lui, şi înlăuntrul lui pregăteşte înşelăciunea.</span> <span class="verse"><a name="25">25</a>Cînd îţi vorbeşte cu glas dulce, nu -l crede, căci şapte urîciuni sînt în inima lui.</span> <span class="verse"><a name="26">26</a>Chiar dacă-şi ascunde ura în prefăcătorie, totuş răutatea lui se va descoperi în adunare. -</span> <span class="verse"><a name="27">27</a>Cine sapă groapa altuia cade el în ea, şi piatra se întoarce peste cel ce o prăvăleşte.</span> <span class="verse"><a name="28">28</a>Limba mincinoasă urăşte pe cei pe cari -i doboară ea, şi gura linguşitoare pregăteşte pieirea. -</span> </p></div</div></div></body></html>