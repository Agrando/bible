<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Fiule, păstrează cuvintele mele, şi ţine la tine sfaturile mele.</span> <span class="verse"><a name="2">2</a>Ţine sfaturile mele, şi vei trăi; păzeşte învăţăturile mele ca lumina ochilor.</span> <span class="verse"><a name="3">3</a>Leagă-le la degete, scrie-le pe tăbliţa inimii tale.</span> <span class="verse"><a name="4">4</a>Zi înţelepciunii: ,,Tu eşti sora mea!`` Şi numeşte priceperea prietena ta, -</span> <span class="verse"><a name="5">5</a>ca să te ferească de nevasta altuia, de străina care întrebuinţează cuvinte ademenitoare.</span> <span class="verse"><a name="6">6</a>Stăteam la fereastra casei mele, şi mă uitam prin zăbrele.</span> <span class="verse"><a name="7">7</a>Am zărit printre cei neîncercaţi, am văzut printre tineri pe un băiat fără minte.</span> <span class="verse"><a name="8">8</a>Trecea pe uliţă, la colţul unde stătea una din aceste străine, şi a apucat pe calea care ducea spre locuinţa ei.</span> <span class="verse"><a name="9">9</a>Era în amurg, seara, în noaptea neagră şi întunecoasă.</span> <span class="verse"><a name="10">10</a>Şi, iată că, i -a alergat înainte o femeie îmbrăcată ca o curvă şi cu inima şireată.</span> <span class="verse"><a name="11">11</a>Era bună de gură şi fără astîmpăr; picioarele nu -i puteau sta acasă:</span> <span class="verse"><a name="12">12</a>cînd în uliţă, cînd în pieţe, pela toate colţurile stătea la pîndă.</span> <span class="verse"><a name="13">13</a>Ea l -a îmbrăţişat şi l -a sărutat, şi cu o faţă fără ruşine i -a zis:</span> <span class="verse"><a name="14">14</a>,,Eram datoare cu o jertfă de mulţămire, azi mi-am împlinit juruinţele.</span> <span class="verse"><a name="15">15</a>De aceea ţi-am ieşit înainte, să te caut, şi te-am şi găsit.</span> <span class="verse"><a name="16">16</a>Mi-am împodobit patul cu învelitori, cu aşternut de pînzeturi din Egipt;</span> <span class="verse"><a name="17">17</a>mi-am stropit aşternutul cu smirnă, aloe şi scorţişoară.</span> <span class="verse"><a name="18">18</a>Vino, să ne îmbătăm de dragoste pînă dimineaţă, să ne desfătăm cu desmierdări!</span> <span class="verse"><a name="19">19</a>Căci bărbatul meu nu este acasă, a plecat într'o călătorie lungă,</span> <span class="verse"><a name="20">20</a>a luat cu el sacul cu bani, şi nu se va întoarce acasă decît la luna nouă.``</span> <span class="verse"><a name="21">21</a>Tot vorbindu -i, ea l -a ademenit, şi l -a atras cu buzele ei ademenitoare.</span> <span class="verse"><a name="22">22</a>De odată a început să meargă după ea, ca boul care se duce la măcelărie, ca un cerb care aleargă spre cursă,</span> <span class="verse"><a name="23">23</a>ca pasărea care dă buzna în laţ, fără să ştie că o va costa viaţa, pînă ce săgeata îi străpunge ficatul.</span> <span class="verse"><a name="24">24</a>Şi acum, fiilor, ascultaţi-mă, şi luaţi aminte la cuvintele gurii mele.</span> <span class="verse"><a name="25">25</a>Să nu ţi se abată inima spre calea unei asemenea femei, nu te rătăci pe cărările ei.</span> <span class="verse"><a name="26">26</a>Căci ea a făcut să cadă multe jertfe, şi mulţi sînt cei pe cari i -a ucis ea.</span> <span class="verse"><a name="27">27</a>Casa ei este drumul spre locuinţa morţilor, drumul care pogoară spre locaşurile morţii.</span> </p></div</div></div></body></html>