<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Un răspuns blînd potoleşte mînia, dar o vorbă aspră aţîţă mînia.</span> <span class="verse"><a name="2">2</a>Limba înţelepţilor dă ştiinţă plăcută, dar gura nesocotiţilor împroaşcă nebunie. -</span> <span class="verse"><a name="3">3</a>Ochii Domnului sînt în orice loc, ei văd pe cei răi şi pe cei buni. -</span> <span class="verse"><a name="4">4</a>Limba dulce este un pom de viaţă, dar limba stricată zdrobeşte sufletul. -</span> <span class="verse"><a name="5">5</a>Nesocotitul dispreţuieşte învăţătura tatălui său, dar cine ia seama la mustrare ajunge înţelept. -</span> <span class="verse"><a name="6">6</a>În casa celui neprihănit este mare belşug, dar în cîştigurile celui rău este turburare. -</span> <span class="verse"><a name="7">7</a>Buzele înţelepţilor samănă ştiinţa, dar inima celor nesocotiţi este stricată. -</span> <span class="verse"><a name="8">8</a>Jertfa celor răi este o scîrbă înaintea Domnului, dar rugăciunea celor fără prihană Îi este plăcută. -</span> <span class="verse"><a name="9">9</a>Calea celui rău este urîtă Domnului, dar El iubeşte pe cel ce umblă după neprihănire. -</span> <span class="verse"><a name="10">10</a>Cine părăseşte cărarea este aspru pedepsit, şi cine urăşte mustrarea va muri. -</span> <span class="verse"><a name="11">11</a>Locuinţa morţilor şi Adîncul sînt cunoscute Domnului, cu cît mai mult inimile oamenilor! -</span> <span class="verse"><a name="12">12</a>Batjocoritorului nu -i place să fie mustrat, de aceea nu se duce la cei înţelepţi. -</span> <span class="verse"><a name="13">13</a>O inimă veselă înseninează faţa; dar cînd inima este tristă, duhul este mîhnit. -</span> <span class="verse"><a name="14">14</a>Inima celor pricepuţi caută ştiinţa, dar gura nesocotiţilor găseşte plăcere în nebunie. -</span> <span class="verse"><a name="15">15</a>Toate zilele celui nenorocit sînt rele, dar cel cu inima mulţămită are un ospăţ necurmat. -</span> <span class="verse"><a name="16">16</a>Mai bine puţin, cu frică de Domnul, de cît o mare bogăţie, cu turburare! -</span> <span class="verse"><a name="17">17</a>Mai bine un prînz de verdeţuri, şi dragoste, de cît un bou îngrăşat, şi ură. -</span> <span class="verse"><a name="18">18</a>Un om iute la mînie stîrneşte certuri, dar cine este încet la mînie potoleşte neînţelegerile. -</span> <span class="verse"><a name="19">19</a>Drumul leneşului este ca un hăţiş de spini, dar cărarea celor fără prihană este netezită. -</span> <span class="verse"><a name="20">20</a>Un fiu înţelept este bucuria tatălui său, dar un om nesocotit dispreţuieşte pe mamă-sa. -</span> <span class="verse"><a name="21">21</a>Nebunia este o bucurie pentru cel fără minte, dar un om priceput merge pe drumul cel drept. -</span> <span class="verse"><a name="22">22</a>Planurile nu izbutesc, cînd lipseşte o adunare care să chibzuiască, dar izbutesc cînd sînt mulţi sfetnici. -</span> <span class="verse"><a name="23">23</a>Omul are bucurie să dea un răspuns cu gura lui, şi ce bună este o vorbă spusă la vreme potrivită! -</span> <span class="verse"><a name="24">24</a>Pentru cel înţelept cărarea vieţii duce în sus, ca să -l abată de la locuinţa morţilor, care este jos. -</span> <span class="verse"><a name="25">25</a>Domnul surpă casa celor mîndri, dar întăreşte hotarele văduvei. -</span> <span class="verse"><a name="26">26</a>Gîndurile rele sînt urîte Domnului, dar cuvintele prietenoase sînt curate înaintea Lui. -</span> <span class="verse"><a name="27">27</a>Cel lacom de cîştig îşi turbură casa, dar cel ce urăşte mita va trăi. -</span> <span class="verse"><a name="28">28</a>Inima celui neprihănit se gîndeşte ce să răspundă, dar gura celor răi împroaşcă răutăţi. -</span> <span class="verse"><a name="29">29</a>Domnul Se depărtează de cei răi, dar ascultă rugăciunea celor neprihăniţi. -</span> <span class="verse"><a name="30">30</a>O privire prietenoasă înveseleşte inima, o veste bună întăreşte oasele. -</span> <span class="verse"><a name="31">31</a>Urechea care ia aminte la învăţăturile cari duc la viaţă, locuieşte în mijlocul înţelepţilor. -</span> <span class="verse"><a name="32">32</a>Cel ce leapădă certarea îşi dispreţuieşte sufletul, dar cel ce ascultă mustrarea capătă pricepere. -</span> <span class="verse"><a name="33">33</a>Frica de Domnul este şcoala înţelepciunii, şi smerenia merge înaintea slavei. -</span> </p></div</div></div></body></html>