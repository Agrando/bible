<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Cel rău fuge fără să fie urmărit, dar cel neprihănit îndrăzneşte ca un leu tînăr. -</span> <span class="verse"><a name="2">2</a>Cînd este răscoală într'o ţară, sînt mulţi capi, dar cu un om priceput şi încercat, domnia dăinueşte. -</span> <span class="verse"><a name="3">3</a>Un om sărac care apasă pe cei obijduiţi, este ca o rupere de nori care aduce lipsă de pîne. -</span> <span class="verse"><a name="4">4</a>Ceice părăsesc legea, laudă pe cel rău, dar ceice păzesc legea se mînie pe el. -</span> <span class="verse"><a name="5">5</a>Oamenii dedaţi la rău nu înţeleg ce este drept, dar ceice caută pe Domnul înţeleg totul. -</span> <span class="verse"><a name="6">6</a>Mai mult preţuieşte săracul care umblă în neprihănirea lui, decît bogatul care umblă pe căi sucite. -</span> <span class="verse"><a name="7">7</a>Celce păzeşte legea, este un fiu priceput, dar celce umblă cu cei desfrînaţi face ruşine tatălui său. -</span> <span class="verse"><a name="8">8</a>Cine îşi înmulţeşte avuţiile prin dobîndă şi camătă, le strînge pentru celce are milă de săraci. -</span> <span class="verse"><a name="9">9</a>Dacă cineva îşi întoarce urechea ca să n'asculte legea, chiar şi rugăciunea lui este o scîrbă. -</span> <span class="verse"><a name="10">10</a>Cine rătăceşte pe oamenii fără prihană pe calea cea rea, cade în groapa pe care a săpat -o, dar oamenii fără prihană moştenesc fericirea. -</span> <span class="verse"><a name="11">11</a>Omul bogat se crede înţelept, dar săracul care este priceput îl cercetează. -</span> <span class="verse"><a name="12">12</a>Cînd biruiesc cei neprihăniţi, este o mare slavă, dar cînd se înalţă cei răi, fiecare se ascunde. -</span> <span class="verse"><a name="13">13</a>Cine îşi ascunde fărădelegile, nu propăşeşte, dar cine le mărturiseşte şi se lasă de ele, capătă îndurare. -</span> <span class="verse"><a name="14">14</a>Ferice de omul care se teme necontenit, dar cel ce-şi împietreşte inima cade în nenorocire. -</span> <span class="verse"><a name="15">15</a>Ca un leu care răcneşte şi ca un urs flămînd, aşa este cel rău care stăpîneşte peste un popor sărac. -</span> <span class="verse"><a name="16">16</a>Un voivod fără pricepere îşi înmulţeşte faptele de asuprire, dar cel ce urăşte lăcomia îşi lungeşte zilele. -</span> <span class="verse"><a name="17">17</a>Un om al cărui cuget este încărcat cu sîngele altuia, fuge pînă la groapă: nimeni să nu -l oprească. -</span> <span class="verse"><a name="18">18</a>Cine umblă în neprihănire, găseşte mîntuirea, dar cine umblă pe două căi strîmbe cade într'o groapă. -</span> <span class="verse"><a name="19">19</a>Cine îşi lucrează cîmpul are belşug de pîne, dar cine aleargă după lucruri de nimic are belşug de sărăcie. -</span> <span class="verse"><a name="20">20</a>Un om credincios este năpădit de binecuvîntări, dar celce vrea să se îmbogăţească repede nu rămîne nepedepsit. -</span> <span class="verse"><a name="21">21</a>Nu este bine să cauţi la faţa oamenilor; chiar pentru o bucată de pîne poate un om să se dedea la păcat. -</span> <span class="verse"><a name="22">22</a>Un om pizmaş se grăbeşte să se îmbogăţească, şi nu ştie că lipsa va veni peste el. -</span> <span class="verse"><a name="23">23</a>Cine mustră pe alţii, găseşte mai multă bunăvoinţă pe urmă, decît cel cu limba linguşitoare. -</span> <span class="verse"><a name="24">24</a>Cine fură pe tatăl său şi pe mama sa, şi zice că nu este un păcat, este tovarăş cu nimicitorul. -</span> <span class="verse"><a name="25">25</a>Cel lacom stîrneşte certuri, dar celce se încrede în Domnul este săturat din belşug. -</span> <span class="verse"><a name="26">26</a>Cine se încrede în inima lui este un nebun, dar cine umblă în înţelepciune va fi mîntuit. -</span> <span class="verse"><a name="27">27</a>Cine dă săracului, nu duce lipsă, dar cine închide ochii, este încărcat cu blesteme. -</span> <span class="verse"><a name="28">28</a>Cînd se înalţă cei răi, fiecare se ascunde, dar cînd pier ei, cei buni se înmulţesc. -</span> </p></div</div></div></body></html>