<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Femeia înţeleaptă îşi zideşte casa, iar femeia nebună o dărîmă cu înseşi mînile ei. -</span> <span class="verse"><a name="2">2</a>Cine umblă cu neprihănire, se teme de Domnul, dar cine apucă pe căi strîmbe, Îl nesocoteşte. -</span> <span class="verse"><a name="3">3</a>În gura nebunului este o nuia pentru mîndria lui, dar pe înţelepţi îi păzesc buzele lor. -</span> <span class="verse"><a name="4">4</a>Unde nu sînt boi, ieslea rămîne goală, dar puterea boilor aduce belşug de roduri. -</span> <span class="verse"><a name="5">5</a>Un martor credincios nu minte, dar un martor mincinos spune minciuni.</span> <span class="verse"><a name="6">6</a>Batjocoritorul caută înţelepciunea şi n'o găseşte, dar pentru omul priceput ştiinţa este lucru uşor. -</span> <span class="verse"><a name="7">7</a>Depărtează-te de nebun, căci nu pe buzele lui vei găsi ştiinţa. -</span> <span class="verse"><a name="8">8</a>Înţelepciunea omului chibzuit îl face să vadă pe ce cale să meargă, dar nebunia celor nesocotiţi îi înşală pe ei înşişi. -</span> <span class="verse"><a name="9">9</a>Cei nesocotiţi glumesc cu păcatul, dar între cei fără prihană este bunăvoinţă. -</span> <span class="verse"><a name="10">10</a>Inima îşi cunoaşte necazurile, şi nici un străin nu se poate amesteca în bucuria ei. -</span> <span class="verse"><a name="11">11</a>Casa celor răi va fi nimicită, dar cortul celor fără prihană va înflori. -</span> <span class="verse"><a name="12">12</a>Multe căi pot părea bune omului, dar la urmă se văd că duc la moarte. -</span> <span class="verse"><a name="13">13</a>De multe ori chiar în mijlocul rîsului inima poate fi mîhnită, şi bucuria poate sfîrşi prin necaz. -</span> <span class="verse"><a name="14">14</a>Cel cu inima rătăcită se satură de căile lui, şi omul de bine se satură şi el de ce este în el. -</span> <span class="verse"><a name="15">15</a>Omul lesne crezător crede orice vorbă, dar omul chibzuit ia seama bine cum merge. -</span> <span class="verse"><a name="16">16</a>Înţeleptul se teme şi se abate dela rău, dar nesocotitul este îngîmfat şi fără frică. -</span> <span class="verse"><a name="17">17</a>Cine este iute la mînie face prostii, şi omul plin de răutate se face urît. -</span> <span class="verse"><a name="18">18</a>Cei proşti au parte de nebunie, dar oamenii chibzuiţi sînt încununaţi cu ştiinţă. -</span> <span class="verse"><a name="19">19</a>Cei răi se pleacă înaintea celor buni, şi cei nelegiuiţi înaintea porţilor celui neprihănit. -</span> <span class="verse"><a name="20">20</a>Săracul este urît chiar şi de prietenul său, dar bogatul are foarte mulţi prieteni. -</span> <span class="verse"><a name="21">21</a>Cine dispreţuieşte pe aproapele său face un păcat, dar ferice de cine are milă de cei nenorociţi. -</span> <span class="verse"><a name="22">22</a>În adevăr ceice gîndesc răul se rătăcesc. dar ceice gîndesc binele lucrează cu bunătate şi credincioşie.</span> <span class="verse"><a name="23">23</a>Oriunde se munceşte este şi cîştig, dar oriunde numai se vorbeşte, este lipsă. -</span> <span class="verse"><a name="24">24</a>Bogăţia este o cunună pentru cei înţelepţi, dar cei nesocotiţi n'au altceva decît nebunie. -</span> <span class="verse"><a name="25">25</a>Martorul care spune adevărul scapă suflete, dar cel înşelător spune minciuni. -</span> <span class="verse"><a name="26">26</a>Cine se teme de Domnul are un sprijin tare în El, şi copiii lui au un loc de adăpost la El. -</span> <span class="verse"><a name="27">27</a>Frica de Domnul este un izvor de viaţă, ea ne fereşte de cursele morţii. -</span> <span class="verse"><a name="28">28</a>Mulţimea poporului este slava împăratului, lipsa poporului este pieirea voivodului. -</span> <span class="verse"><a name="29">29</a>Cine este încet la mînie are multă pricepere, dar cine se aprinde iute, face multe prostii. -</span> <span class="verse"><a name="30">30</a>O inimă liniştită este viaţa trupului, dar prizma este putrezirea oaselor. -</span> <span class="verse"><a name="31">31</a>Cine asupreşte pe sărac, batjocoreşte pe Ziditorul său, dar cine are milă de cel lipsit, cinsteşte pe Ziditorul său. -</span> <span class="verse"><a name="32">32</a>Cel rău este doborît de răutatea lui, dar cel neprihănit chiar şi la moarte trage nădejde. -</span> <span class="verse"><a name="33">33</a>Înţelepciunea se odihneşte într'o inimă pricepută, dar în mijlocul celor nesocotiţi ea se dă de gol. -</span> <span class="verse"><a name="34">34</a>Neprihănirea înalţă pe un popor, dar păcatul este ruşinea popoarelor. -</span> <span class="verse"><a name="35">35</a>Un împărat are plăcere de un slujitor chibzuit, dar pe cel de ocară, îl atinge mînia lui.</span> </p></div</div></div></body></html>