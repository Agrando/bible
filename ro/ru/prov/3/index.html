<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Fiule, nu uita învăţăturile mele, şi păstrează în inima ta sfaturile mele!</span> <span class="verse"><a name="2">2</a>Căci ele îţi vor lungi zilele şi anii vieţii tale, şi-ţi vor aduce multă pace.</span> <span class="verse"><a name="3">3</a>Să nu te părăsească bunătatea şi credincioşia: leagă-ţi-le la gît, scrie-le pe tăbliţa inimii tale.</span> <span class="verse"><a name="4">4</a>Şi astfel vei căpăta trecere şi minte sănătoasă, înaintea lui Dumnezeu şi înaintea oamenilor.</span> <span class="verse"><a name="5">5</a>Încrede-te în Domnul din toată inima ta, şi nu te bizui pe înţelepciunea ta!</span> <span class="verse"><a name="6">6</a>Recunoaşte -L în toate căile tale, şi El îţi va netezi cărările.</span> <span class="verse"><a name="7">7</a>Nu te socoti singur înţelept; teme-te de Domnul, şi abate-te de la rău!</span> <span class="verse"><a name="8">8</a>Aceasta va aduce sănătate trupului tău, şi răcorire oaselor tale.</span> <span class="verse"><a name="9">9</a>Cinsteşte pe Domnul cu averile tale, şi cu cele dintîi roade din tot venitul tău:</span> <span class="verse"><a name="10">10</a>căci atunci grînarele îţi vor fi pline de belşug, şi teascurile tale vor geme de must.</span> <span class="verse"><a name="11">11</a>Fiule, nu dispreţui mustrarea Domnului, şi nu te mîhni de pedepsele Lui.</span> <span class="verse"><a name="12">12</a>Căci Domnul mustră pe cine iubeşte, ca un părinte pe copilul pe care -l iubeşte!</span> <span class="verse"><a name="13">13</a>Ferice de omul care găseşte înţelepciunea, şi de omul care capătă pricepere!</span> <span class="verse"><a name="14">14</a>Căci cîştigul pe care -l aduce ea este mai bun decît al argintului, şi venitul adus de ea este mai de preţ decît aurul;</span> <span class="verse"><a name="15">15</a>ea este mai de preţ decît mărgăritarele, şi toate comorile tale nu se pot asemui cu ea.</span> <span class="verse"><a name="16">16</a>În dreapta ei este o viaţă lungă; în stînga ei, bogăţie şi slavă.</span> <span class="verse"><a name="17">17</a>Căile ei sînt nişte căi plăcute, şi toate cărările ei sînt nişte cărări pacinice.</span> <span class="verse"><a name="18">18</a>Ea este un pom de viaţă pentru cei ce o apucă, şi cei ce o au sînt fericiţi.</span> <span class="verse"><a name="19">19</a>Prin înţelepciune a întemeiat Domnul pămîntul, şi prin pricepere a întărit El cerurile;</span> <span class="verse"><a name="20">20</a>prin ştiinţa Lui s'au deschis Adîncurile, şi strecoară norii roua.</span> <span class="verse"><a name="21">21</a>Fiule, să nu se depărteze învăţăturile acestea de ochii tăi: păstrează înţelepciunea şi chibzuinţa!</span> <span class="verse"><a name="22">22</a>Căci ele vor fi viaţa sufletului tău, şi podoaba gîtului tău.</span> <span class="verse"><a name="23">23</a>Atunci vei merge cu încredere pe drumul tău, şi piciorul nu ţi se va poticni.</span> <span class="verse"><a name="24">24</a>Cînd te vei culca, vei fi fără teamă, şi cînd vei dormi, somnul îţi va fi dulce.</span> <span class="verse"><a name="25">25</a>Nu te teme nici de spaimă năpraznică, nici de o năvălire din partea celor răi;</span> <span class="verse"><a name="26">26</a>căci Domnul va fi nădejdea ta, şi El îţi va păzi piciorul de cădere.</span> <span class="verse"><a name="27">27</a>Nu opri o binefacere celui ce are nevoie de ea, cînd poţi s'o faci.</span> <span class="verse"><a name="28">28</a>Nu zice aproapelui tău: ,,Du-te şi vino iarăş; îţi voi da mîne!`` cînd ai de unde să dai.</span> <span class="verse"><a name="29">29</a>Nu gîndi rău împotriva aproapelui tău, cînd locuieşte liniştit lîngă tine.</span> <span class="verse"><a name="30">30</a>Nu te certa fără pricină cu cineva, cînd nu ţi -a făcut nici un rău.</span> <span class="verse"><a name="31">31</a>Nu pizmui pe omul asupritor, şi nu alege niciuna din căile lui!</span> <span class="verse"><a name="32">32</a>Căci Domnul urăşte pe oamenii stricaţi, dar este prieten cu cei fără prihană.</span> <span class="verse"><a name="33">33</a>Blestemul Domnului este în casa celui rău, dar locuinţa celor neprihăniţi o binecuvintează.</span> <span class="verse"><a name="34">34</a>Cînd are a face cu cei batjocoritori, Îşi bate joc de ei, dar celor smeriţi le dă har.</span> <span class="verse"><a name="35">35</a>Înţelepţii vor moşteni slava, dar partea celor nebuni este ruşinea.</span> </p></div</div></div></body></html>