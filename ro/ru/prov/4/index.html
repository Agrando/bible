<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Ascultaţi, fiilor, învăţătura unui tată, şi luaţi aminte, ca să pricepeţi;</span> <span class="verse"><a name="2">2</a>căci eu vă dau sfaturi bune: nu lepădaţi învăţătura mea.</span> <span class="verse"><a name="3">3</a>Căci cînd eram încă fiu la tatăl meu, şi fiu gingaş şi singur la mama mea,</span> <span class="verse"><a name="4">4</a>el mă învăţa atunci, şi-mi zicea: ,,Păstrează bine în inima ta cuvintele mele, păzeşte învăţăturile mele, şi vei trăi!</span> <span class="verse"><a name="5">5</a>Dobîndeşte înţelepciune, dobîndeşte pricepere; nu uita cuvintele gurii mele, şi nu te abate dela ele.</span> <span class="verse"><a name="6">6</a>N'o părăsi, şi ea te va păzi; iubeşte -o, şi te va ocroti!</span> <span class="verse"><a name="7">7</a>Iată începutul înţelepciunii: dobîndeşte înţelepciunea, şi cu tot ce ai, dobîndeşte priceperea.</span> <span class="verse"><a name="8">8</a>Înalţă -o, şi ea te va înălţa; ea va fi slava ta, dacă o vei îmbrăţişa.</span> <span class="verse"><a name="9">9</a>Ea îţi va pune pe cap o cunună plăcută, te va împodobi cu o strălucită cunună împărătească.</span> <span class="verse"><a name="10">10</a>Ascultă, fiule, primeşte cuvintele mele, şi anii vieţii tale se vor înmulţi.</span> <span class="verse"><a name="11">11</a>Eu îţi arăt calea înţelepciunii, te povăţuiesc pe cărările neprihănirii.</span> <span class="verse"><a name="12">12</a>Cînd vei umbla, pasul nu-ţi va fi stînjenit; şi cînd vei alerga, nu te vei poticni.</span> <span class="verse"><a name="13">13</a>Ţine învăţătura, n'o lăsa din mînă; păstrează -o, căci ea este viaţa ta.</span> <span class="verse"><a name="14">14</a>Nu intra pe cărarea celor răi, şi nu umbla pe calea celor nelegiuiţi!</span> <span class="verse"><a name="15">15</a>Fereşte-te de ea, nu trece pe ea; ocoleşte -o, şi treci înainte!</span> <span class="verse"><a name="16">16</a>Căci ei nu dorm, dacă n'au făcut răul, le piere somnul dacă nu fac pe cineva să cadă;</span> <span class="verse"><a name="17">17</a>căci ei mănîncă pîne nelegiuită, şi beau vin stors cu sila.</span> <span class="verse"><a name="18">18</a>Dar cărarea celor neprihăniţi este ca lumina strălucitoare, a cărei strălucire merge mereu crescînd pînă la miezul zilei.</span> <span class="verse"><a name="19">19</a>Calea celor răi este ca întunerecul gros: ei nu văd de ce se vor poticni.</span> <span class="verse"><a name="20">20</a>Fiule, ia aminte la cuvintele mele, pleacă-ţi urechea la vorbele mele!</span> <span class="verse"><a name="21">21</a>Să nu se depărteze cuvintele acestea de ochii tăi, păstrează-le în fundul inimii tale!</span> <span class="verse"><a name="22">22</a>Căci ele sînt viaţă pentru cei ce le găsesc, şi sănătate pentru tot trupul lor.</span> <span class="verse"><a name="23">23</a>Păzeşte-ţi inima mai mult de cît orice, căci din ea ies izvoarele vieţii.</span> <span class="verse"><a name="24">24</a>Izgoneşte neadevărul din gura ta; şi depărtează viclenia de pe buzele tale!</span> <span class="verse"><a name="25">25</a>Ochii tăi să privească drept, şi pleoapele tale să caute drept înaintea ta.</span> <span class="verse"><a name="26">26</a>Cărarea pe care mergi să fie netedă, şi toate căile tale să fie hotărîte:</span> <span class="verse"><a name="27">27</a>nu te abate nici la dreapta nici la stînga, şi fereşte-te de rău.</span> </p></div</div></div></body></html>