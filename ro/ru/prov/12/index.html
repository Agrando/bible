<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Cine iubeşte certarea, iubeşte ştiinţa; dar cine urăşte mustrarea, este prost. -</span> <span class="verse"><a name="2">2</a>Omul de bine capătă bunăvoinţa Domnului, dar Domnul osîndeşte pe cel plin de răutate.</span> <span class="verse"><a name="3">3</a>Omul nu se întăreşte prin răutate, dar rădăcina celor neprihăniţi nu se va clătina. -</span> <span class="verse"><a name="4">4</a>O femeie cinstită este cununa bărbatului ei, dar cea care -i face ruşine este ca putregaiul în oasele lui. -</span> <span class="verse"><a name="5">5</a>Gîndurile celor neprihăniţi nu sînt decît dreptate, dar sfaturile celor răi nu sînt decît înşelăciune. -</span> <span class="verse"><a name="6">6</a>Cuvintele celor răi sînt nişte curse ca să verse sînge, dar gura celor fără prihană îi izbăveşte. -</span> <span class="verse"><a name="7">7</a>Cei răi sînt răsturnaţi, şi nu mai sînt, dar casa celor neprihăniţi rămîne în picioare! -</span> <span class="verse"><a name="8">8</a>Un om este preţuit după măsura priceperii lui, dar cel cu inima stricată este dispreţuit. -</span> <span class="verse"><a name="9">9</a>Mai bine să fii într'o stare smerită şi să ai o slugă, decît să faci pe fudulul şi să n'ai ce mînca. -</span> <span class="verse"><a name="10">10</a>Cel neprihănit se îndură de vite, dar inima celui rău este fără milă.</span> <span class="verse"><a name="11">11</a>Cine-şi lucrează ogorul va avea belşug de pîne, dar cine umblă după lucruri de nimic este fără minte. -</span> <span class="verse"><a name="12">12</a>Cel rău pofteşte prada celor nelegiuiţi, dar rădăcina celor neprihăniţi rodeşte. -</span> <span class="verse"><a name="13">13</a>În păcătuirea cu buzele este o cursă primejdioasă, dar cel neprihănit scapă din bucluc. -</span> <span class="verse"><a name="14">14</a>Prin rodul gurii te saturi de bunătăţi, şi fiecare primeşte după lucrul mînilor lui. -</span> <span class="verse"><a name="15">15</a>Calea nebunului este fără prihană în ochii lui, dar înţeleptul ascultă sfaturile. -</span> <span class="verse"><a name="16">16</a>Nebunul îndată îşi dă pe faţă mînia, dar înţeleptul ascunde ocara. -</span> <span class="verse"><a name="17">17</a>Cine spune adevărul face o mărturisire dreaptă, dar martorul mincinos vorbeşte înşelăciune. -</span> <span class="verse"><a name="18">18</a>Cine vorbeşte în chip uşuratic, răneşte ca străpungerea unei săbii, dar limba înţelepţilor aduce vindecare. -</span> <span class="verse"><a name="19">19</a>Buza care spune adevărul este întărită pe vecie, dar limba mincinoasă nu stă decît o clipă. -</span> <span class="verse"><a name="20">20</a>Înşelătoria este în inima celor ce cugetă răul, dar bucuria este pentru ceice sfătuiesc la pace. -</span> <span class="verse"><a name="21">21</a>Nicio nenorocire nu se întîmplă celui neprihănit, dar cei răi sînt năpădiţi de rele. -</span> <span class="verse"><a name="22">22</a>Buzele mincinoase sînt urîte Domnului, dar ceice lucrează cu adevăr îi sînt plăcuţi. -</span> <span class="verse"><a name="23">23</a>Omul înţelept îţi ascunde ştiinţa, dar inima nebunilor vesteşte nebunia. -</span> <span class="verse"><a name="24">24</a>Mîna celor harnici va stăpîni, dar mîna leneşă va plăti bir. -</span> <span class="verse"><a name="25">25</a>Neliniştea din inima omului îl doboară, dar o vorbă bună îl înveseleşte. -</span> <span class="verse"><a name="26">26</a>Cel neprihănit arată prietenului său calea cea bună, dar calea celor răi îi duce în rătăcire. -</span> <span class="verse"><a name="27">27</a>Leneşul nu-şi frige vînatul, dar comoara de preţ a unui om este munca. -</span> <span class="verse"><a name="28">28</a>Pe cărarea neprihănirii este viaţa, şi pe drumul însemnat de ea nu este moarte. -</span> </p></div</div></div></body></html>