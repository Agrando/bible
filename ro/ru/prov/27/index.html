<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Nu te făli cu ziua de mîne, căci nu ştii ce poate aduce o zi. -</span> <span class="verse"><a name="2">2</a>Să te laude altul, nu gura ta, un străin, nu buzele tale.</span> <span class="verse"><a name="3">3</a>Piatra este grea, şi nisipul este greu, dar supărarea pe care o pricinuieşte nebunul este mai grea de cît amîndouă. -</span> <span class="verse"><a name="4">4</a>Furia este fără milă şi mînia năvalnică, dar cine poate sta împotriva geloziei? -</span> <span class="verse"><a name="5">5</a>Mai bine o mustrare pe faţă de cît o prietenie ascunsă. -</span> <span class="verse"><a name="6">6</a>Rănile făcute de un prieten dovedesc credincioşia lui, dar sărutările unui vrăjmaş sînt mincinoase. -</span> <span class="verse"><a name="7">7</a>Sătulul calcă în picioare fagurul de miere, dar pentru cel flămînd toate amărăciunile sînt dulci. -</span> <span class="verse"><a name="8">8</a>Ca pasărea plecată din cuibul ei, aşa este omul plecat din locul său.</span> <span class="verse"><a name="9">9</a>Cum înveseleşte untdelemnul şi tămîia inima, aşa de dulci sînt sfaturile pline de dragoste ale unui prieten. -</span> <span class="verse"><a name="10">10</a>Nu părăsi pe prietenul tău şi pe prietenul tatălui tău, dar nu intra în casa fratelui tău în ziua necazului tău: mai bine un vecin aproape de cît un frate departe. -</span> <span class="verse"><a name="11">11</a>Fiule, fii înţelept, şi înveseleşte-mi inima, şi atunci voi putea răspunde celui ce mă batjocoreşte. -</span> <span class="verse"><a name="12">12</a>Omul chibzuit vede răul şi se ascunde; dar proştii merg spre el şi sînt pedepsiţi. -</span> <span class="verse"><a name="13">13</a>Ia -i haina, căci s'a pus chezaş pentru altul, ia -l zălog în locul unei străine. -</span> <span class="verse"><a name="14">14</a>Binecuvîntarea aproapelui cu glas tare dis de dimineaţă, este privită ca un blestem. -</span> <span class="verse"><a name="15">15</a>O straşină, care picură necurmat într'o zi de ploaie, şi o nevastă gîlcevitoare sînt tot una.</span> <span class="verse"><a name="16">16</a>Cine o opreşte, parcă opreşte vîntul, şi parcă ţine untdelemnul în mîna dreaptă. -</span> <span class="verse"><a name="17">17</a>După cum ferul ascute ferul, tot aşa şi omul aţîţă mînia altui om. -</span> <span class="verse"><a name="18">18</a>Cine îngrijeşte de un smochin va mînca din rodul lui, şi cine-şi păzeşte stăpînul va fi preţuit. -</span> <span class="verse"><a name="19">19</a>Cum răspunde în apă faţa la faţă, aşa răspunde inima omului inimii omului. -</span> <span class="verse"><a name="20">20</a>După cum locuinţa morţilor şi adîncul nu se pot sătura, tot aşa nici ochii omului nu se pot sătura. -</span> <span class="verse"><a name="21">21</a>Ce este tigaia pentru lămurirea argintului şi cuptorul pentru lămurirea aurului: aceea este bunul nume pentru un om. -</span> <span class="verse"><a name="22">22</a>Pe nebun chiar dacă l-ai pisa cu pisălogul în piuă, în mijlocul grăunţelor, nebunia tot n'ar ieşi din el. -</span> <span class="verse"><a name="23">23</a>Îngrijeşte bine de oile tale, şi ia seama la turmele tale.</span> <span class="verse"><a name="24">24</a>Căci nici o bogăţie nu ţine vecinic, şi nici cununa nu rămîne pe vecie. -</span> <span class="verse"><a name="25">25</a>Dupăce se ridică fînul, se arată verdeaţa nouă, şi ierburile de pe munţi sînt strînse. -</span> <span class="verse"><a name="26">26</a>Mieii sînt pentru îmbrăcăminte, şi ţapii pentru plata ogorului;</span> <span class="verse"><a name="27">27</a>laptele caprelor ţi-ajunge pentru hrana ta, a casei tale, şi pentru întreţinerea slujnicelor tale.</span> </p></div</div></div></body></html>