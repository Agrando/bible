<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Nu pismui pe oamenii cei răi, şi nu dori să fii cu ei;</span> <span class="verse"><a name="2">2</a>căci inima lor se gîndeşte la prăpăd, şi buzele lor vorbesc nelegiuiri. -</span> <span class="verse"><a name="3">3</a>Prin înţelepciune se înalţă o casă, şi prin pricepere se întăreşte;</span> <span class="verse"><a name="4">4</a>prin ştiinţă se umplu cămările ei de toate bunătăţile de preţ şi plăcute.</span> <span class="verse"><a name="5">5</a>Un om înţelept este plin de putere, şi cel priceput îşi oţeleşte vlaga.</span> <span class="verse"><a name="6">6</a>Căci prin măsuri chibzuite cîştigi bătălia, şi prin marele număr al sfetnicilor ai biruinţa. -</span> <span class="verse"><a name="7">7</a>Înţelepciunea este prea înaltă pentru cel nebun: el nu va deschide gura la judecată. -</span> <span class="verse"><a name="8">8</a>Cine se gîndeşte să facă rău, se cheamă un om plin de răutate. -</span> <span class="verse"><a name="9">9</a>Gîndul celui nebun nu este decît păcat, şi batjocoritorul este o scîrbă pentru oameni. -</span> <span class="verse"><a name="10">10</a>Dacă slăbeşti în ziua necazului, mică îţi este puterea. -</span> <span class="verse"><a name="11">11</a>Izbăveşte pe cei tîrîţi la moarte, şi scapă pe ceice sînt aproape să fie junghiaţi. -</span> <span class="verse"><a name="12">12</a>Dacă zici: ,,Ah! n'am ştiut!``... Crezi că nu vede Celce cîntăreşte inimile şi Celce veghează asupra sufletului tău? Şi nu va răsplăti El fiecăruia după faptele lui? -</span> <span class="verse"><a name="13">13</a>Fiule, mănîncă miere, căci este bună, şi fagurul de miere este dulce pentru cerul gurii tale.</span> <span class="verse"><a name="14">14</a>Tot aşa, şi înţelepciunea este bună pentru sufletul tău: dacă o vei găsi, ai un viitor, şi nu ţi se va tăia nădejdea. -</span> <span class="verse"><a name="15">15</a>Nu întinde curse, nelegiuitule, la locuinţa celui neprihănit, şi nu -i turbura odihna.</span> <span class="verse"><a name="16">16</a>Căci cel neprihănit de şapte ori cade, şi se ridică, dar cei răi se prăbuşesc în nenorocire.</span> <span class="verse"><a name="17">17</a>Nu te bucura de căderea vrăjmaşului tău, şi să nu ţi se veselească inima cînd se poticneşte el,</span> <span class="verse"><a name="18">18</a>ca nu cumva Domnul să vadă, să nu -I placă, şi să-Şi întoarcă mînia dela el. -</span> <span class="verse"><a name="19">19</a>Nu te mînia din pricina celor ce fac rău, şi nu pizmui pe cei răi!</span> <span class="verse"><a name="20">20</a>Căci cel ce face răul n'are niciun viitor, şi lumina celor răi se stinge. -</span> <span class="verse"><a name="21">21</a>Fiule, teme-te de Domnul şi de împăratul; şi să nu te amesteci cu cei neastîmpăraţi!</span> <span class="verse"><a name="22">22</a>Căci deodată le va veni pieirea, şi cine poate şti sfîrşitul amîndorora! -</span> <span class="verse"><a name="23">23</a>Iată ce mai spun înţelepţii: ,,Nu este bine să ai în vedere faţa oamenilor în judecăţi.`` -</span> <span class="verse"><a name="24">24</a>Pe cine zice celui rău: ,,Tu eşti bun!`` îl blastămă popoarele, şi -l urăsc neamurile.</span> <span class="verse"><a name="25">25</a>Dar celor ce judecă drept le merge bine, şi o mare binecuvîntare vine peste ei. -</span> <span class="verse"><a name="26">26</a>Un răspuns bun este ca un sărut pe buze.</span> <span class="verse"><a name="27">27</a>Vezi-ţi întîi de treburi afară, îngrijeşte de lucrul cîmpului, şi apoi apucă-te să-ţi zideşti casa. -</span> <span class="verse"><a name="28">28</a>Nu vorbi în chip uşuratic împotriva aproapelui tău; ori ai vrea să înşeli cu buzele tale? -</span> <span class="verse"><a name="29">29</a>Nu zice: ,,Cum mi -a făcut el aşa am să -i fac şi eu, îi vor răsplăti după faptele lui!`` -</span> <span class="verse"><a name="30">30</a>Am trecut pe lîngă ogorul unui leneş, şi pe lîngă via unui om fără minte.</span> <span class="verse"><a name="31">31</a>Şi era numai spini, acoperit de mărăcini, şi zidul de piatră era prăbuşit.</span> <span class="verse"><a name="32">32</a>M'am uitat bine şi cu luare aminte, şi am tras învăţătură din ce am văzut.</span> <span class="verse"><a name="33">33</a>,,Să mai dorm puţin, să mai aţipesc puţin, să mai încrucişez mînile puţin ca să mă odihnesc!``...</span> <span class="verse"><a name="34">34</a>Şi sărăcia vine peste tine pe neaşteptate, ca un hoţ, şi lipsa, ca un om înarmat.</span> </p></div</div></div></body></html>