<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Nu strigă înţelepciunea, şi nu-şi înalţă priceperea glasul?</span> <span class="verse"><a name="2">2</a>Ea se aşează sus pe înălţimi, afară pe drum, la răspîntii,</span> <span class="verse"><a name="3">3</a>şi strigă lîngă porţi, la intrarea cetăţii, la intrarea porţilor:</span> <span class="verse"><a name="4">4</a>,,Oamenilor, către voi strig, şi spre fiii oamenilor se îndreaptă glasul meu.</span> <span class="verse"><a name="5">5</a>Învăţaţi-vă minte, proştilor, şi înţelepţiţi-vă nebunilor!</span> <span class="verse"><a name="6">6</a>Asculaţi, căci am lucruri mari de spus, şi buzele mi se deschid ca să înveţe pe alţii ce este drept.</span> <span class="verse"><a name="7">7</a>Căci gura mea vesteşte adevărul, şi buzele mele urăsc minciuna!</span> <span class="verse"><a name="8">8</a>Toate cuvintele gurii mele sînt drepte, n'au nimic neadevărat nici sucit în ele.</span> <span class="verse"><a name="9">9</a>Toate sînt lămurite pentru cel priceput, şi drepte pentru ceice au găsit ştiinţa.</span> <span class="verse"><a name="10">10</a>Primiţi mai de grabă învăţăturile mele decît argintul, şi mai de grabă ştiinţa de cît aurul scump.</span> <span class="verse"><a name="11">11</a>Căci înţelepciunea preţuieşte mai mult de cît mărgăritarele, şi nici un lucru de preţ nu se poate asemui cu ea.</span> <span class="verse"><a name="12">12</a>Eu, Înţelepciunea, am ca locuinţă mintea, şi pot născoci cele mai chibzuite planuri.</span> <span class="verse"><a name="13">13</a>Frica de Domnul este urîrea răului; trufia şi mîndria, purtarea rea şi gura... mincinoasă, iată ce urăsc eu.</span> <span class="verse"><a name="14">14</a>Dela mine vine sfatul şi izbînda, eu sînt priceperea, a mea este puterea.</span> <span class="verse"><a name="15">15</a>Prin mine împărăţesc împăraţii şi dau voivozii porunci drepte.</span> <span class="verse"><a name="16">16</a>Prin mine cîrmuiesc dregătorii, şi mai marii, toţi judecătorii pămîntului.</span> <span class="verse"><a name="17">17</a>Eu iubesc pe ceice mă iubesc, şi cei ce mă caută cu totdinadinsul mă găsesc.</span> <span class="verse"><a name="18">18</a>Cu mine este bogăţia şi slava, avuţiile trainice şi dreptatea.</span> <span class="verse"><a name="19">19</a>Rodul meu este mai bun decît aurul cel mai curat, şi venitul meu întrece argintul cel mai ales.</span> <span class="verse"><a name="20">20</a>Eu umblu pe calea nevinovăţiei, pe mijlocul cărărilor neprihănirii,</span> <span class="verse"><a name="21">21</a>ca să dau o adevărată moştenire celor ce mă iubesc, şi să le umplu visteriile.</span> <span class="verse"><a name="22">22</a>Domnul m'a făcut cea dintîi dintre lucrările Lui, înaintea celor mai vechi lucrări ale Lui.</span> <span class="verse"><a name="23">23</a>Eu am fost aşezată din vecinicie, înainte de orice început, înainte de a fi pămîntul.</span> <span class="verse"><a name="24">24</a>Am fost născută cînd încă nu erau adîncuri, nici izvoare încărcate cu ape;</span> <span class="verse"><a name="25">25</a>am fost născută înainte de întărirea munţilor, înainte de a fi dealurile,</span> <span class="verse"><a name="26">26</a>cînd nu era încă nici pămîntul, nici cîmpiile, nici cea dintîi fărîmă din pulberea lumii.</span> <span class="verse"><a name="27">27</a>Cînd a întocmit Domnul cerurile, eu eram de faţă; cînd a tras o zare pe faţa adîncului,</span> <span class="verse"><a name="28">28</a>cînd a pironit norii sus, şi cînd au ţîşnit cu putere izvoarele adîncului,</span> <span class="verse"><a name="29">29</a>cînd a pus un hotar mării, ca apele să nu treacă peste porunca Lui, cînd a pus temeliile pămîntului,</span> <span class="verse"><a name="30">30</a>eu eram meşterul Lui, la lucru lîngă el, şi în toate zilele eram desfătarea Lui, jucînd neîncetat înaintea Lui,</span> <span class="verse"><a name="31">31</a>jucînd pe rotocolul pămîntului Său, şi găsindu-mi plăcerea în fiii oamenilor.</span> <span class="verse"><a name="32">32</a>Şi acum, fiilor, ascultaţi-mă, căci ferice de ceice păzesc căile mele!</span> <span class="verse"><a name="33">33</a>Ascultaţi învăţătura, ca să vă faceţi înţelepţi, şi nu lepădaţi sfatul meu.</span> <span class="verse"><a name="34">34</a>Ferice de omul care m'ascultă, care veghează zilnic la porţile mele, şi păzeşte pragul uşii mele.</span> <span class="verse"><a name="35">35</a>Căci celce mă găseşte, găseşte viaţa, şi capătă bunăvoinţa Domnului.</span> <span class="verse"><a name="36">36</a>Dar celce păcătuieşte împotriva mea îşi vatămă sufletul său; toţi ceice mă urăsc pe mine, iubesc moartea.</span> </p></div</div></div></body></html>