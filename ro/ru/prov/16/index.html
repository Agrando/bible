<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Planurile pe cari le face inima atîrnă de om, dar răspunsul pe care -l dă gura vine dela Domnul. -</span> <span class="verse"><a name="2">2</a>Toate căile omului sînt curate în ochii lui, dar celce cercetează duhurile este Domnul. -</span> <span class="verse"><a name="3">3</a>Încredinţează-ţi lucrările în mîna Domnului, şi îţi vor izbuti planurile. -</span> <span class="verse"><a name="4">4</a>Domnul a făcut toate pentru o ţintă, chiar şi pe cel rău pentru ziua nenorocirii. -</span> <span class="verse"><a name="5">5</a>Orice inimă trufaşă este o scîrbă înaintea Domnului; hotărît, ea nu va rămînea nepedepsită. -</span> <span class="verse"><a name="6">6</a>Prin dragoste şi credincioşie omul ispăşeşte nelegiuirea, şi prin frica de Domnul se abate dela rău. -</span> <span class="verse"><a name="7">7</a>Cînd sînt plăcute Domnului căile cuiva, îi face prieteni chiar şi pe vrăjmaşii lui. -</span> <span class="verse"><a name="8">8</a>Mai bine puţin, cu dreptate, decît mari venituri, cu strîmbătate. -</span> <span class="verse"><a name="9">9</a>Inima omului se gîndeşte pe ce cale să meargă, dar Domnul îi îndreaptă paşii. -</span> <span class="verse"><a name="10">10</a>Hotărîri dumnezeieşti sînt pe buzele împăratului, gura lui nu trebuie să facă greşeli cînd judecă. -</span> <span class="verse"><a name="11">11</a>Cîntarul şi cumpăna dreaptă vin dela Domnul; toate greutăţile de cîntărit sînt lucrarea Lui. -</span> <span class="verse"><a name="12">12</a>Împăraţilor le este scîrbă să facă rău, căci prin neprihănire se întăreşte un scaun de domnie. -</span> <span class="verse"><a name="13">13</a>Buzele neprihănite sînt plăcute împăraţilor, şi ei iubesc pe celce vorbeşte cu neprihănire. -</span> <span class="verse"><a name="14">14</a>Mînia împăratului este un vestitor al morţii, dar un om înţelept trebuie s'o potolească. -</span> <span class="verse"><a name="15">15</a>Seninătatea feţei împăratului este viaţa, şi bunăvoinţa lui este ca o ploaie de primăvară. -</span> <span class="verse"><a name="16">16</a>Cu cît mai mult face cîştigarea înţelepciunii decît a aurului! Cu cît este mai de dorit cîştigarea priceperii decît a argintului! -</span> <span class="verse"><a name="17">17</a>Calea oamenilor fără prihană este să se ferească de rău; acela îşi păzeşte sufletul, care veghează asupra căii sale. -</span> <span class="verse"><a name="18">18</a>Mîndria merge înaintea pieirii, şi trufia merge înainte căderii. -</span> <span class="verse"><a name="19">19</a>Mai bine să fii smerit cu cei smeriţi, decît să împarţi prada cu cei mîndri. -</span> <span class="verse"><a name="20">20</a>Cine cugetă la Cuvîntul Domnului, găseşte fericirea, şi cine se încrede în Domnul este fericit. -</span> <span class="verse"><a name="21">21</a>Cine are o inimă înţeleaptă este numit priceput, dar dulceaţa buzelor măreşte ştiinţa. -</span> <span class="verse"><a name="22">22</a>Înţelepciunea este un izvor de viaţă pentru cine o are; dar pedeapsa nebunilor este nebunia lor. -</span> <span class="verse"><a name="23">23</a>Cine are o inimă înţeleaptă, îşi arată înţelepciunea cînd vorbeşte, şi mereu se văd învăţături noi pe buzele lui. -</span> <span class="verse"><a name="24">24</a>Cuvintele prietenoase sînt ca un fagur de miere, dulci pentru suflet, şi sănătoase pentru oase. -</span> <span class="verse"><a name="25">25</a>Multe căi i se par bune omului, dar la urmă duc la moarte. -</span> <span class="verse"><a name="26">26</a>Cine munceşte, pentru el munceşte, căci foamea lui îl îndeamnă la lucru. -</span> <span class="verse"><a name="27">27</a>Omul stricat pregăteşte nenorocirea, şi pe buzele lui este ca un foc aprins. -</span> <span class="verse"><a name="28">28</a>Omul neastîmpărat stîrneşte certuri, şi pîrîtorul desbină pe cei mai buni prieteni. -</span> <span class="verse"><a name="29">29</a>Omul asupritor amăgeşte pe aproapele său, şi -l duce pe o cale, care nu este bună. -</span> <span class="verse"><a name="30">30</a>Cine închide ochii, ca să se dedea la gînduri stricate, cine-şi muşcă buzele, a şi săvîrşit răul. -</span> <span class="verse"><a name="31">31</a>Perii albi sînt o cunună de cinste, ea se găseşte pe calea neprihănirii. -</span> <span class="verse"><a name="32">32</a>Cel încet la mînie preţuieşte mai mult decît un viteaz, şi cine este stăpîn pe sine preţuieşte mai mult decît cine cucereşte cetăţi. -</span> <span class="verse"><a name="33">33</a>Se aruncă sorţul în poala hainei, dar orice hotărîre vine dela Domnul. -</span> </p></div</div></div></body></html>