<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Fiule, ia aminte la înţelepciunea mea, şi pleacă urechea la învăţătura mea,</span> <span class="verse"><a name="2">2</a>ca să fii cu chibzuinţă, şi buzele tale să aibă cunoştinţă.</span> <span class="verse"><a name="3">3</a>Căci buzele femeii străine strecoară miere, şi cerul gurii ei este mai lunecos decît untdelemnul;</span> <span class="verse"><a name="4">4</a>dar la urmă este amară ca pelinul, ascuţită ca o sabie cu două tăişuri.</span> <span class="verse"><a name="5">5</a>Picioarele ei pogoară la moarte, paşii ei dau în locuinţa morţilor.</span> <span class="verse"><a name="6">6</a>Aşa că ea nu poate găsi calea vieţii, rătăceşte în căile ei, şi nu ştie unde merge.</span> <span class="verse"><a name="7">7</a>Şi acum, fiilor, ascultaţi-mă, şi nu vă abateţi dela cuvintele gurii mele:</span> <span class="verse"><a name="8">8</a>depărtează-te de drumul care duce la ea, şi nu te apropia de uşa casei ei,</span> <span class="verse"><a name="9">9</a>ca nu cumva să-ţi dai altora vlaga ta, şi unui om fără milă anii tăi;</span> <span class="verse"><a name="10">10</a>ca nu cumva nişte străini să se sature de averea ta, şi tu să te trudeşti pentru casa altuia;</span> <span class="verse"><a name="11">11</a>ca nu cumva să gemi, la urmă, cînd carnea şi trupul ţi se vor istovi,</span> <span class="verse"><a name="12">12</a>şi să zici: ,,Cum am putut eu să urăsc certarea, şi cum a dispreţuit inima mea mustrarea?</span> <span class="verse"><a name="13">13</a>Cum am putut să n'ascult glasul învăţătorilor mei, şi să nu iau aminte la ceice mă învăţau?</span> <span class="verse"><a name="14">14</a>Cît pe ce să mă nenorocesc de tot în mijlocul poporului şi adunării!``</span> <span class="verse"><a name="15">15</a>Bea apă din fîntîna ta, şi din izvoarele puţului tău.</span> <span class="verse"><a name="16">16</a>Ce, vrei să ţi se verse izvoarele afară? Şi să-ţi curgă rîurile pe pieţele de obşte?</span> <span class="verse"><a name="17">17</a>Lasă-le să fie numai pentru tine, şi nu pentru străinii de lîngă tine.</span> <span class="verse"><a name="18">18</a>Izvorul tău să fie binecuvîntat, şi bucură-te de nevasta tinereţii tale.</span> <span class="verse"><a name="19">19</a>Cerboaică iubită, căprioară plăcută: fii îmbătat tot timpul de drăgălăşiile ei, fii îndrăgostit necurmat de dragostea ei!</span> <span class="verse"><a name="20">20</a>Şi pentruce, fiule, ai fi îndrăgostit de o străină, şi ai îmbrăţişa sînul unei necunoscute?</span> <span class="verse"><a name="21">21</a>Căci căile omului sînt lămurite înaintea ochilor Domnului, şi El vede toate cărările lui.</span> <span class="verse"><a name="22">22</a>Cel rău este prins în înseşi nelegiuirile lui, şi este apucat de legăturile păcatului lui.</span> <span class="verse"><a name="23">23</a>El va muri din lipsă de înfrînare, se va poticni din prea multa lui nebunie.</span> </p></div</div></div></body></html>