<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>David a îndreptat către Domnul cuvintele acestei cîntări, după ce Domnul l -a izbăvit din mîna tuturor vrăjmaşilor lui şi din mîna lui Saul.</span> <span class="verse"><a name="2">2</a>El a zis: ,,Domnul este stînca mea, cetăţuia mea, Izbăvitorul meu.</span> <span class="verse"><a name="3">3</a>Dumnezeu este stînca mea, la care găsesc un adăpost, scutul meu şi puterea... care mă mîntuieşte, turnul...... meu cel înalt şi scăparea... mea. Mîntuitorule! Tu mă scapi de sîlnicie.</span> <span class="verse"><a name="4">4</a>Eu chem pe Domnul cel vrednic de laudă, şi sînt izbăvit de vrămaşii mei.</span> <span class="verse"><a name="5">5</a>Căci valurile morţii mă înconjuraseră, şivoaiele nimicirii mă înspăimîntaseră;</span> <span class="verse"><a name="6">6</a>legăturile mormîntului mă înconjuraseră, laţurile morţii mă prinseseră.</span> <span class="verse"><a name="7">7</a>În strîmtoarea mea, am chemat pe Domnul, am chemat pe Dumnezeul meu; din locaşul Lui, El mi -a auzit glasul, şi strigătul meu a ajuns la urechile Lui.</span> <span class="verse"><a name="8">8</a>Atunci pămîntul s'a cutremurat şi s'a clătinat, temeliile cerului s'au mişcat şi s'au zguduit, pentrucă El Se mîniase.</span> <span class="verse"><a name="9">9</a>Fum se ridica din nările Lui, şi un foc mistuitor ieşea din gura Lui: cărbuni aprinşi ţîşneau din ea.</span> <span class="verse"><a name="10">10</a>A plecat cerurile, şi S'a pogorît: un nor gros era subt picioarele Lui.</span> <span class="verse"><a name="11">11</a>Călărea pe un heruvim, şi sbura, venea pe aripile vîntului;</span> <span class="verse"><a name="12">12</a>era înconjurat cu întunerecul ca şi cu un cort, era înconjurat cu grămezi de ape şi cu nori întunecoşi.</span> <span class="verse"><a name="13">13</a>Din strălucirea care era înaintea Lui schinteiau cărbuni de foc.</span> <span class="verse"><a name="14">14</a>Domnul a tunat din ceruri, Cel Prea Înalt a făcut să -I răsune glasul;</span> <span class="verse"><a name="15">15</a>a aruncat săgeţi şi a risipit pe vrăjmaşii mei, a aruncat fulgerul, şi i -a pus pe fugă.</span> <span class="verse"><a name="16">16</a>Fundul mării s'a văzut, temeliile lumii au fost descoperite, de mustrarea Domnului, de vuietul suflării nărilor Lui.</span> <span class="verse"><a name="17">17</a>El şi -a întins mîna de sus din înălţime, m'a apucat, m'a scos din apele cele mari;</span> <span class="verse"><a name="18">18</a>m'a izbăvit de protivnicul meu cel puternic, de vrăjmaşii mei cari erau mai tari decît mine.</span> <span class="verse"><a name="19">19</a>Ei mă prinseseră în ziua strîmtorării mele, dar Domnul a fost sprijinitorul meu,</span> <span class="verse"><a name="20">20</a>El m'a scos la loc larg. El m'a mîntuit, pentrucă mă iubeşte.</span> <span class="verse"><a name="21">21</a>Domnul mi -a răsplătit după nevinovăţia mea, mi -a făcut după curăţia mînilor mele;</span> <span class="verse"><a name="22">22</a>căci am păzit căile Domnului, nu m'am făcut vinovat faţă de Dumnezeul meu.</span> <span class="verse"><a name="23">23</a>Toate poruncile Lui au fost înaintea mea, şi nu m'am depărtat dela legile Lui.</span> <span class="verse"><a name="24">24</a>Am fost fără vină înaintea Lui, m'am păzit de fărădelegea mea.</span> <span class="verse"><a name="25">25</a>De aceea Domnul mi -a răsplătit nevinovăţia mea, după curăţia mea înainte Lui.</span> <span class="verse"><a name="26">26</a>Cu cel bun Tu eşti bun, cu omul drept Te porţi după dreptate,</span> <span class="verse"><a name="27">27</a>cu cel curat eşti curat, cu cel îndărătnic Te porţi după îndărătnicia lui.</span> <span class="verse"><a name="28">28</a>Tu mîntuieşti pe poporul care se smereşte, şi cu privirea Ta, scobori pe cei mîndri.</span> <span class="verse"><a name="29">29</a>Da, Tu eşti lumina mea, Doamne! Domnul luminează întunerecul meu.</span> <span class="verse"><a name="30">30</a>Cu Tine mă năpustesc asupra unei oşti înarmate, cu Dumnezeul meu sar peste zid.</span> <span class="verse"><a name="31">31</a>Căile lui Dumnezeu sînt desăvîrşite, cuvîntul Domnului este curăţit; El este un scut pentru toţi cei ce caută adăpost în El.</span> <span class="verse"><a name="32">32</a>Căci cine este Dumnezeu, afară de Domnul? Şi cine este o stîncă, afară de Dumnezeul nostru?</span> <span class="verse"><a name="33">33</a>Dumnezeu este cetăţuia mea cea tare, şi El mă călăuzeşte pe calea cea dreaptă....</span> <span class="verse"><a name="34">34</a>El îmi face picioarele ca ale cerboaicelor, şi El mă aşează pe locurile mele cele înalte.</span> <span class="verse"><a name="35">35</a>Îmi deprinde mînile la luptă, şi braţele mele întind arcul de aramă.</span> <span class="verse"><a name="36">36</a>Tu îmi dai scutul mîntuirii Tale, şi ajung mare prin bunătatea Ta.</span> <span class="verse"><a name="37">37</a>Lărgeşti drumul supt paşii mei, şi picioarele mele nu se clatină.</span> <span class="verse"><a name="38">38</a>Urmăresc pe vrăjmaşii mei, şi -i nimicesc, nu mă întorc pînă nu -i nimicesc.</span> <span class="verse"><a name="39">39</a>Îi nimicesc, îi zdrobesc, de nu se mai scoală; cad subt picioarele mele.</span> <span class="verse"><a name="40">40</a>Tu mă încingi cu putere pentru luptă, răpui subt mine pe protivnicii mei.</span> <span class="verse"><a name="41">41</a>Faci pe vrăjmaşii mei să dea dosul înaintea mea, şi nimicesc pe ceice mă urăsc.</span> <span class="verse"><a name="42">42</a>Se uită în jurul lor, şi nu -i cine să -i scape. Strigă către Domnul dar nu le răspunde!</span> <span class="verse"><a name="43">43</a>Îi pisez ca pulberea pămîntului, îi zdrobesc, îi calc în picioare, ca noroiul de pe uliţe.</span> <span class="verse"><a name="44">44</a>Mă scapi din neînţelegerile poporului meu; mă păstrezi drept căpetenie a neamurilor; un popor... pe care nu -l cunoşteam îmi este supus.</span> <span class="verse"><a name="45">45</a>Fiii străinului mă linguşesc; mă ascultă la cea dintîi poruncă.</span> <span class="verse"><a name="46">46</a>Fiii străinului leşină dela inimă, tremură cînd ies afară din cetăţuie.</span> <span class="verse"><a name="47">47</a>Trăiască Domnul, şi binecuvîntată să fie Stînca mea! Înălţat să fie Dumnezeu, Stînca mîntuirii mele,</span> <span class="verse"><a name="48">48</a>Dumnezeu, care este răzbunătorul meu, care-mi supune popoarele,</span> <span class="verse"><a name="49">49</a>şi care mă face să scap de vrăjmaşii mei! Tu mă înalţi mai pesus de protivnicii mei, mă izbăveşti de omul asupritor.</span> <span class="verse"><a name="50">50</a>De aceea Te voi lăuda printre neamuri, Doamne! Şi voi cînta spre slava Numelui Tău.</span> <span class="verse"><a name="51">51</a>El dă mari izbăviri împăratului Său, şi arată milă unsului Său: lui David, şi seminţei... lui, pentru totdeauna.``</span> </p></div</div></div></body></html>