<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Toate seminţiile lui Israel au venit la David, în Hebron, şi au zis: ,,Iată că noi sîntem os din oasele tale şi carne din carnea ta.</span> <span class="verse"><a name="2">2</a>Chiar odinioară, cînd Saul era împăratul nostru, tu povăţuiai şi strîngeai pe Israel. Domnul ţi -a zis: ,Tu vei paşte pe poporul Meu Israel, şi vei fi căpetenia lui Israel.``</span> <span class="verse"><a name="3">3</a>Astfel toţi bătrînii lui Israel au venit la împărat în Hebron, şi împăratul David a făcut legămînt cu ei la Hebron, înaintea... Domnului. Şi au uns pe David împărat peste Israel.</span> <span class="verse"><a name="4">4</a>David era în vîrstă de treizeci de ani cînd s'a făcut împărat, şi a domnit patruzeci de ani.</span> <span class="verse"><a name="5">5</a>La Hebron a domnit peste Iuda şapte ani şi şase luni, şi la Ierusalim a domnit treizeci şi trei de ani peste tot Israelul şi Iuda.</span> <span class="verse"><a name="6">6</a>Împăratul a mers cu oamenii lui asupra Ierusalimului împotriva Iebusiţilor, locuitorii ţării. Ei au zis lui David: ,,Să nu intri aici, căci şi orbii şi ologii ţi se vor împotrivi! prin aceasta voiau să spună că David nu va intra cu niciun chip aici.</span> <span class="verse"><a name="7">7</a>Dar David a pus mîna pe cetăţuia Sionului: aceasta este cetatea lui David.</span> <span class="verse"><a name="8">8</a>David zisese în ziua aceea: ,Oricine va bate pe Iebusiţi, să arunce în canal pe şchiopii şi pe orbii aceia cari sînt vrăjmaşii lui David`... -De aceea se zice: ,,Orbul şi şchiopul să nu intre în casa Domnului.``</span> <span class="verse"><a name="9">9</a>David s'a aşezat în cetăţuie, pe care a numit -o cetatea lui David. A făcut întărituri de jur împrejur, în afară şi înlăuntrul lui Milo (Cetăţuie).</span> <span class="verse"><a name="10">10</a>David ajungea tot mai mare, şi Domnul, Dumnezeul oştirilor, era cu el.</span> <span class="verse"><a name="11">11</a>Hiram, împăratul Tirului, a trimes soli lui David, şi lemn de cedru şi tîmplari şi cioplitori de piatră, cari au zidit o casă lui David.</span> <span class="verse"><a name="12">12</a>David a cunoscut că domnul îl întărea ca împărat al lui Israel, şi că -i ridica împăraţia din pricina poporului Său Israel.</span> <span class="verse"><a name="13">13</a>David şi -a mai luat ţiitoare şi neveste din Ierusalim, după ce a venit din Hebron, şi i s'au născut iarăş fii şi fiice.</span> <span class="verse"><a name="14">14</a>Iată numele celor ce i s'au născut la Ierusalim: Şamua, Şobab, Natan, Solomon,</span> <span class="verse"><a name="15">15</a>Ibhar, Elişua, Nefeg, Iafia,</span> <span class="verse"><a name="16">16</a>Elişama, Eliada, şi Elifelet.</span> <span class="verse"><a name="17">17</a>Filistenii au aflat că David fusese uns împărat peste Israel, şi s'au suit toţi să -l caute. David, căruia i s'a dat de ştire, s'a pogorît în cetăţuie.</span> <span class="verse"><a name="18">18</a>Filistenii au venit, şi s'au răspîndit în valea Refaim.</span> <span class="verse"><a name="19">19</a>David a întrebat pe Domnul: ,,Să mă sui împotriva Filistenilor? Îi vei da în mînile mele?`` Şi Domnul a zis lui David: ,,Suie-te, căci voi da pe Filisteni în mînile tale.``</span> <span class="verse"><a name="20">20</a>David a venit la Baal-Peraţim, unde i -a bătut. Apoi a zis: ,,Domnul a risipit pe vrăjmaşii mei dinaintea mea, ca nişte ape cari se rup.`` De aceea s'a dat locului aceluia numele Baal-Peraţim (Şesul rupturii).</span> <span class="verse"><a name="21">21</a>Ei şi-au lăsat idolii acolo şi David şi oamenii lui i-au luat.</span> <span class="verse"><a name="22">22</a>Filistenii s'au suit din nou, şi s'au răspîndit în valea Refaim.</span> <span class="verse"><a name="23">23</a>David a întrebat pe Domnul. Şi Domnul a zis: ,,Să nu te sui; ci ia -i pe la spate, şi mergi asupra lor în dreptul duzilor.</span> <span class="verse"><a name="24">24</a>Cînd vei auzi un vuiet de paşi în vîrfurile duzilor, atunci să te grăbeşti, căci Domnul merge înaintea ta ca să bată oştirea Filistenilor.``</span> <span class="verse"><a name="25">25</a>David a făcut cum îi poruncise Domnul, şi a bătut pe Filisteni dela Gheba pînă la Ghezer.</span> </p></div</div></div></body></html>