<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/rom">Romans</a> &gt <strong>Chapter 12</strong></div><p><span class="verse"><a name="1">1</a>Vă îndemn dar, fraţilor, pentru îndurarea lui Dumnezeu, să aduceţi trupurile voastre ca o jertfă vie, sfîntă, plăcută lui Dumnezeu: aceasta va fi din partea voastră o slujbă duhovnicească.</span> <span class="verse"><a name="2">2</a>Să nu vă potriviţi chipului veacului acestuia, ci să vă prefaceţi, prin înoirea minţii voastre, ca să puteţi deosebi bine voia lui Dumnezeu: cea bună, plăcută şi desăvîrşită.</span> <span class="verse"><a name="3">3</a>Prin harul, care mi -a fost dat, eu spun fiecăruia dintre voi, să nu aibă despre sine o părere mai înaltă decît se cuvine; ci să aibă simţiri cumpătate despre sine, potrivit cu măsura de credinţă, pe care a împărţit -o Dumnezeu fiecăruia.</span> <span class="verse"><a name="4">4</a>Căci, dupăcum într'un trup avem mai multe mădulare, şi mădularele n'au toate aceeaş slujbă,</span> <span class="verse"><a name="5">5</a>tot aşa, şi noi, cari sîntem mulţi, alcătuim un singur trup în Hristos; dar, fiecare în parte, sîntem mădulare unii altora.</span> <span class="verse"><a name="6">6</a>Deoarece avem felurite daruri, după harul care ne -a fost dat: cine are darul proorociei, să -l întrebuinţeze după măsura credinţei lui.</span> <span class="verse"><a name="7">7</a>Cine este chemat la o slujbă, să se ţină de slujba lui. Cine învaţă pe alţii, să se ţină de învăţătură.</span> <span class="verse"><a name="8">8</a>Cine îmbărbătează pe alţii, să se ţină de îmbărbătare. Cine dă, să dea cu inimă largă. Cine cîrmuieşte, să cîrmuiască cu rîvnă. Cine face milostenie, s'o facă cu bucurie.</span> <span class="verse"><a name="9">9</a>Dragostea să fie fără prefăcătorie. Fie-vă groază de rău, şi lipiţi-vă tare de bine.</span> <span class="verse"><a name="10">10</a>Iubiţi-vă unii pe alţii cu o dragoste frăţească. În cinste, fiecare să dea întîietate altuia.</span> <span class="verse"><a name="11">11</a>În sîrguinţă, fiţi fără preget. Fiţi plini de rîvnă cu duhul. Slujiţi Domnului.</span> <span class="verse"><a name="12">12</a>Bucuraţi-vă în nădejde. Fiţi răbdători în necaz. Stăruiţi în rugăciune.</span> <span class="verse"><a name="13">13</a>Ajutaţi pe sfinţi, cînd sînt în nevoie. Fiţi primitori de oaspeţi.</span> <span class="verse"><a name="14">14</a>Binecuvîntaţi pe cei ce vă prigonesc: binecuvîntaţi şi nu blestemaţi.</span> <span class="verse"><a name="15">15</a>Bucuraţi-vă cu cei ce se bucură; plîngeţi cu ceice plîng.</span> <span class="verse"><a name="16">16</a>Aveţi aceleaşi simţiminte unii faţă de alţii. Nu umblaţi după lucrurile înalte, ci rămîneţi la cele smerite. Să nu vă socotiţi singuri înţelepţi.</span> <span class="verse"><a name="17">17</a>Nu întoarceţi nimănui rău pentru rău. Urmăriţi ce este bine, înaintea tuturor oamenilor.</span> <span class="verse"><a name="18">18</a>Dacă este cu putinţă, întrucît atîrnă de voi, trăiţi în pace cu toţi oamenii.</span> <span class="verse"><a name="19">19</a>Prea iubiţilor, nu vă răsbunaţi singuri; ci lăsaţi să se răzbune mînia lui Dumnezeu; căci este scris: ,,Răzbunarea este a Mea; Eu voi răsplăti``, zice Domnul.</span> <span class="verse"><a name="20">20</a>Dimpotrivă: dacă îi este foame vrăjmaşului tău, dă -i să mănînce; dacă -i este sete, dă -i să bea; căci dacă vei face astfel, vei grămădi cărbuni aprinşi pe capul lui.``</span> <span class="verse"><a name="21">21</a>Nu te lăsa biruit de rău, ci biruieşte răul prin bine.</span> </p></div</div></div></body></html>