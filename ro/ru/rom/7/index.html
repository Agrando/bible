<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/rom">Romans</a> &gt <strong>Chapter 7</strong></div><p><span class="verse"><a name="1">1</a>Nu ştiţi, fraţilor, -căci vorbesc unor oameni cari cunosc Legea-că Legea are stăpînire asupra omului cîtă vreme trăieşte el?</span> <span class="verse"><a name="2">2</a>Căci femeia măritată este legată prin Lege de bărbatul ei cîtă vreme trăieşte el; dar dacă -i moare bărbatul, este deslegată de legea bărbatului ei.</span> <span class="verse"><a name="3">3</a>Dacă deci, cînd îi trăieşte bărbatul, ea se mărită după altul, se va chema preacurvă; dar dacă -i moare bărbatul, este deslegată de Lege, aşa că nu mai este preacurvă, dacă se mărită după altul.</span> <span class="verse"><a name="4">4</a>Tot astfel, fraţii mei, prin trupul lui Hristos, şi voi aţi murit în ce priveşte Legea, ca să fiţi ai altuia, adică ai Celuice a înviat din morţi; şi aceasta, ca să aducem roadă pentru Dumnezeu.</span> <span class="verse"><a name="5">5</a>Căci, cînd trăiam supt firea noastră pămîntească, patimile păcatelor, aţîţate de Lege, lucrau în mădularele noastre, şi ne făceau să aducem roade pentru moarte.</span> <span class="verse"><a name="6">6</a>Dar acum, am fost izbăviţi de Lege, şi sîntem morţi faţă de Legea aceasta, care ne ţinea robi, pentruca să slujim lui Dumnezeu într'un duh nou, iar nu după vechea slovă.</span> <span class="verse"><a name="7">7</a>Deci ce vom zice? Legea este ceva păcătos? Nici de cum! Dimpotrivă, păcatul nu l-am cunoscut decît prin Lege. De pildă, n'aş fi cunoscut pofta, dacă Legea nu mi-ar fi spus: ,,Să nu pofteşti!``</span> <span class="verse"><a name="8">8</a>Apoi păcatul a luat prilejul, şi a făcut să se nască în mine prin porunca tot felul de pofte; căci fără Lege, păcatul este mort.</span> <span class="verse"><a name="9">9</a>Odinioară, fiindcă eram fără Lege, trăiam; dar cînd a venit porunca, păcatul a înviat, şi eu am murit.</span> <span class="verse"><a name="10">10</a>Şi porunca, ea, care trebuia să-mi dea viaţa, mi -a pricinuit moartea.</span> <span class="verse"><a name="11">11</a>Pentrucă păcatul a luat prilejul prin ea m'a amăgit, şi prin însăş, porunca aceasta m'a lovit cu moartea.</span> <span class="verse"><a name="12">12</a>Aşa că Legea, negreşit, este sfîntă, şi porunca este sfîntă, dreaptă şi bună.</span> <span class="verse"><a name="13">13</a>Atunci, un lucru bun mi -a dat moartea? Nicidecum. Dar păcatul, tocmai ca să iasă la iveală ca păcat, mi -a dat moartea printr'un lucru bun, pentruca păcatul să se arate afară din cale de păcătos, prin faptul că se slujea de aceeaş poruncă.</span> <span class="verse"><a name="14">14</a>Ştim, în adevăr, că Legea este duhovnicească: dar eu sînt pămîntesc, vîndut rob păcatului.</span> <span class="verse"><a name="15">15</a>Căci nu ştiu ce fac: nu fac ce vreau, ci fac ce urăsc.</span> <span class="verse"><a name="16">16</a>Acum, dacă fac ce nu vreau, mărturisesc prin aceasta că Legea este bună.</span> <span class="verse"><a name="17">17</a>Şi atunci, nu mai sînt eu cel ce face lucrul acesta, ci păcatul care locuieşte în mine.</span> <span class="verse"><a name="18">18</a>Ştiu, în adevăr, că nimic bun nu locuieşte în mine, adică în firea mea pămîntească, pentrucă, ce -i drept, am voinţa să fac binele, dar n'am puterea să -l fac.</span> <span class="verse"><a name="19">19</a>Căci binele, pe care vreau să -l fac, nu -l fac, ci răul, pe care nu vreau să -l fac, iacă ce fac!</span> <span class="verse"><a name="20">20</a>Şi dacă fac ce nu vreau să fac, nu mai sînt eu cel ce face lucrul acesta, ci păcatul care locuieşte în mine.</span> <span class="verse"><a name="21">21</a>Găsesc dar în mine legea aceasta: cînd vreau să fac binele, răul este lipit de mine.</span> <span class="verse"><a name="22">22</a>Fiindcă, după omul din lăuntru îmi place Legea lui Dumnezeu;</span> <span class="verse"><a name="23">23</a>dar văd în mădularele mele o altă lege, care se luptă împotriva legii primite de mintea mea, şi mă ţine rob legii păcatului, care este în mădularele mele.</span> <span class="verse"><a name="24">24</a>O, nenorocitul de mine! Cine mă va izbăvi de acest trup de moarte?..</span> <span class="verse"><a name="25">25</a>Mulţămiri fie aduse lui Dumnezeu, prin Isus Hristos, Domnul nostru!... Astfel dar, cu mintea, eu slujesc legii lui Dumnezeu; dar cu firea pămîntească, slujesc legii păcatului.</span> </p></div</div></div></body></html>