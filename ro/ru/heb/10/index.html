<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/heb">Hebrews</a> &gt <strong>Chapter 10</strong></div><p><span class="verse"><a name="1">1</a>În adevăr, Legea, care are umbra bunurilor viitoare, nu înfăţişarea adevărată a lucrurilor, nu poate niciodată, prin aceleaşi jertfe, cari se aduc neîncetat în fiecare an, să facă desăvîrşiţi pe cei ce se apropie.</span> <span class="verse"><a name="2">2</a>Altfel, n'ar fi încetat ele oare să fie aduse, dacă cei ce le aduceau, fiind curăţiţi odată, n'ar mai fi trebuit să mai aibă cunoştinţă de păcate?</span> <span class="verse"><a name="3">3</a>Dar aducerea aminte a păcatelor este înoită din an în an, tocmai prin aceste jertfe;</span> <span class="verse"><a name="4">4</a>căci este cu neputinţă ca sîngele taurilor şi al ţapilor să şteargă păcatele.</span> <span class="verse"><a name="5">5</a>De aceea, cînd intră în lume, El zice: ,,Tu n'ai voit nici jertfă, nici prinos; ci Mi-ai pregătit un trup;</span> <span class="verse"><a name="6">6</a>n'ai primit nici arderi de tot, nici jertfe pentru păcat.</span> <span class="verse"><a name="7">7</a>Atunci am zis: ,,Iată-Mă (în sulul cărţii este scris despre Mine), vin să fac voia Ta, Dumnezeule!``</span> <span class="verse"><a name="8">8</a>După ce a zis întîi: ,,Tu n'ai voit şi n'ai primit nici jertfe, nici prinoase, nici arderi de tot, nici jertfe pentru păcat``, (lucruri aduse toate după Lege),</span> <span class="verse"><a name="9">9</a>apoi zice: ,,Iată-Mă, vin să fac voia Ta, Dumnezeule.`` El desfiinţează astfel pe cele dintîi, ca să pună în loc pe a doua.</span> <span class="verse"><a name="10">10</a>Prin această ,,voie`` am fost sfinţiţi noi, şi anume prin jertfirea trupului lui Isus Hristos, odată pentru totdeauna.</span> <span class="verse"><a name="11">11</a>Şi, pe cînd orice preot face slujba în fiecare zi, şi aduce de multe ori aceleaşi jertfe, cari niciodată nu pot şterge păcatele,</span> <span class="verse"><a name="12">12</a>El, dimpotrivă, după ce a adus o singură jertfă pentru păcate, S'a aşezat pentru totdeauna la dreapta lui Dumnezeu,</span> <span class="verse"><a name="13">13</a>şi aşteaptă de acum ca vrăjmaşii Lui să -I fie făcuţi aşternut al picioarelor Lui.</span> <span class="verse"><a name="14">14</a>Căci printr'o singură jertfă El a făcut desăvîrşiţi pentru totdeauna pe cei ce sînt sfinţiţi.</span> <span class="verse"><a name="15">15</a>Lucrul acesta ni -l adevereşte şi Duhul sfînt. Căci, după ce a zis:</span> <span class="verse"><a name="16">16</a>,,Iată legămîntul pe care -l voi face cu ei după acele zile, zice Domnul: voi pune legile Mele în inimile lor, şi le voi scrie în mintea lor``,</span> <span class="verse"><a name="17">17</a>adaugă: ,,Şi nu-Mi voi mai aduce aminte de păcatele lor, nici de fărădelegile lor.``</span> <span class="verse"><a name="18">18</a>Dar acolo unde este iertare de păcate, nu mai este nevoie de jertfă pentru păcat.</span> <span class="verse"><a name="19">19</a>Astfel dar, fraţilor, fiindcă prin sîngele lui Isus avem o intrare slobodă în Locul prea sfînt,</span> <span class="verse"><a name="20">20</a>pe calea cea nouă şi vie, pe care ne -a deschis -o El, prin perdeaua din lăuntru, adică trupul Său: -</span> <span class="verse"><a name="21">21</a>şi fiindcă avem un Mare preot pus peste casa lui Dumnezeu,</span> <span class="verse"><a name="22">22</a>să ne apropiem cu o inimă curată, cu credinţă deplină, cu inimile stropite şi curăţite de un cuget rău, şi cu trupul spălat cu o apă curată.</span> <span class="verse"><a name="23">23</a>Să ţinem fără şovăire la mărturisirea nădejdii noastre, căci credincios este Cel ce a făcut făgăduinţa.</span> <span class="verse"><a name="24">24</a>Să veghem unii asupra altora, ca să ne îndemnăm la dragoste şi la fapte bune.</span> <span class="verse"><a name="25">25</a>Să nu părăsim adunarea noastră, cum au unii obicei; ci să ne îndemnăm unii pe alţii, şi cu atît mai mult, cu cît vedeţi că ziua se apropie.</span> <span class="verse"><a name="26">26</a>Căci, dacă păcătuim cu voia, după ce am primit cunoştinţa adevărului, nu mai rămîne nici o jertfă pentru păcate,</span> <span class="verse"><a name="27">27</a>ci doar o aşteptare înfricoşată a judecăţii, şi văpaia unui foc, care va mistui pe cei răzvrătiţi.</span> <span class="verse"><a name="28">28</a>Cine a călcat Legea lui Moise, este omorît fără milă, pe mărturia a doi sau trei martori.</span> <span class="verse"><a name="29">29</a>Cu cît mai aspră pedeapsă credeţi că va lua cel ce va călca în picioare pe Fiul lui Dumnezeu, va pîngări sîngele legămîntului, cu care a fost sfinţit, şi va batjocori pe Duhul harului?</span> <span class="verse"><a name="30">30</a>Căci ştim cine este Cel ce a zis: ,,A Mea este răzbunarea, Eu voi răsplăti!`` Şi în altă parte: ,,Domnul va judeca pe poporul Său.``</span> <span class="verse"><a name="31">31</a>Grozav lucru este să cazi în mînile Dumnezeului celui viu!</span> <span class="verse"><a name="32">32</a>Aduceţi-vă aminte de zilele dela început, cînd, după ce aţi fost luminaţi, aţi dus o mare luptă de suferinţe:</span> <span class="verse"><a name="33">33</a>pe de o parte, eraţi puşi ca privelişte în mijlocul ocărilor şi necazurilor, şi pe de alta, v'aţi făcut părtaşi cu aceia cari aveau aceeaş soartă ca voi.</span> <span class="verse"><a name="34">34</a>În adevăr, aţi avut milă de cei din temniţă şi aţi primit cu bucurie răpirea averilor voastre, ca unii cari ştiţi că aveţi în ceruri o avuţie mai bună, care dăinuieşte.</span> <span class="verse"><a name="35">35</a>Să nu vă părăsiţi dar încrederea voastră, pe care o aşteaptă o mare răsplătire!</span> <span class="verse"><a name="36">36</a>Căci aveţi nevoie de răbdare, ca, după ce aţi împlinit voia lui Dumnezeu, să puteţi căpăta ce v'a fost făgăduit.</span> <span class="verse"><a name="37">37</a>,,Încă puţină, foarte puţină vreme``, şi ,,Cel ce vine va veni, şi nu va zăbovi.</span> <span class="verse"><a name="38">38</a>Şi cel neprihănit va trăi prin credinţă: dar dacă dă înapoi, sufletul Meu nu găseşte plăcere în el.``</span> <span class="verse"><a name="39">39</a>Noi însă nu sîntem din aceia cari dau înapoi ca să se peardă, ci din aceia cari au credinţă pentru mîntuirea sufletului.</span> </p></div</div></div></body></html>