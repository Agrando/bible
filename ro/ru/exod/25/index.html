<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 25</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Vorbeşte copiilor lui Israel: Să-Mi aducă un dar; să -l primiţi pentru Mine dela orice om care -l va da cu tragere de inimă.</span> <span class="verse"><a name="3">3</a>Iată ce veţi primi dela ei ca dar: aur, argint şi aramă;</span> <span class="verse"><a name="4">4</a>materii vopsite în albastru, purpuriu, cîrmiziu, pînză de in subţire şi păr de capră;</span> <span class="verse"><a name="5">5</a>piei de berbeci vopsite în roş şi piei de viţel de mare; lemn de salcîm;</span> <span class="verse"><a name="6">6</a>untdelemn pentru sfeşnic, mirodenii pentru untdelemnul ungerii şi pentru tămîia mirositoare;</span> <span class="verse"><a name="7">7</a>pietre de onix şi alte pietre pentru efod (umărar) şi pieptar.</span> <span class="verse"><a name="8">8</a>Să-Mi facă un locaş sfînt, şi Eu voi locui în mijlocul lor.</span> <span class="verse"><a name="9">9</a>Să faceţi cortul şi toate vasele lui după chipul pe care ţi -l voi arăta.``</span> <span class="verse"><a name="10">10</a>Să facă un chivot de lemn de salcîm; lungimea lui să fie de două coturi şi jumătate, lăţimea de un cot şi jumătate, şi înălţimea de un cot şi jumătate.</span> <span class="verse"><a name="11">11</a>Să -l poleieşti cu aur curat, să -l poleieşti pe din lăuntru şi pe din afară, şi să -i faci un chenar de aur de jur împrejur.</span> <span class="verse"><a name="12">12</a>Să torni pentru el patru verigi de aur, şi să le pui la cele patru colţuri ale lui: două verigi deoparte şi două verigi de cealaltă parte.</span> <span class="verse"><a name="13">13</a>Să faci nişte drugi de lemn de salcîm, şi să -i poleieşti cu aur.</span> <span class="verse"><a name="14">14</a>Să vîri drugii în verigile de pe laturile chivotului, ca să slujească la ducerea chivotului;</span> <span class="verse"><a name="15">15</a>drugii vor rămînea în verigile chivotului, şi nu vor fi scoşi din ele.</span> <span class="verse"><a name="16">16</a>Să pui în chivot mărturia, pe care ţi -o voi da.</span> <span class="verse"><a name="17">17</a>Să faci un capac al ispăşirii de aur curat; lungimea lui să fie de doi coţi şi jumătate, şi lăţimea lui de un cot şi jumătate.</span> <span class="verse"><a name="18">18</a>Să faci doi heruvimi de aur, să -i faci de aur bătut, la cele două capete ale capacului ispăşirii;</span> <span class="verse"><a name="19">19</a>să faci un heruvim la un capăt şi un heruvim la celalt capăt; să faceţi heruvimii aceştia ieşind din capacul ispăşirii la cele două capete ale lui.</span> <span class="verse"><a name="20">20</a>Heruvimii să fie cu aripile întinse pedeasupra, acoperind cu aripile lor capacul ispăşirii, şi cu feţele întoarse una spre alta; heruvimii să aibă faţa întoarsă spre capacul ispăşirii.</span> <span class="verse"><a name="21">21</a>Să pui capacul ispăşirii pe chivot, şi în chivot să pui mărturia, pe care ţi -o voi da.</span> <span class="verse"><a name="22">22</a>Acolo Mă voi întîlni cu tine; şi dela înălţimea capacului ispăşirii, dintre cei doi heruvimi aşezaţi pe chivotul mărturiei, îţi voi da toate poruncile Mele pentru copiii lui Israel.</span> <span class="verse"><a name="23">23</a>Să faci o masă de lemn de salcîm; lungimea ei să fie de doi coţi, lăţimea de un cot, şi înălţimea de un cot şi jumătate.</span> <span class="verse"><a name="24">24</a>S'o poleieşti cu aur curat, şi să -i faci un chenar de aur de jur împrejur.</span> <span class="verse"><a name="25">25</a>Să -i faci împrejur un pervaz de un lat de mînă; peste el să pui un chenar de aur de jur împrejur.</span> <span class="verse"><a name="26">26</a>Să faci pentru masă patru verigi de aur, şi să pui verigile în cele patru colţuri, cari vor fi la cele patru picioare ale ei.</span> <span class="verse"><a name="27">27</a>Verigile să fie lîngă pervaz, şi în ele se vor vîrî drugii ca să ducă masa.</span> <span class="verse"><a name="28">28</a>Drugii să -i faci din lemn de salcîm, şi să -i acoperi cu aur; şi ei vor sluji la ducerea mesei.</span> <span class="verse"><a name="29">29</a>Să -i faci farfurii, căţui, potire şi ceşti, ca să slujească la jertfele de băutură: să le faci de aur curat.</span> <span class="verse"><a name="30">30</a>Să pui pe masă pînile pentru punerea înainte, ca să fie necurmat înaintea Mea.</span> <span class="verse"><a name="31">31</a>Să faci un sfeşnic de aur curat: sfeşnicul acesta să fie făcut de aur bătut: piciorul, fusul, potiraşele, gămălioarele şi florile lui să fie dintr'o bucată.</span> <span class="verse"><a name="32">32</a>Din laturile lui să iasă şase braţe; trei braţe ale sfeşnicului dintr'o parte, şi trei braţe ale sfeşnicului din cealaltă parte.</span> <span class="verse"><a name="33">33</a>Pe un braţ să fie trei potiraşe în chip de floare de migdal, cu gămălioarele şi florile lor, şi pe celalt braţ trei potiraşe în chip de floare de migdal, cu gămălioarele şi florile lor; tot aşa să fie şi cele şase braţe cari ies din sfeşnic.</span> <span class="verse"><a name="34">34</a>Pe fusul sfeşnicului, să fie patru potiraşe în chip de floare cu migdal, cu gămălioarele şi florile lor.</span> <span class="verse"><a name="35">35</a>Să fie o gămălioară subt cele două braţe cari ies din fusul sfeşnicului, o gămălioară subt alte două braţe, şi o gămălioară subt alte două braţe; tot aşa să fie şi subt cele şase braţe, cari ies din sfeşnic.</span> <span class="verse"><a name="36">36</a>Gămălioarele şi braţele sfeşnicului să fie dintr'o singură bucată; totul să fie de aur bătut, de aur curat.</span> <span class="verse"><a name="37">37</a>Să faci cele şapte candele, care vor fi puse deasupra, aşa ca să lumineze în faţă.</span> <span class="verse"><a name="38">38</a>Mucările şi cenuşarele lui să fie de aur curat.</span> <span class="verse"><a name="39">39</a>Se va întrebuinţa un talant de aur curat pentru facerea sfeşnicului cu toate uneltele lui.</span> <span class="verse"><a name="40">40</a>Vezi să faci după chipul, care ţi s'a arătat pe munte.</span> </p></div</div></div></body></html>