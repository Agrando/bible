<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 39</strong></div><p><span class="verse"><a name="1">1</a>Cu materiile văpsite în albastru, în purpuriu şi în cărmiziu, au făcut veşmintele preoţilor pentru slujba sfîntului locaş, şi au făcut veşminte sfinte lui Aaron, cum poruncise lui Moise Domnul.</span> <span class="verse"><a name="2">2</a>Au făcut efodul de aur, de fir albastru, purpuriu şi cărmiziu, şi de in subţire răsucit.</span> <span class="verse"><a name="3">3</a>Au întins nişte plăci de aur, şi le-au tăiat în fire subţiri, pe cari le-au ţesut în materiile vopsite în albastru, în purpuriu şi în cărmiziu, şi în in subţire; era lucrat cu măestrie.</span> <span class="verse"><a name="4">4</a>I-au făcut nişte umărari cari se împreunau cu el, aşa că la cele două capete ale lui, efodul era legat cu ei.</span> <span class="verse"><a name="5">5</a>Brîul era de aceeaş lucrătură ca efodul şi prins de el; era de aur, de fir albastru, purpuriu şi cărmiziu, şi de in subţire răsucit, cum poruncise lui Moise Domnul.</span> <span class="verse"><a name="6">6</a>Au pregătit pietrele de onix, le-au prins în legături de aur şi au săpat pe ele numele fiilor lui Israel, cum se sapă peceţile.</span> <span class="verse"><a name="7">7</a>Le-au pus pe umărarii efodului, ca pietre de aducere aminte pentru fiii lui Israel, cum poruncise lui Moise Domnul.</span> <span class="verse"><a name="8">8</a>Au făcut apoi pieptarul, lucrat cu măestrie, din aceeaş lucrătură ca efodul: de aur, de fir albastru, purpuriu şi cărmiziu, şi de in subţire răsucit.</span> <span class="verse"><a name="9">9</a>Era în patru colţuri. Pieptarul l-au făcut îndoit; lungimea lui era de o palmă, şi lăţimea de o palmă; era îndoit.</span> <span class="verse"><a name="10">10</a>Au pus în el patru şiruri de pietre: în şirul întîi era: un sardonix, un topaz şi un smaragd;</span> <span class="verse"><a name="11">11</a>în al doilea şir: un rubin, un safir şi un diamant;</span> <span class="verse"><a name="12">12</a>în al treilea şir: un opal, un agat şi un ametist;</span> <span class="verse"><a name="13">13</a>iar în al patrulea şir: un hrisolit, un onix şi un iaspis. Pietrele acestea erau legate în ferecăturile lor de aur.</span> <span class="verse"><a name="14">14</a>Erau douăsprezece, după numele fiilor lui Israel; erau săpate ca nişte peceţi, fiecare cu numele uneia din cele douăsprezece seminţii.</span> <span class="verse"><a name="15">15</a>Pe pieptar au făcut apoi nişte lănţişoare de aur curat, împletite ca nişte sfori.</span> <span class="verse"><a name="16">16</a>Au făcut două ferecături de aur şi două verigi de aur, şi au pus cele două verigi la cele două capete ale pieptarului.</span> <span class="verse"><a name="17">17</a>Apoi cele două lănţişoare împletite, de aur, le-au vîrît în cele două verigi dela cele două capete ale pieptarului;</span> <span class="verse"><a name="18">18</a>iar celelalte două capete ale celor două lănţişoare le-au agăţat de cele două ferecături şi le-au pus pe umărarii efodului în partea dinainte. -</span> <span class="verse"><a name="19">19</a>Au mai făcut două verigi de aur, pe cari le-au pus la cele două capete de jos ale pieptarului, pe marginea dinlăuntru dinspre efod.</span> <span class="verse"><a name="20">20</a>Apoi au făcut alte două verigi de aur, pe cari le-au pus la cei doi umărari ai efodului, jos, pe partea dinainte a lui, tocmai acolo unde se împreună efodul cu umărarii, deasupra brîului efodului.</span> <span class="verse"><a name="21">21</a>Au legat pieptarul cu verigile lui de verigile efodului cu o sfoară albastră, aşa ca pieptarul să stea ţapăn deasupra brîului efodului, şi să nu se poată mişca de pe efod, cum poruncise lui Moise Domnul. Facerea mantiei efodului.</span> <span class="verse"><a name="22">22</a>Au făcut mantia de subt efod, ţesută toată cu meşteşug din materie albastră.</span> <span class="verse"><a name="23">23</a>La mijlocul mantiei, sus, era o gură ca gura unei platoşe; gura aceasta era tivită de jur împrejur, ca să nu se rupă.</span> <span class="verse"><a name="24">24</a>Pe marginea mantiei au făcut nişte rodii de coloare albastră, purpurie şi cărmizie, din fir răsucit;</span> <span class="verse"><a name="25">25</a>au făcut şi nişte clopoţei de aur curat, şi clopoţeii i-au pus între rodii, de jur împrejurul mantiei:</span> <span class="verse"><a name="26">26</a>venea un clopoţel şi o rodie, un clopoţel şi o rodie pe toată marginea dimprejurul mantiei, pentru slujbă, cum poruncise lui Moise Domnul.</span> <span class="verse"><a name="27">27</a>Au făcut şi tunicile de in subţire ţesute cu măestrie, pentru Aaron şi fiii lui;</span> <span class="verse"><a name="28">28</a>mitra de in subţire, şi scufiile de in subţire cari slujeau ca podoabă; ismenele de in subţire răsucit;</span> <span class="verse"><a name="29">29</a>brîul de in subţire răsucit, lucrat la gherghef, şi de coloare albastră, purpurie şi cărmizie, cum poruncise lui Moise Domnul.</span> <span class="verse"><a name="30">30</a>Au făcut apoi şi placa de aur curat, cununa împărătească sfîntă, şi au săpat pe ea, cum se sapă pe o pecete: ,,Sfînt Domnului``.</span> <span class="verse"><a name="31">31</a>Au legat -o de mitră sus, cu o sfoară albastră, cum poruncise lui Moise Domnul.</span> <span class="verse"><a name="32">32</a>Astfel au fost isprăvite toate lucrările locaşului cortului întîlnirii. Copiii lui Israel au făcut tot ce poruncise lui Moise Domnul: aşa au făcut.</span> <span class="verse"><a name="33">33</a>Au adus locaşul la Moise: cortul şi toate uneltele lui, copcile, scîndurile, drugii, stîlpii şi picioarele lui;</span> <span class="verse"><a name="34">34</a>învelitoarea de piei de berbece văpsite în roş, învelitoarea de piei de viţel de mare, şi perdeaua de despărţire;</span> <span class="verse"><a name="35">35</a>chivotul mărturiei şi drugii lui, şi capacul ispăşirii;</span> <span class="verse"><a name="36">36</a>masa cu toate uneltele ei, şi pînile pentru punerea înaintea Domnului;</span> <span class="verse"><a name="37">37</a>sfeşnicul de aur curat, candelele lui aşezate în rînd şi toate uneltele lui, şi untdelemnul pentru sfeşnic;</span> <span class="verse"><a name="38">38</a>altarul de aur, curat, untdelemnul pentru ungere şi tămîia mirositoare, şi perdeaua dela uşa cortului;</span> <span class="verse"><a name="39">39</a>altarul de aramă, grătarul lui de aramă, drugii lui şi toate uneltele lui; ligheanul cu piciorul lui;</span> <span class="verse"><a name="40">40</a>pînzele curţii, stîlpii ei şi picioarele lor, perdeaua dela poarta curţii, funiile ei, ţăruşii ei, şi toate uneltele pentru slujba locaşului cortului întîlnirii;</span> <span class="verse"><a name="41">41</a>veşmintele pentru slujbă, pentru făcut slujba în Locul sfînt, veşmintele sfinte pentru preotul Aaron, şi veşmintele fiilor lui pentru slujbele preoţeşti.</span> <span class="verse"><a name="42">42</a>Copiii lui Israel au făcut toate aceste lucrări după toate poruncile pe cari le dăduse lui Moise Domnul.</span> <span class="verse"><a name="43">43</a>Mosie a cercetat toate lucrările; şi iată, le făcuseră cum poruncise Domnul, aşa le făcuseră. Şi Moise i -a binecuvîntat.</span> </p></div</div></div></body></html>