<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 26</strong></div><p><span class="verse"><a name="1">1</a>Cortul să -l faci din zece covoare de in subţire răsucit, şi din materii vopsite în albastru, purpuriu şi cărmiziu; pe el să faci heruvimi lucraţi cu măiestrie.</span> <span class="verse"><a name="2">2</a>Lungimea unui covor să fie de două zeci şi opt de coţi, iar lăţimea unui covor să fie de patru coţi; toate covoarele să aibă aceeaş măsură.</span> <span class="verse"><a name="3">3</a>Cinci din aceste covoare să fie prinse împreună, iar celelalte cinci covoare să fie de asemenea prinse împreună.</span> <span class="verse"><a name="4">4</a>La marginea covorului cu care se sfîrşeşte cea dintîi împreunare de covoare, să faci nişte chiotori albastre; tot aşa să faci şi la marginea covorului cu care se sfîrşeşte a doua împreunare de covoare.</span> <span class="verse"><a name="5">5</a>La cel dintăi covor să faci cincizeci de chiotori, iar la marginea covorului cu care se sfîrşeşte a doua împreunare de covoare să faci tot cincizeci de chiotori. Chiotorile acestea să se potrivească unele cu altele şi să vină faţă în faţă.</span> <span class="verse"><a name="6">6</a>Apoi să faci cincizeci de copci de aur, şi cu copcile acestea să prinzi covoarele unul de altul, aşa încît cortul să alcătuiască un întreg.</span> <span class="verse"><a name="7">7</a>Să mai faci nişte covoare de păr de capră, ca să slujească de acoperiş peste cort; să faci unsprezece covoare de acestea.</span> <span class="verse"><a name="8">8</a>Lungimea fiecărui covor să fie de treizeci de coţi, şi lăţimea fiecărui covor să fie de patru coţi; toate cele unsprezece covoare să aibă aceeaş măsură.</span> <span class="verse"><a name="9">9</a>Pe cinci din aceste covoare să le legi împreună deosebit, şi pe celelalte şase deosebit, iar pe al şaselea covor să -l îndoieşti în faţa cortului.</span> <span class="verse"><a name="10">10</a>Să pui apoi cincizeci de chiotori la marginea covorului cu care se sfîrşeşte cea dintîi împreunare de covoare, şi cincizeci de chiotori la marginea covorului cu care se sfîrşeşte a doua împreunare de covoare.</span> <span class="verse"><a name="11">11</a>Să faci cincizeci de copci de aramă, şi să pui copcile în chiotori. Să împreuni astfel acoperişul cortului, aşa încît să alcătuiască un întreg.</span> <span class="verse"><a name="12">12</a>Fiindcă va mai trece ceva din covoarele acoperişului cortului, jumătate din ce trece dintr'un covor, să acopere partea dinapoi a cortului;</span> <span class="verse"><a name="13">13</a>iar ce mai trece din lungimea celorlalte covoare ale acoperişului cortului, să cadă cîte un cot deoparte, şi un cot de cealaltă parte, peste cele două laturi ale cortului, aşa încît să le acopere.</span> <span class="verse"><a name="14">14</a>Să mai faci apoi pentru acoperişul cortului o învelitoare de piei de berbeci văpsite în roş, şi peste ea o învelitoare de piei de viţel de mare.</span> <span class="verse"><a name="15">15</a>Apoi să faci nişte scînduri pentru cort; scîndurile acestea să fie de lemn de salcîm, puse în picioare.</span> <span class="verse"><a name="16">16</a>Lungimea fiecărei scînduri să fie de zece coţi, şi lăţimea fiecărei scînduri să fie de un cot şi jumătate.</span> <span class="verse"><a name="17">17</a>Fiecare scîndură să aibă două urechi unite una cu alta; aşa să faci la toate scîndurile cortului.</span> <span class="verse"><a name="18">18</a>Să faci douăzeci de scînduri pentru cort, înspre laturea de miazăzi.</span> <span class="verse"><a name="19">19</a>Supt cele douăzeci de scînduri, să pui patruzeci de picioare de argint, cîte două picioare subt fiecare scîndură pentru cele două urechi ale ei.</span> <span class="verse"><a name="20">20</a>Pentru a doua lature a cortului, latura de miază noapte, de asemenea să faci douăzeci de scînduri,</span> <span class="verse"><a name="21">21</a>împreună cu cele patruzeci de picioare de argint ale lor: cîte două picioare subt fiecare scîndură.</span> <span class="verse"><a name="22">22</a>Pentru fundul cortului, înspre laturea de apus, să faci şase scînduri.</span> <span class="verse"><a name="23">23</a>Să mai faci două scînduri pentru unghiurile din fundul cortului;</span> <span class="verse"><a name="24">24</a>să fie cîte două la un loc, începînd de jos, şi bine legate la vîrf cu un cerc; amîndouă aceste scînduri, cari sînt puse în cele două unghiuri, să fie la fel.</span> <span class="verse"><a name="25">25</a>Vor fi astfel opt scînduri, cu picioarele lor de argint, adică şaisprezece picioare, cîte două picioare subt fiecare scîndură.</span> <span class="verse"><a name="26">26</a>Să faci apoi cinci drugi de lemn de salcîm pentru scîndurile uneia din părţile cortului,</span> <span class="verse"><a name="27">27</a>cinci drugi pentru scîndurile din a doua parte a cortului, şi cinci drugi pentru scîndurile din partea din fundul cortului din spre apus.</span> <span class="verse"><a name="28">28</a>Drugul dela mijloc să ajungă dela un capăt la celalt al scîndurilor.</span> <span class="verse"><a name="29">29</a>Să poleieşti scîndurile cu aur, şi verigile în cari vor intra drugii, să le faci de aur, iar drugii să -i poleieşti tot cu aur.</span> <span class="verse"><a name="30">30</a>Cortul să -l faci după chipul care ţi s'a arătat pe munte.</span> <span class="verse"><a name="31">31</a>Să faci apoi o perdea albastră, purpurie şi cărmizie, şi de in subţire răsucit; să fie lucrată cu măiestrie, şi să aibă pe ea heruvimi.</span> <span class="verse"><a name="32">32</a>S'o prinzi de patru stîlpi de salcîm, poleiţi cu aur; stîlpii aceştia să aibă nişte cîrlige de aur, şi să stea pe patru picioare de argint.</span> <span class="verse"><a name="33">33</a>Să atîrni perdeaua de copci, şi în dosul perdelei să vîri chivotul mărturiei: perdeaua să facă despărţirea între Locul sfînt şi Locul prea sfînt.</span> <span class="verse"><a name="34">34</a>Să pui capacul ispăşirii pe chivotul mărturiei, în Locul prea sfînt.</span> <span class="verse"><a name="35">35</a>Masa s'o pui dincoace de perdea, şi sfeşnicul în faţa mesei, în partea dinspre miazăzi a cortului; iar masa s'o pui înspre partea de miază noapte.</span> <span class="verse"><a name="36">36</a>La intrarea cortului să mai faci o perdea albastră, purpurie şi cărmizie, şi de in subţire răsucit; aceasta să fie o lucrare de cusătură la gherghef.</span> <span class="verse"><a name="37">37</a>Pentru perdeaua aceasta să faci cinci stîlpi de salcîm şi să -i îmbraci cu aur; stîlpii aceştia să aibă cîrlige de aur, şi să torni pentru ei cinci picioare de aramă.</span> </p></div</div></div></body></html>