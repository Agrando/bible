<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 36</strong></div><p><span class="verse"><a name="1">1</a>Beţaleel, Oholiab, şi toţi bărbaţii iscusiţi în cari pusese Domnul înţelepciune şi pricepere, ca să ştie să facă lucrările rînduite pentru slujba sfîntului locaş, au făcut totul după cum poruncise Domnul.</span> <span class="verse"><a name="2">2</a>Moise a chemat pe Beţaleel, Oholiab, şi pe toţi bărbaţii iscusiţi în mintea cărora pusese Domnul pricepere, şi anume pe toţi cei cu tragere de inimă la lucrul acesta ca să -l facă.</span> <span class="verse"><a name="3">3</a>Ei au luat dinaintea lui Moise toate prinoasele, pe cari le aduseseră copiii lui Israel ca să facă lucrările rînduite pentru slujba sfîntului locaş. Chiar şi dupăce se începuse lucrarea, tot se mai aduceau lui Moise, în fiecare dimineaţă, daruri de bună voie.</span> <span class="verse"><a name="4">4</a>Atunci toţi bărbaţii iscusiţi, prinşi la toate lucrările sfîntului locaş, şi-au lăsat fiecare lucrul pe care -l făceau,</span> <span class="verse"><a name="5">5</a>şi au venit de au spus lui Moise: ,,Poporul aduce mult mai mult decît trebuie pentru facerea lucrărilor, pe cari a poruncit Domnul să le facem.``</span> <span class="verse"><a name="6">6</a>Moise a pus să strige în tabără că nimeni, fie bărbat fie femeie, să nu mai aducă daruri pentru sfîntul locaş. Au oprit astfel pe popor să mai aducă daruri.</span> <span class="verse"><a name="7">7</a>Materialul adus era de ajuns pentru toate lucrările cari trebuiau făcute, ba încă mai şi trecea.</span> <span class="verse"><a name="8">8</a>Toţi bărbaţii iscusiţi şi lucrătorii au făcut cortul din zece covoare de in subţire şi răsucit din fir albastru, purpuriu şi cărmiziu; pe ele au ţesut heruvimi lucraţi cu măiestrie.</span> <span class="verse"><a name="9">9</a>Lungimea unui covor era de douăzeci şi opt de coţi; iar lăţimea unui covor era de patru coţi. Toate covoarele aveau aceeaş măsură.</span> <span class="verse"><a name="10">10</a>Cinci din aceste covoare au fost prinse la un loc; celelalte cinci de asemenea au fost prinse la un loc.</span> <span class="verse"><a name="11">11</a>Au făcut chiotori albastre la marginea covorului cu care se sfîrşea cea dintîi împreunare; tot aşa au făcut şi la marginea covorului cu care se sfîrşea a doua împreunare de covoare.</span> <span class="verse"><a name="12">12</a>Au făcut cincizeci de chiotori la cel dintîi covor, şi cincizeci de chioturi la marginea covorului cu care se sfîrşea a doua împreunare de covoare; chiotorile acestea erau una în faţa alteia.</span> <span class="verse"><a name="13">13</a>Au făcut cincizeci de copci de aur, şi au prins covoarele unul de altul cu copcile, aşa în cît cortul alcătuia un întreg.</span> <span class="verse"><a name="14">14</a>Au făcut nişte covoare din păr de capră, ca să slujească de acoperiş pentru cort: unsprezece covoavoare de acestea au făcut.</span> <span class="verse"><a name="15">15</a>Lungimea unui covor era de treizeci de coţi, şi lăţimea unui covor era de patru coţi: cele unsprezece covoare aveau aceeaş măsură.</span> <span class="verse"><a name="16">16</a>Au prins împreună deoparte cinci din aceste covoare, iar pe celelalte şase de altă parte.</span> <span class="verse"><a name="17">17</a>Au făcut cincizeci de chiotori la marginea covorului cu care se sfîrşea o împreunare de covoare, şi cincizeci de chioturi la marginea covorului cu care se sfîrşea a doua împreunare de covoare.</span> <span class="verse"><a name="18">18</a>Au mai făcut şi cincizeci de copci de aramă, cu cari să se împreune acoperişul cortului, ca să alcătuiască un întreg.</span> <span class="verse"><a name="19">19</a>Au făcut pentru acoperişul cortului o învelitoare de piei de berbeci văpsite în roş, şi o învelitoare de piei de viţel de mare, care trebuia pusă pedeasupra.</span> <span class="verse"><a name="20">20</a>Scîndurile pentru cort, le-au făcut din lemn de salcîm, aşezate în picioare.</span> <span class="verse"><a name="21">21</a>Lungimea unei scînduri era de zece coţi, şi lăţimea unei scînduri era de un cot şi jumătate.</span> <span class="verse"><a name="22">22</a>Fiecare scîndură avea două urechi, unite una cu alta; tot aşa au făcut la toate scîndurile cortului.</span> <span class="verse"><a name="23">23</a>Au făcut douăzeci de scînduri pentru cort, înspre partea de miază-zi.</span> <span class="verse"><a name="24">24</a>Au pus patruzeci de picioare de argint subt cele douăzeci de scînduri, cîte două picioare subt fiecare scîndură, pentru cele două urechi ale ei.</span> <span class="verse"><a name="25">25</a>Au făcut apoi douăzeci de scînduri pentru a doua lature a cortului, laturea dinspre miazănoapte,</span> <span class="verse"><a name="26">26</a>cu cele patruzeci de picioare de argint ale lor, cîte două picioare sub fiecare scîndură.</span> <span class="verse"><a name="27">27</a>Au făcut apoi şase scînduri pentru fundul cortului, înspre apus.</span> <span class="verse"><a name="28">28</a>Au făcut două scînduri pentru cele două unghiuri ale cortului în partea din fund;</span> <span class="verse"><a name="29">29</a>acestea erau făcute din două bucăţi, începînd dela partea de jos, şi bine legate la vîrf printr'un cerc; la fel au făcut pentru amîndouă scîndurile din cele două unghiuri.</span> <span class="verse"><a name="30">30</a>Erau astfel opt scînduri, cu picioarele lor de argint, adică şaseprezece picioare, cîte două picioare subt fiecare scîndură.</span> <span class="verse"><a name="31">31</a>Au făcut cinci drugi din lemn de salcîm pentru scîndurile uneia din laturile cortului,</span> <span class="verse"><a name="32">32</a>cinci drugi pentru scîndurile celei de a doua laturi a cortului, şi cinci drugi pentru scîndurile laturii cortului din fundul dinspre apus;</span> <span class="verse"><a name="33">33</a>drugul dela mijloc l-au făcut aşa ca să treacă prin mijlocul scîndurilor, dela un capăt la celalt.</span> <span class="verse"><a name="34">34</a>Au poleit scîndurile cu aur, şi verigile lor de aur le-au făcut aşa ca să se poată petrece drugii prin ele; şi drugii i-au poleit cu aur. Cele două perdele.</span> <span class="verse"><a name="35">35</a>Perdeaua din lăuntru au făcut -o de fir albastru, purpuriu şi cărmiziu, şi de in subţire răsucit; au lucrat -o cu măiestrie; şi au făcut heruvimi pe ea.</span> <span class="verse"><a name="36">36</a>Au făcut patru stîlpi de salcîm pentru ea, şi i-au poleit cu aur; cîrligele lor erau de aur, şi au turnat pentru stîlpii aceştia patru picioare de argint.</span> <span class="verse"><a name="37">37</a>Pentru uşa cortului au făcut o perdea de fir albastru, purpuriu şi cărmiziu, şi de in subţire răsucit; aceasta era o lucrare făcută la gherghef.</span> <span class="verse"><a name="38">38</a>Au făcut cei cinci stîlpi ai ei cu cîrligele lor, iar căpătîiele şi beţele lor de legătură le-au poleit cu aur; cele cinci picioare ale lor erau de aramă.</span> </p></div</div></div></body></html>