<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 40</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,În ziua întîi a lunii întîi, să întinzi locaşul cortului întîlnirii.</span> <span class="verse"><a name="3">3</a>Să pui în el chivotul mărturiei, şi înaintea chivotului să atîrni perdeaua dinlăuntru.</span> <span class="verse"><a name="4">4</a>Apoi să aduci masa, şi să pui pe ea cele rînduite. După aceea, să aduci sfeşnicul, şi să -i aşezi candelele.</span> <span class="verse"><a name="5">5</a>Altarul de aur pentru tămîie să -l aşezi înaintea chivotului mărturiei, şi să atîrni perdeaua la uşa cortului.</span> <span class="verse"><a name="6">6</a>Să aşezi altarul pentru arderile de tot înaintea uşii locaşului cortului întîlnirii.</span> <span class="verse"><a name="7">7</a>Ligheanul să -l aşezi între cortul întîlnirii şi altar, şi să pui apă în el.</span> <span class="verse"><a name="8">8</a>Să aşezi curtea de jur împrejur, şi să pui perdeaua la poarta curţii.</span> <span class="verse"><a name="9">9</a>Să iei untdelemnul pentru ungere, să ungi cu el cortul şi tot ce cuprinde el, şi să -l sfinţeşti, cu toate uneltele lui; şi va fi sfînt.</span> <span class="verse"><a name="10">10</a>Să ungi altarul pentru arderile de tot şi toate uneltele lui, şi să sfinţeşti altarul; şi altarul va fi prea sfînt.</span> <span class="verse"><a name="11">11</a>Să ungi ligheanul cu piciorul lui, şi să -l sfinţeşti.</span> <span class="verse"><a name="12">12</a>Apoi să aduci pe Aaron şi pe fiii lui la uşa cortului întîlnirii, şi să -i speli cu apă.</span> <span class="verse"><a name="13">13</a>Să îmbraci pe Aaron cu veşmintele sfinte, să -l ungi, şi să -l sfinţeşti, ca să-Mi facă slujba de preot.</span> <span class="verse"><a name="14">14</a>Să chemi şi pe fiii lui, să -i îmbraci cu tunicile,</span> <span class="verse"><a name="15">15</a>şi să -i ungi cum ai uns pe tatăl lor, ca să-Mi facă slujba de preoţi. În puterea acestei ungeri, ei vor avea pururea dreptul preoţiei, printre urmaşii lor.``</span> <span class="verse"><a name="16">16</a>Moise a făcut întocmai cum îi poruncise Domnul; aşa a făcut.</span> <span class="verse"><a name="17">17</a>În ziua întîi a lunii întîi a anului al doilea, cortul era aşezat.</span> <span class="verse"><a name="18">18</a>Moise a aşezat cortul; i -a pus picioarele, a aşezat scîndurile şi verigile, şi a ridicat stîlpii.</span> <span class="verse"><a name="19">19</a>A întins învelitoarea care slujea de acoperiş deasupra cortului, şi pe deasupra a pus învelitoarea acoperişului cortului, cum poruncise lui Moise Domnul.</span> <span class="verse"><a name="20">20</a>Apoi a luat mărturia, şi a pus -o în chivot; a pus drugii la chivot, şi a aşezat capacul ispăşirii deasupra chivotului.</span> <span class="verse"><a name="21">21</a>A adus chivotul în cort; a atîrnat perdeaua despărţitoare înaintea lui, şi a acoperit astfel chivotul mărturirei, cum poruncise lui Moise Domnul.</span> <span class="verse"><a name="22">22</a>A aşezat masa în cortul întîlnirii, în partea de miazănoapte a cortului, dincoace de perdeaua dinlăuntru;</span> <span class="verse"><a name="23">23</a>şi a pus pe ea pînile, înaintea Domnului, cum poruncise lui Moise Domnul.</span> <span class="verse"><a name="24">24</a>Apoi a aşezat sfeşnicul în cortul întîlnirii, în faţa mesei, în partea de miazăzi a cortului;</span> <span class="verse"><a name="25">25</a>şi i -a aşezat candelele, înaintea Domnului, cum poruncise lui Moise Domnul.</span> <span class="verse"><a name="26">26</a>Apoi a aşezat altarul de aur în cortul întîlnirii în faţa perdelei dinlăuntru;</span> <span class="verse"><a name="27">27</a>a ars pe el tămîie mirositoare, cum poruncise lui Moise Domnul.</span> <span class="verse"><a name="28">28</a>A aşezat perdeaua la uşa cortului.</span> <span class="verse"><a name="29">29</a>A aşezat altarul pentru arderile de tot la uşa locaşului cortului întîlnirii; şi a adus pe el arderea de tot şi jertfa de mîncare, cum poruncise lui Mosie Domnul.</span> <span class="verse"><a name="30">30</a>A aşezat ligheanul între cortul întîlnirii şi altar, şi a pus în el apă pentru spălat.</span> <span class="verse"><a name="31">31</a>Moise, Aaron şi fiii lui şi-au spălat mîinile şi picioarele în el;</span> <span class="verse"><a name="32">32</a>cînd intrau în cortul întîlnirii şi se apropiau de altar, se spălau, cum poruncise lui Moise Domnul.</span> <span class="verse"><a name="33">33</a>Apoi a ridicat curtea împrejurul cortului şi altarului, şi a pus perdeaua la poarta curţii. Astfel a isprăvit Moise lucrarea.</span> <span class="verse"><a name="34">34</a>Atunci norul a acoperit cortul întîlnirii, şi slava Domnului a umplut cortul.</span> <span class="verse"><a name="35">35</a>Moise nu putea să intre în cortul întîlnirii, pentrucă norul stătea deasupra lui, şi slava Domnului umplea cortul.</span> <span class="verse"><a name="36">36</a>Cît au ţinut călătoriile lor, copiii lui Israel porneau numai cînd se ridica norul deasupra cortului.</span> <span class="verse"><a name="37">37</a>Şi cînd nu se ridica norul, nu porneau, pînă ce nu se ridica.</span> <span class="verse"><a name="38">38</a>Norul Domnului era deasupra cortului ziua; iar noaptea, era un foc, înaintea întregei case a lui Israel, în timpul tuturor călătoriilor lor</span> </p></div</div></div></body></html>