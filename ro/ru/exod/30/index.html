<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 30</strong></div><p><span class="verse"><a name="1">1</a>Să faci apoi un altar pentru arderea tămîiei, şi anume să -l faci din lemn de salcîm.</span> <span class="verse"><a name="2">2</a>Lungimea lui să fie de un cot, iar lăţimea tot de un cot; să fie în patru colţuri, şi înălţimea lui să fie de doi coţi. Coarnele altarului să fie dintr'o bucată cu el.</span> <span class="verse"><a name="3">3</a>Să -i poleieşti cu aur curat, atît partea de sus, cît şi păreţii lui de jur împrejur şi coarnele; şi să -i faci o cunună de aur de jur împrejur.</span> <span class="verse"><a name="4">4</a>Dedesubtul cununii să -i faci două verigi de aur de amîndouă laturile, în cele două unghiuri, pentru punerea drugilor, cari vor sluji la ducerea lui.</span> <span class="verse"><a name="5">5</a>Drugii să -i faci din lemn de salcîm, şi să -i poleieşti cu aur.</span> <span class="verse"><a name="6">6</a>Să aşezi altarul în faţa perdelei dinlăuntru, care este înaintea chivotului mărturiei, în faţa capacului ispăşirii, care este deasupra mărturiei, şi unde Mă voi întîlni cu tine.</span> <span class="verse"><a name="7">7</a>Aaron va arde pe el tămîie mirositoare; va arde tămîie în fiecare dimineaţă, cînd va pregăti candelele;</span> <span class="verse"><a name="8">8</a>va arde şi seara cînd va aşeza candelele. Astfel se va arde necurmat din partea voastră tămîie înaintea Domnului din neam în neam.</span> <span class="verse"><a name="9">9</a>Să nu aduceţi pe altar altfel de tămîie, nici ardere de tot, nici jertfă de mîncare, şi să nu turnaţi pe el nici o jertfă de băutură.</span> <span class="verse"><a name="10">10</a>Numai odată pe fie care an, Aaron va face ispăşire pe coarnele altarului. Ispăşirea aceasta o va face odată pe an cu sîngele dobitocului adus ca jertfă pentru ispăşirea păcatului, printre urmaşii voştri. Acesta va fi un lucru prea sfînt înaintea Domnului.``</span> <span class="verse"><a name="11">11</a>Domnul a vorbit lui Moise, şi a zis:</span> <span class="verse"><a name="12">12</a>,,Cînd vei socoti pe copiii lui Israel şi le vei face numărătoarea, fiecare din ei să dea Domnului un dar în bani, pentru răscumpărarea sufletului lui, ca să nu fie loviţi de nici o urgie, cu prilejul acestei numărători.</span> <span class="verse"><a name="13">13</a>Iată ce vor da toţi ceice vor fi cuprinşi în numărătoarea aceasta: o jumătate de siclu, după siclul sfîntului locaş, care este de douăzeci de ghere; o jumătate de siclu va fi darul ridicat pentru Domnul.</span> <span class="verse"><a name="14">14</a>Orice om cuprins în numărătoare, dela vîrsta de douăzeci de ani în sus, va plăti darul ridicat pentru Domnul.</span> <span class="verse"><a name="15">15</a>Bogatul să nu plătească mai mult, şi săracul să nu plătească mai puţin de o jumătate de siclu, ca dar ridicat pentru Domnul, pentru răscumpărarea sufletelor.</span> <span class="verse"><a name="16">16</a>Să ridici dela copiii lui Israel argintul pentru răscumpărare, şi să -l întrebuinţezi pentru slujba cortului întîlnirii; aceasta va fi pentru copiii lui Israel o aducere aminte înaintea Domnului pentru răscumpărarea sufletelor lor.``</span> <span class="verse"><a name="17">17</a>Domnul a vorbit lui Moise, şi a zis:</span> <span class="verse"><a name="18">18</a>,,Să faci un lighean de aramă, cu piciorul lui de aramă, pentru spălat; să -l aşezi între cortul întîlnirii şi altar, şi să torni apă în el,</span> <span class="verse"><a name="19">19</a>ca să-şi spele în el Aaron şi fiii lui mînile şi picioarele.</span> <span class="verse"><a name="20">20</a>Cînd vor intra în cortul întîlnirii, se vor spăla cu apa aceasta, ca să nu moară; şi se vor spăla şi cînd se vor apropia de altar, ca să facă slujba şi ca să aducă Domnului jertfe arse de foc.</span> <span class="verse"><a name="21">21</a>Îşi vor spăla mînile şi picioarele ca să nu moară. Aceasta va fi o lege necurmată pentru Aaron, pentru fiii lui şi pentru urmaşii lor.``</span> <span class="verse"><a name="22">22</a>Domnul a vorbit lui Moise, şi a zis:</span> <span class="verse"><a name="23">23</a>,,Ia din cele mai bune mirodenii, cinci sute de sicli de smirnă foarte curată, jumătate, adică două sute cincizeci de sicli, de scorţişoară mirositoare, două sute cincizeci de sicli de trestie mirositoare,</span> <span class="verse"><a name="24">24</a>cincisute de sicli de casia, după siclul sfîntului locaş, şi un hin de untdelemn de măslin.</span> <span class="verse"><a name="25">25</a>Cu ele să faci un untdelemn pentru ungerea sfîntă, o amestecătură mirositoare, făcută după meşteşugul făcătorului de mir; acesta va fi untdelemnul pentru ungerea sfîntă.</span> <span class="verse"><a name="26">26</a>Cu el să ungi cortul întîlnirii şi chivotul mărturiei,</span> <span class="verse"><a name="27">27</a>masa şi toate uneltele ei, sfeşnicul şi uneltele lui, altarul tămîierii,</span> <span class="verse"><a name="28">28</a>altarul arderilor de tot cu toate uneltele lui şi ligheanul cu piciorul lui.</span> <span class="verse"><a name="29">29</a>Să sfinţeşti aceste lucruri, şi ele vor fi prea sfinte; oricine se va atinge de ele, va fi sfinţit.</span> <span class="verse"><a name="30">30</a>Să ungi de asemenea pe Aaron şi pe fiii lui, şi să -i sfinţeşti, ca să fie în slujba Mea ca preoţi.</span> <span class="verse"><a name="31">31</a>Să vorbeşti copiilor lui Israel, şi să le spui: ,Acesta Îmi va fi untdelemnul pentru ungerea sfîntă, printre urmaşii voştri.</span> <span class="verse"><a name="32">32</a>Să nu se ungă cu el trupul niciunui om, şi să nu faceţi un alt untdelemn ca el după aceeaş întocmire; el este sfînt, şi voi să -l priviţi ca sfînt.</span> <span class="verse"><a name="33">33</a>Oricine va face un untdelemn ca el, sau va unge cu el pe altul, va fi nimicit din poporul lui.``</span> <span class="verse"><a name="34">34</a>Domnul a zis lui Moise: ,,Ia mirodenii, stacte, onice mirositoare, halvan, şi tămîie curată, în aceeaş măsură.</span> <span class="verse"><a name="35">35</a>Cu ele să faci tămîie, o amestecătură mirositoare, alcătuită după meşteşugul făcătorului de mir; să fie sărată, curată şi sfîntă.</span> <span class="verse"><a name="36">36</a>S'o pisezi mărunt, şi s'o pui înaintea mărturiei, în cortul întîlnirii, unde Mă voi întîlni cu tine. Acesta va fi pentru voi un lucru prea sfînt.</span> <span class="verse"><a name="37">37</a>Tămîie ca aceasta, în aceeaş întocmire, să nu vă faceţi, ci s'o priviţi ca sfîntă, şi păstrată pentru Domnul.</span> <span class="verse"><a name="38">38</a>Oricine va face tămîie ca ea, ca s'o miroase, va fi nimicit din poporul lui.``</span> </p></div</div></div></body></html>