<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/exod">Exodus</a> &gt <strong>Chapter 1</strong></div><p><span class="verse"><a name="1">1</a>Iată numele fiilor lui Israel, intraţi în Egipt; au intrat cu Iacov fiecare cu familia lui:</span> <span class="verse"><a name="2">2</a>Ruben, Simeon, Levi, Iuda,</span> <span class="verse"><a name="3">3</a>Isahar, Zabulon, Beniamin,</span> <span class="verse"><a name="4">4</a>Dan, Neftali, Gad şi Aşer.</span> <span class="verse"><a name="5">5</a>Sufletele ieşite din coapsele lui Iacov erau şaptezeci de toate. Iosif era atunci în Egipt.</span> <span class="verse"><a name="6">6</a>Iosif a murit, şi toţi fraţii lui, şi toată vîrsta aceea de oameni.</span> <span class="verse"><a name="7">7</a>Fiii lui Israel s'au înmulţit, s'au mărit, au crescut şi au ajuns foarte puternici. Şi s'a umplut ţara de ei.</span> <span class="verse"><a name="8">8</a>Peste Egipt s'a ridicat un nou împărat, care nu cunoscuse pe Iosif.</span> <span class="verse"><a name="9">9</a>El a zis poporului său: ,,Iată că poporul copiilor lui Israel este mai mare şi mai puternic decît noi.</span> <span class="verse"><a name="10">10</a>Veniţi să ne arătăm dibaci faţă de el, ca să nu crească, pentru ca nu cumva, dacă se va întîmpla un război, să se unească şi el cu vrăjmaşii noştri, să ne bată şi să iasă apoi din ţară.``</span> <span class="verse"><a name="11">11</a>Şi au pus peste ei isprăvnicei, ca să -i asuprească prin munci grele. Astfel a zidit el cetăţile Pitom şi Ramses, ca să slujească de hambare lui Faraon.</span> <span class="verse"><a name="12">12</a>Dar cu cît îl asupreau mai mult, cu atît se înmulţea şi creştea; şi s'au scîrbit de copiii lui Israel.</span> <span class="verse"><a name="13">13</a>Atunci Egiptenii au adus pe copiii lui Israel la o aspră robie.</span> <span class="verse"><a name="14">14</a>Le-au făcut viaţa amară prin lucrări grele de lut şi cărămizi, şi prin tot felul de lucrări depe cîmp: în toate muncile acestea pe cari -i sileau să le facă, erau fără nici un pic de milă.</span> <span class="verse"><a name="15">15</a>Împăratul Egiptului a poruncit moaşelor Evreilor, numite una Şifra, şi cealaltă Pua,</span> <span class="verse"><a name="16">16</a>şi le -a zis: ,,Cînd veţi împlini slujba de moaşe pe lîngă femeile Evreilor, şi le veţi vedea pe scaunul de naştere, dacă este băiat, să -l omorîţi; iar dacă este fată, s'o lăsaţi să trăiască.``</span> <span class="verse"><a name="17">17</a>Dar moaşele s'au temut de Dumnezeu, şi n'au făcut ce le poruncise împăratul Egiptului: ci au lăsat pe copiii de parte bărbătească să trăiască.</span> <span class="verse"><a name="18">18</a>Împăratul Egiptului a chemat pe moaşe, şi le -a zis: ,,Pentruce aţi făcut lucrul acesta, şi aţi lăsat pe copiii de parte bărbătească să trăiască?``</span> <span class="verse"><a name="19">19</a>Moaşele au răspuns lui Faraon: ,,Pentrucă femeile Evreilor nu sînt ca Egiptencele; ele sînt vînjoase şi nasc înainte de venirea moaşei.``</span> <span class="verse"><a name="20">20</a>Dumnezeu a făcut bine moaşelor; şi poporul s'a înmulţit şi a ajuns foarte mare la număr.</span> <span class="verse"><a name="21">21</a>Pentrucă moaşele se temuseră de Dumnezeu, Dumnezeu le -a făcut case.</span> <span class="verse"><a name="22">22</a>Atunci Faraon a dat următoarea poruncă la tot poporul lui: ,,Să aruncaţi în rîu pe orice băiat care se va naşte, şi să lăsaţi pe toate fetele să trăiască.``</span> </p></div</div></div></body></html>