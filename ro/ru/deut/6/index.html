<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>Iată poruncile, legile şi rînduielile pe cari a poruncit Domnul, Dumnezeul vostru, să vă învăţ să le împliniţi în ţara pe care o veţi lua în stăpînire;</span> <span class="verse"><a name="2">2</a>ca să te temi de Domnul, Dumnezeul tău, păzind, în toate zilele vieţii tale, tu, fiul tău, şi fiul fiului tău, toate legile şi toate poruncile Lui pe cari ţi le dau, şi să ai zile multe.</span> <span class="verse"><a name="3">3</a>Ascultă-le dar, Israele, şi caută să le împlineşti, ca să fii fericit şi să vă înmulţiţi mult, cum ţi -a spus Domnul, Dumnezeul părinţilor tăi, cînd ţi -a făgăduit ţara în care curge lapte şi miere.</span> <span class="verse"><a name="4">4</a>Ascultă, Israele! Domnul, Dumnezeul nostru, este singurul Domn.</span> <span class="verse"><a name="5">5</a>Să iubeşti pe Domnul, Dumnezeul tău, cu toată inima ta, cu tot sufletul tău şi cu toată puterea ta.</span> <span class="verse"><a name="6">6</a>Şi poruncile acestea, pe cari ţi le dau astăzi, să le ai în inima ta.</span> <span class="verse"><a name="7">7</a>Să le întipăreşti în mintea copiilor tăi, şi să vorbeşti de ele cînd vei fi acasă, cînd vei pleca în călătorie, cînd te vei culca şi cînd te vei scula.</span> <span class="verse"><a name="8">8</a>Să le legi ca un semn de aducere aminte la mîni, şi să-ţi fie ca nişte fruntarii între ochi.</span> <span class="verse"><a name="9">9</a>Să le scrii pe uşiorii casei tale şi pe porţile tale.</span> <span class="verse"><a name="10">10</a>Domnul, Dumnezeul tău, te va face să intri în ţara pe care a jurat părinţilor tăi, lui Avraam, lui Isaac şi lui Iacov, că ţi -o va da. Vei stăpîni cetăţi mari şi bune pe cari nu tu le-ai zidit,</span> <span class="verse"><a name="11">11</a>case pline de tot felul de bunuri pe cari nu tu le-ai umplut, puţuri de apă săpate pe cari nu tu le-ai săpat, vii şi măslini pe cari nu tu i-ai sădit. Cînd vei mînca şi te vei sătura,</span> <span class="verse"><a name="12">12</a>vezi să nu uiţi pe Domnul, care te -a scos din ţara Egiptului, din casa robiei.</span> <span class="verse"><a name="13">13</a>Să te temi de Domnul, Dumnezeul tău, să -I slujeşti, şi pe Numele Lui să juri.</span> <span class="verse"><a name="14">14</a>Să nu vă duceţi după alţi dumnezei, dintre dumnezeii popoarelor din jurul vostru;</span> <span class="verse"><a name="15">15</a>căci Domnul, Dumnezeul tău, este un Dumnezeu gelos în mijlocul tău. Altfel, Domnul, Dumnezeul tău, S'ar aprinde de mînie împotriva ta, şi te-ar nimici de pe faţa pămîntului.</span> <span class="verse"><a name="16">16</a>Să nu ispitiţi pe Domnul, Dumnezeul vostru, cum L-aţi ispitit la Masa.</span> <span class="verse"><a name="17">17</a>Ci să păziţi poruncile Domnului, Dumnezeului vostru, poruncile Lui şi legile lui pe cari vi le -a dat.</span> <span class="verse"><a name="18">18</a>Să faci ce este plăcut şi bine înaintea Domnului, ca să fii fericit, şi să intri în stăpînirea ţării aceleia bune, pe care Domnul a jurat părinţilor tăi că ţi -o va da,</span> <span class="verse"><a name="19">19</a>după ce va izgoni pe toţi vrăjmaşii tăi dinaintea ta, cum a spus Domnul.</span> <span class="verse"><a name="20">20</a>Cînd fiul tău te va întreba într -o zi: ,,Ce însemnează învăţăturile acestea, legile acestea şi poruncile acestea, pe cari vi le -a dat Domnul, Dumnezeul nostru?``</span> <span class="verse"><a name="21">21</a>să răspunzi fiului tău: ,,Noi eram robi ai lui Faraon în Egipt, şi Domnul ne -a scos din Egipt cu mîna Lui cea puternică.</span> <span class="verse"><a name="22">22</a>Domnul a făcut, subt ochii noştri, minuni şi semne mari şi nenorocite împotriva Egiptului, împotriva lui Faraon şi împotriva întregei lui case;</span> <span class="verse"><a name="23">23</a>şi ne -a scos de acolo, ca să ne aducă în ţara pe care jurase părinţilor noştri că ne -o va da.</span> <span class="verse"><a name="24">24</a>Domnul ne -a poruncit atunci să împlinim toate aceste legi şi să ne temem de Domnul, Dumnezeul nostru, ca să fim totdeauna fericiţi, şi să ne ţină în viaţă, cum face astăzi.</span> <span class="verse"><a name="25">25</a>Vom avea parte de îndurarea Lui, dacă vom împlini cu scumpătate toate aceste porunci înaintea Domnului, Dumnezeului nostru, cum ne -a poruncit El.``</span> </p></div</div></div></body></html>