<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>Încolo, fraţilor, fiindcă aţi învăţat dela noi cum să vă purtaţi şi să fiţi plăcuţi lui Dumnezeu, şi aşa şi faceţi, vă rugăm, şi vă îndemnăm în Numele Domnului Isus, să sporiţi tot mai mult în privinţa aceasta.</span> <span class="verse"><a name="2">2</a>Ştiţi, în adevăr, ce învăţături v'am dat prin Domnul Isus.</span> <span class="verse"><a name="3">3</a>Voia lui Dumnezeu este sfinţirea voastră: să vă feriţi de curvie;</span> <span class="verse"><a name="4">4</a>fiecare din voi să ştie să-şi stăpînească vasul în sfinţenie şi cinste,</span> <span class="verse"><a name="5">5</a>nu în aprinderea poftei, ca Neamurile, cari nu cunosc pe Dumnezeu.</span> <span class="verse"><a name="6">6</a>Nimeni să nu fie cu vicleşug şi cu nedreptate în treburi faţă de fratele său; pentrucă Domnul pedepseşte toate aceste lucruri, după cum v'am spus şi v'am adeverit.</span> <span class="verse"><a name="7">7</a>Căci Dumnezeu nu ne -a chemat la necurăţie, ci la sfinţire.</span> <span class="verse"><a name="8">8</a>De aceea, cine nesocoteşte aceste învăţături, nesocoteşte nu pe un om, ci pe Dumnezeu, care v'a dat şi Duhul Său cel sfînt.</span> <span class="verse"><a name="9">9</a>Cît despre dragostea frăţească, n'aveţi nevoie să vă scriem; căci voi singuri aţi fost învăţăţi de Dumnezeu să vă iubiţi unii pe alţii,</span> <span class="verse"><a name="10">10</a>şi iubiţi în adevăr pe toţi fraţii, cari sînt în toată Macedonia. Dar vă îndemnăm, fraţilor, să sporiţi tot mai mult în ea.</span> <span class="verse"><a name="11">11</a>Să căutaţi să trăiţi liniştiţi, să vă vedeţi de treburi, şi să lucraţi cu mînile voastre, cum v'am sfătuit.</span> <span class="verse"><a name="12">12</a>Şi astfel să vă purtaţi cuviincios cu cei de afară, şi să n'aveţi trebuinţă de nimeni.</span> <span class="verse"><a name="13">13</a>Nu voim, fraţilor, să fiţi în necunoştinţă despre cei ce au adormit, ca să nu vă întristaţi ca ceilalţi, cari n'au nădejde.</span> <span class="verse"><a name="14">14</a>Căci dacă credem că Isus a murit şi a înviat, credem şi că Dumnezeu va aduce înapoi împreună cu Isus pe cei ce au adormit în El.</span> <span class="verse"><a name="15">15</a>Iată, în adevăr, ce vă spunem, prin Cuvîntul Domnului: noi cei vii, cari vom rămînea pînă la venirea Domnului, nu vom lua -o înaintea celor adormiţi.</span> <span class="verse"><a name="16">16</a>Căci însuş Domnul, cu un strigăt, cu glasul unui arhanghel şi cu trîmbiţa lui Dumnezeu, Se va pogorî din cer, şi întîi vor învia cei morţi în Hristos.</span> <span class="verse"><a name="17">17</a>Apoi, noi cei vii, cari vom fi rămas, vom fi răpiţi toţi împreună cu ei, în nori, ca să întîmpinăm pe Domnul în văzduh; şi astfel vom fi totdeauna cu Domnul.</span> <span class="verse"><a name="18">18</a>Mîngîiaţi-vă dar unii pe alţii cu aceste cuvinte.</span> </p></div</div></div></body></html>