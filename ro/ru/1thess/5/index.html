<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Cît despre vremi şi soroace, n'aveţi trebuinţă să vi se scrie, fraţilor.</span> <span class="verse"><a name="2">2</a>Pentrucă voi înşivă ştiţi foarte bine că ziua Domnului va veni ca un hoţ noaptea.</span> <span class="verse"><a name="3">3</a>Cînd vor zice: ,,Pace şi linişte!`` atunci o prăpădenie neaşteptată va veni peste ei, ca durerile naşterii peste femeia însărcinată; şi nu va fi chip de scăpare.</span> <span class="verse"><a name="4">4</a>Dar voi, fraţilor, nu sînteţi în întunerec, pentruca ziua aceea să vă prindă ca un hoţ.</span> <span class="verse"><a name="5">5</a>Voi toţi sînteţi fii ai luminii şi fii ai zilei. Noi nu sîntem ai nopţii, nici ai întunerecului.</span> <span class="verse"><a name="6">6</a>De aceea să nu dormim ca ceilalţi, ci să veghem şi să fim treji.</span> <span class="verse"><a name="7">7</a>Căci ceice dorm, dorm noaptea; şi ceice se îmbată, se îmbată noaptea.</span> <span class="verse"><a name="8">8</a>Dar noi, cari sîntem fii ai zilei, să fim treji, să ne îmbrăcăm cu platoşa credinţei şi a dragostei, şi să avem drept coif nădejdea mîntuirii.</span> <span class="verse"><a name="9">9</a>Fiindcă Dumnezeu nu ne -a rînduit la mînie, ci ca să căpătăm mîntuirea, prin Domnul nostru Isus Hristos,</span> <span class="verse"><a name="10">10</a>care a murit pentru noi, pentruca, fie că veghem, fie că dormim, să trăim împreună cu El.</span> <span class="verse"><a name="11">11</a>Deaceea, mîngăiaţi-vă şi întăriţi-vă unii pe alţii, cum şi faceţi în adevăr.</span> <span class="verse"><a name="12">12</a>Vă rugăm, fraţilor, să priviţi bine pe ceice se ostenesc între voi, cari vă cîrmuiesc în Domnul, şi cari vă sfătuiesc.</span> <span class="verse"><a name="13">13</a>Să -i preţuiţi foarte mult, în dragoste, din pricina lucrării lor. Trăiţi în pace între voi.</span> <span class="verse"><a name="14">14</a>Vă rugăm, de asemenea, fraţilor, să mustraţi pe ceice trăiesc în neorînduială; să îmbărbătaţi pe cei desnădăjduiţi; să sprijiniţi pe cei slabi, să fiţi răbdători cu toţi.</span> <span class="verse"><a name="15">15</a>Luaţi seama ca nimeni să nu întoarcă altuia rău pentru rău; ci căutaţi totdeauna să faceţi ce este bine atît între voi, cît şi faţă de toţi.</span> <span class="verse"><a name="16">16</a>Bucuraţi-vă întotdeauna.</span> <span class="verse"><a name="17">17</a>Rugaţi-vă neîncetat.</span> <span class="verse"><a name="18">18</a>Mulţămiţi lui Dumnezeu pentru toate lucrurile; căci aceasta este voia lui Dumnezeu, în Hristos Isus, cu privire la voi.</span> <span class="verse"><a name="19">19</a>Nu stingeţi Duhul.</span> <span class="verse"><a name="20">20</a>Nu dispreţuiţi proorociile.</span> <span class="verse"><a name="21">21</a>Ci cercetaţi toate lucrurile, şi păstraţi ce este bun.</span> <span class="verse"><a name="22">22</a>Feriţi-vă de orice se pare rău.</span> <span class="verse"><a name="23">23</a>Dumnezeul păcii să vă sfinţească El însuş pe deplin; şi: duhul vostru, sufletul vostru şi trupul vostru, să fie păzite întregi, fără prihană la venirea Domnului nostru Isus Hristos.</span> <span class="verse"><a name="24">24</a>Celce v'a chemat este credincios, şi va face lucrul acesta.</span> <span class="verse"><a name="25">25</a>Fraţilor, rugaţi-vă pentru noi.</span> <span class="verse"><a name="26">26</a>Spuneţi sănătate tuturor fraţilor cu o sărutare sfîntă.</span> <span class="verse"><a name="27">27</a>În Domnul vă rog fierbinte ca epistola aceasta să fie citită tuturor fraţilor.</span> <span class="verse"><a name="28">28</a>Harul Domnului nostru Isus Hristos să fie cu voi cu toţi! Amin</span> </p></div</div></div></body></html>