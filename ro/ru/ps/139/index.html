<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 139</strong></div><p><span class="verse"><a name="1">1</a>(Către mai marele cîntăreţilor. Un psalm al lui David.) Doamne, Tu mă cercetezi de aproape şi mă cunoşti,</span> <span class="verse"><a name="2">2</a>ştii cînd stau jos şi cînd mă scol, şi de departe îmi pătrunzi gîndul.</span> <span class="verse"><a name="3">3</a>Ştii cînd umblu şi cînd mă culc, şi cunoşti toate căile mele.</span> <span class="verse"><a name="4">4</a>Căci nu-mi ajunge cuvîntul pe limbă, şi Tu, Doamne, îl şi cunoşti în totul.</span> <span class="verse"><a name="5">5</a>Tu mă înconjori pe dinapoi şi pe dinainte, şi-Ţi pui mîna peste mine.</span> <span class="verse"><a name="6">6</a>O ştiinţă atît de minunată este mai pe sus de puterile mele: este prea înaltă ca s'o pot prinde.</span> <span class="verse"><a name="7">7</a>Unde mă voi duce departe de Duhul Tău, şi unde voi fugi departe de Faţa Ta?</span> <span class="verse"><a name="8">8</a>Dacă mă voi sui în cer, Tu eşti acolo; dacă mă voi culca în locuinţa morţilor, iată-Te şi acolo;</span> <span class="verse"><a name="9">9</a>Dacă voi lua aripile zorilor, şi mă voi duce să locuiesc la marginea mării,</span> <span class="verse"><a name="10">10</a>şi acolo mîna Ta mă va călăuzi, şi dreapta Ta mă va apuca.</span> <span class="verse"><a name="11">11</a>Dacă voi zice: ,,Cel puţin întunerecul mă va acoperi, -şi se va face noapte lumina dimprejurul meu!``</span> <span class="verse"><a name="12">12</a>Iată că nici chiar întunerecul nu este întunecos pentru Tine; ci noaptea străluceşte ca ziua, şi întunerecul ca lumina.</span> <span class="verse"><a name="13">13</a>Tu mi-ai întocmit rărunchii, Tu m'ai ţesut în pîntecele mamei mele:</span> <span class="verse"><a name="14">14</a>Te laud că sînt o făptură aşa de minunată. Minunate sînt lucrările Tale, şi ce bine vede sufletul meu lucrul acesta!</span> <span class="verse"><a name="15">15</a>Trupul meu nu era ascuns de Tine, cînd am fost făcut într'un loc tainic, ţesut în chip ciudat, ca în adîncimile pămîntului.</span> <span class="verse"><a name="16">16</a>Cînd nu eram decît un plod fără chip, ochii Tăi mă vedeau; şi în cartea Ta erau scrise toate zilele cari-mi erau rînduite, mai înainte de a fi fost vreuna din ele.</span> <span class="verse"><a name="17">17</a>Cît de nepătrunse mi se par gîndurile Tale, Dumnezeule, şi cît de mare este numărul lor!</span> <span class="verse"><a name="18">18</a>Dacă le număr, sînt mai multe decît boabele de nisip. Cînd mă trezesc, sînt tot cu Tine.</span> <span class="verse"><a name="19">19</a>O, Dumnezeule, de ai ucide pe cel rău! Depărtaţi-vă dela mine, oameni setoşi de sînge!</span> <span class="verse"><a name="20">20</a>Ei vorbesc despre Tine în chip nelegiuit, Îţi iau Numele ca să mintă, ei, vrăjmaşii Tăi!</span> <span class="verse"><a name="21">21</a>Să nu urăsc eu, Doamne, pe cei ce Te urăsc, şi să nu-mi fie scîrbă de cei ce se ridică împotriva Ta?</span> <span class="verse"><a name="22">22</a>Da, îi urăsc cu o ură desăvîrşită; îi privesc ca pe vrăjmaşi ai mei.</span> <span class="verse"><a name="23">23</a>Cercetează-mă, Dumnezeule, şi cunoaşte-mi inima! Încearcă-mă, şi cunoaşte-mi gîndurile!</span> <span class="verse"><a name="24">24</a>Vezi dacă sînt pe o cale rea, şi du-mă pe calea veciniciei!</span> </p></div</div></div></body></html>