<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 63</strong></div><p><span class="verse"><a name="1">1</a>(Un psalm al lui David. Făcut cînd era în pustia lui Iuda.) Dumnezeule, Tu eşti Dumnezeul meu, pe Tine Te caut! Îmi însetează sufletul după Tine, îmi tînjeşte trupul după Tine, într'un pămînt sec, uscat şi fără apă.</span> <span class="verse"><a name="2">2</a>Aşa Te privesc eu în locaşul cel sfînt, ca să-Ţi văd puterea şi slava.</span> <span class="verse"><a name="3">3</a>Fiindcă bunătatea Ta preţuieşte mai mult decît viaţa, de aceea buzele mele cîntă laudele Tale.</span> <span class="verse"><a name="4">4</a>Te voi binecuvînta dar toată viaţa mea, şi în Numele Tău îmi voi ridica mînile.</span> <span class="verse"><a name="5">5</a>Mi se satură sufletul ca de nişte bucate grase şi miezoase, şi gura mea Te laudă cu strigăte de bucurie pe buze,</span> <span class="verse"><a name="6">6</a>cînd mi-aduc aminte de Tine în aşternutul meu, şi cînd mă gîndesc la Tine în timpul priveghiurilor nopţii.</span> <span class="verse"><a name="7">7</a>Căci Tu eşti ajutorul meu, şi sînt plin de veselie la umbra aripilor Tale.</span> <span class="verse"><a name="8">8</a>Sufletul meu este lipit de Tine; dreapta Ta mă sprijineşte.</span> <span class="verse"><a name="9">9</a>Dar cei ce caută să-mi ia viaţa, se vor duce în adîncimile pămîntului;</span> <span class="verse"><a name="10">10</a>vor fi daţi pradă săbiei, vor fi prada şacalilor.</span> <span class="verse"><a name="11">11</a>Dar împăratul se va bucura în Dumnezeu; oricine jură pe El se va făli, căci va astupa gura mincinoşilor.</span> </p></div</div></div></body></html>