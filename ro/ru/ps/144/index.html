<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 144</strong></div><p><span class="verse"><a name="1">1</a>(Un psalm al lui David.) Binecuvîntat să fie Domnul, Stînca mea, care-mi deprinde mînile la luptă, degetele la bătălie,</span> <span class="verse"><a name="2">2</a>Binefăcătorul meu şi Cetăţuia mea, Turnul meu de scăpare şi Izbăvitorul meu, Scutul meu de adăpost, care-mi supune pe poporul meu!</span> <span class="verse"><a name="3">3</a>Doamne, ce este omul, ca să iei cunoştinţă de el, fiul omului ca să iei seama la el?</span> <span class="verse"><a name="4">4</a>Omul este ca o suflare, zilele lui sînt ca umbra care trece.</span> <span class="verse"><a name="5">5</a>Pleacă cerurile, Doamne, şi pogoară-Te! Atinge munţii, ca să fumege!</span> <span class="verse"><a name="6">6</a>Fulgeră, şi risipeşte pe vrăjmaşii mei! Aruncă-Ţi săgeţile, şi pune -i pe fugă!</span> <span class="verse"><a name="7">7</a>Întinde-Ţi mînile de sus, izbăveşte-mă şi scapă-mă din apele cele mari, din mîna fiilor celui străin,</span> <span class="verse"><a name="8">8</a>a căror gură spune neadevăruri, şi a căror dreaptă este o dreaptă mincinoasă.</span> <span class="verse"><a name="9">9</a>Dumnezeule, Îţi voi cînta o cîntare nouă, Te voi lăuda cu alăuta cu zece coarde.</span> <span class="verse"><a name="10">10</a>Tu, care dai împăraţilor biruinţa, care ai scăpat de sabie ucigaşă pe robul Tău David,</span> <span class="verse"><a name="11">11</a>izbăveşte-mă şi scapă-mă din mîna fiilor celui străin, a căror gură spune neadevăruri, şi a căror dreaptă este o dreaptă mincinoasă!...</span> <span class="verse"><a name="12">12</a>Fiii noştri sînt ca nişte odrasle, cari cresc în tinereţa lor; fetele noastre ca nişte stîlpi săpaţi frumos, cari fac podoaba caselor împărăteşti.</span> <span class="verse"><a name="13">13</a>Grînarele noastre sînt pline, şi gem de tot felul de merinde; turmele ni se înmulţesc cu miile, cu zecile de mii, în cîmpiile noastre:</span> <span class="verse"><a name="14">14</a>viţelele noastre sînt prăsitoare; nu -i nicio pagubă, nicio robie, nici un ţipăt în uliţele noastre!</span> <span class="verse"><a name="15">15</a>Ferice de poporul care stă astfel! Ferice de poporul, al cărui Dumnezeu este Domnul!</span> </p></div</div></div></body></html>