<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 90</strong></div><p><span class="verse"><a name="1">1</a>(O rugăciune a lui Moise, omul lui Dumnezeu.) Doamne, Tu ai fost locul nostru de adăpost, din neam în neam.</span> <span class="verse"><a name="2">2</a>Înainte ca să se fi născut munţii, şi înainte ca să se fi făcut pămîntul şi lumea, din vecinicie în vecinicie, Tu eşti Dumnezeu!</span> <span class="verse"><a name="3">3</a>Tu întorci pe oameni în ţărînă, şi zici: ,,Întoarceţi-vă fiii oamenilor!``</span> <span class="verse"><a name="4">4</a>Căci înaintea Ta, o mie de ani sînt ca ziua de ieri, care a trecut, şi ca o strajă din noapte.</span> <span class="verse"><a name="5">5</a>Îi mături, ca un vis: dimineaţa, sînt ca iarba, care încolţeşte iarăş:</span> <span class="verse"><a name="6">6</a>înfloreşte dimineaţa, şi creşte, iar seara este tăiată şi se usucă.</span> <span class="verse"><a name="7">7</a>Noi sîntem mistuiţi de mînia Ta, şi îngroziţi de urgia Ta.</span> <span class="verse"><a name="8">8</a>Tu pui înaintea Ta nelegiuirile noastre, şi scoţi la lumina Feţei Tale păcatele noastre cele ascunse.</span> <span class="verse"><a name="9">9</a>Toate zilele noastre pier de urgia Ta, vedem cum ni se duc anii ca un sunet.</span> <span class="verse"><a name="10">10</a>Anii vieţii noastre se ridică la şaptezeci de ani, iar, pentru cei mai tari, la optzeci de ani; şi lucrul cu care se mîndreşte omul în timpul lor nu este decît trudă şi durere, căci trece iute, şi noi sburăm.</span> <span class="verse"><a name="11">11</a>Dar cine ia seama la tăria mîniei Tale, şi la urgia Ta, aşa cum se cuvine să se teamă de Tine?</span> <span class="verse"><a name="12">12</a>Învaţă-ne să ne numărăm bine zilele, ca să căpătăm o inimă înţeleaptă!</span> <span class="verse"><a name="13">13</a>Întoarce-te, Doamne! Pînă cînd zăboveşti? Ai milă de robii Tăi!</span> <span class="verse"><a name="14">14</a>Satură-ne în fiecare dimineaţă de bunătatea Ta, şi toată viaţa noastră ne vom bucura şi ne vom veseli.</span> <span class="verse"><a name="15">15</a>Înveseleşte-ne tot atîtea zile cîte ne-ai smerit, tot atîţia ani cît am văzut nenorocirea!</span> <span class="verse"><a name="16">16</a>Să se arate robilor Tăi lucrarea Ta, şi slava Ta fiilor lor!</span> <span class="verse"><a name="17">17</a>Fie peste noi bunăvoinţa Domnului Dumnezeului nostru! Şi întăreşte lucrarea mînilor noastre, da, întăreşte lucrarea mînilor noastre!</span> </p></div</div></div></body></html>