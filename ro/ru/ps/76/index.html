<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 76</strong></div><p><span class="verse"><a name="1">1</a>(Către mai marele cîntăreţilor. De cîntat cu instrumente cu coarde. Un psalm al lui Asaf. O cîntare.) Dumnezeu este cunoscut în Iuda, mare este Numele Lui în Israel.</span> <span class="verse"><a name="2">2</a>Cortul Lui este în Salem, şi locuinţa Lui în Sion;</span> <span class="verse"><a name="3">3</a>acolo a sfărîmat El săgeţile, scutul, sabia, şi armele de război. -</span> <span class="verse"><a name="4">4</a>Tu eşti mai măreţ, mai puternic decît munţii răpitorilor.</span> <span class="verse"><a name="5">5</a>Despoiaţi au fost vitejii aceia plini de inimă, au adormit somnul de apoi; n'au putut să se apere, toţi acei oameni viteji.</span> <span class="verse"><a name="6">6</a>La mustrarea Ta, Dumnezeul lui Iacov, au adormit şi călăreţi şi cai.</span> <span class="verse"><a name="7">7</a>Cît de înfricoşat eşti Tu! Cine poate să-Ţi stea împotrivă, cînd Îţi izbucneşte mînia?</span> <span class="verse"><a name="8">8</a>Ai rostit hotărîrea dela înalţimea cerurilor; pămîntul s'a îngrozit şi a tăcut,</span> <span class="verse"><a name="9">9</a>cînd S'a ridicat Dumnezeu să facă dreptate, şi să scape pe toţi nenorociţii de pe pămînt. -</span> <span class="verse"><a name="10">10</a>Omul Te laudă chiar şi în mînia lui, cînd Te îmbraci cu toată urgia Ta.</span> <span class="verse"><a name="11">11</a>Faceţi juruinţe Domnului, Dumnezeului vostru, şi împliniţi-le! Toţi ceice -L înconjoară, să aducă daruri Dumnezeului celui înfricoşat.</span> <span class="verse"><a name="12">12</a>El frînge mîndria domnitorilor, El este înfricoşat pentru împăraţii pămîntului.</span> </p></div</div></div></body></html>