<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 58</strong></div><p><span class="verse"><a name="1">1</a>(Către mai marele cîntăreţilor. ,,Nu nimici``. O cîntare de laudă a lui David.) Oare, tăcînd, faceţi voi dreptate? Oare aşa judecaţi voi fără părtinire, fiii oamenilor?</span> <span class="verse"><a name="2">2</a>Dimpotrivă! în inimă, săvîrşiţi nelegiuiri; în ţară, puneţi în cumpănă silnicia mînilor voastre.</span> <span class="verse"><a name="3">3</a>Cei răi sînt stricaţi încă din pîntecele mamei lor, mincinoşii se rătăcesc odată cu ieşirea din pîntecele mamei lor.</span> <span class="verse"><a name="4">4</a>Au o otravă ca otrava unui şarpe, ca otrava unei aspide surzi, care îşi astupă urechea,</span> <span class="verse"><a name="5">5</a>care n'aude glasul vrăjitorilor, glasul fermecătorului celui mai iscusit.</span> <span class="verse"><a name="6">6</a>Dumnezeule, zdrobeşte-le dinţii din gură! Smulge, Doamne, măselele acestor pui de lei!</span> <span class="verse"><a name="7">7</a>Să se risipească întocmai ca nişte ape cari se scurg! Săgeţile, pe cari le-aruncă ei, să fie nişte săgeţi tocite!</span> <span class="verse"><a name="8">8</a>Să piară, ca un melc, care se topeşte umblînd; să nu vadă soarele, ca stîrpitura unei femei!</span> <span class="verse"><a name="9">9</a>Înainte ca oalele voastre să simtă focul de spin verde sau uscat, îl va lua vîrtejul.</span> <span class="verse"><a name="10">10</a>Cel fără prihană se va bucura la vederea răzbunării; îşi va scălda picioarele în sîngele celor răi.</span> <span class="verse"><a name="11">11</a>Şi atunci oamenii vor zice: ,,Da, este o răsplată pentru cel fără prihană! Da, este un Dumnezeu care judecă pe pămînt!``</span> </p></div</div></div></body></html>