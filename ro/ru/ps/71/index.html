<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 71</strong></div><p><span class="verse"><a name="1">1</a>În Tine, Doamne, îmi caut scăparea: să nu rămîn de ruşine niciodată!</span> <span class="verse"><a name="2">2</a>Scapă-mă, în dreptatea Ta, şi izbăveşte-mă! Pleacă-Ţi urechea spre mine, şi ajută-mi.</span> <span class="verse"><a name="3">3</a>Fii o stîncă de adăpost pentru mine, unde să pot fugi totdeauna! Tu ai hotărît să mă scapi, căci Tu eşti stînca şi cetăţuia mea.</span> <span class="verse"><a name="4">4</a>Izbăveşte-mă, Dumnezeule, din mîna celui rău, din mîna omului nelegiuit şi asupritor!</span> <span class="verse"><a name="5">5</a>Căci Tu eşti nădejdea mea, Doamne, Dumnezeule! În Tine mă încred din tinereţea mea.</span> <span class="verse"><a name="6">6</a>Pe Tine mă sprijinesc, din pîntecele mamei mele. Tu eşti Binefăcătorul meu încă din pîntecele mamei; pe Tine Te laud fără-'ncetare.</span> <span class="verse"><a name="7">7</a>Pentru mulţi am ajuns ca o minune, dar Tu eşti scăparea mea cea tare.</span> <span class="verse"><a name="8">8</a>Să mi se umple gura de laudele Tale, şi'n fiecare zi să Te slăvească!</span> <span class="verse"><a name="9">9</a>Nu mă lepăda la vremea bătrîneţei; cînd mi se duc puterile, nu mă părăsi!</span> <span class="verse"><a name="10">10</a>Căci vrăjmaşii mei vorbesc de mine, şi ceice-mi pîndesc viaţa se sfătuiesc între ei,</span> <span class="verse"><a name="11">11</a>zicînd: ,,L -a părăsit Dumnezeu; urmăriţi -l, puneţi mîna pe el, căci nu -i nimeni care să -l scape!``</span> <span class="verse"><a name="12">12</a>Dumnezeule, nu Te depărta de mine! Dumnezeule, vino de grab în ajutorul meu!</span> <span class="verse"><a name="13">13</a>Să rămînă de ruşine şi nimiciţi, cei ce vor să-mi ia viaţa! Să fie acoperiţi de ruşine şi de ocară, cei ce-mi caută perzarea!</span> <span class="verse"><a name="14">14</a>Şi eu voi nădăjdui pururea, Te voi lăuda tot mai mult.</span> <span class="verse"><a name="15">15</a>Gura mea va vesti, zi de zi, dreptatea şi mîntuirea Ta, căci nu -i cunosc marginile.</span> <span class="verse"><a name="16">16</a>Voi spune lucrările Tale cele puternice, Doamne, Dumnezeule! Voi pomeni dreptatea Ta şi numai pe a Ta.</span> <span class="verse"><a name="17">17</a>Dumnezeule, Tu m'ai învăţat din tinereţă, şi pînă acum eu vestesc minunile Tale.</span> <span class="verse"><a name="18">18</a>Nu mă părăsi, Dumnezeule, chiar la bătrîneţe cărunte, ca să vestesc tăria Ta neamului de acum, şi puterea Ta neamului de oameni care va veni!</span> <span class="verse"><a name="19">19</a>Dreptatea Ta, Dumnezeule, ajunge pînă la cer; Tu ai săvîrşit lucruri mari: Dumnezeule, cine este ca Tine?</span> <span class="verse"><a name="20">20</a>Ne-ai făcut să trecem prin multe necazuri şi nenorociri; dar ne vei da iarăş viaţa, ne vei scoate iarăş din adîncurile pămîntului.</span> <span class="verse"><a name="21">21</a>Înalţă-mi mărimea mea, întoarce-Te, şi mîngîie-mă din nou!</span> <span class="verse"><a name="22">22</a>Şi te voi lăuda în sunet de alăută, Îţi voi cînta credincioşia. Dumnezeule, Te voi lăuda cu arfa, Sfîntul lui Israel!</span> <span class="verse"><a name="23">23</a>Cînd Te voi lăuda, voi fi cu bucuria pe buze, cu bucuria în sufletul, pe care mi l-ai izbăvit;</span> <span class="verse"><a name="24">24</a>şi limba mea va vesti zi de zi dreptatea Ta, căci cei ce-mi caută pierzarea sînt ruşinaţi şi roşi de ruşine.</span> </p></div</div></div></body></html>