<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 34</strong></div><p><span class="verse"><a name="1">1</a>(Un psalm alcătuit de David, cînd a făcut pe nebunul în faţa lui Abimelec, şi a plecat izgonit de el.) Voi binecuvînta pe Domnul în orice vreme; lauda Lui va fi totdeauna în gura mea.</span> <span class="verse"><a name="2">2</a>Să mi se laude sufletul în Domnul! Să asculte cei nenorociţi şi să se bucure.</span> <span class="verse"><a name="3">3</a>Înălţaţi pe Domnul, împreună cu mine. Să lăudăm cu toţii Numele Lui! -</span> <span class="verse"><a name="4">4</a>Eu am căutat pe Domnul, şi mi -a răspuns: m'a izbăvit din toate temerile mele.</span> <span class="verse"><a name="5">5</a>Cînd îţi întorci privirile spre El, te luminezi de bucurie, şi nu ţi se umple faţa de ruşine.</span> <span class="verse"><a name="6">6</a>Cînd strigă un nenorocit, Domnul aude, şi -l scapă din toate necazurile lui.</span> <span class="verse"><a name="7">7</a>Îngerul Domnului tăbărăşte în jurul celor ce se tem de El, şi -i scapă din primejdie.</span> <span class="verse"><a name="8">8</a>Gustaţi şi vedeţi ce bun este Domnul! Ferice de omul care se încrede în El!</span> <span class="verse"><a name="9">9</a>Temeţi-vă de Domnul, voi, sfinţii Lui, căci de nimic nu duc lipsă cei ce se tem de El!</span> <span class="verse"><a name="10">10</a>Puii de leu duc lipsă, şi li -i foame, dar cei ce caută pe Domnul nu duc lipsă de nici un bine.</span> <span class="verse"><a name="11">11</a>Veniţi, fiilor, şi ascultaţi-mă, căci vă voi învăţa frica Domnului.</span> <span class="verse"><a name="12">12</a>Cine este omul, care doreşte viaţa, şi vrea să aibă parte de zile fericite?</span> <span class="verse"><a name="13">13</a>Fereşte-ţi limba de rău, şi buzele de cuvinte înşelătoare!</span> <span class="verse"><a name="14">14</a>Depărtează-te de rău, şi fă binele; caută pacea, şi aleargă după ea!</span> <span class="verse"><a name="15">15</a>Ochii Domnului sînt peste cei fără prihană, şi urechile Lui iau aminte la strigătele lor.</span> <span class="verse"><a name="16">16</a>Domnul Îşi întoarce Faţa împotriva celor răi, ca să le şteargă pomenirea de pe pămînt.</span> <span class="verse"><a name="17">17</a>Cînd strigă cei fără prihană, Domnul aude, şi -i scapă din toate necazurile lor.</span> <span class="verse"><a name="18">18</a>Domnul este aproape de cei cu inima înfrîntă, şi mîntuieşte pe cei cu duhul zdrobit.</span> <span class="verse"><a name="19">19</a>De multe ori vine nenorocirea peste cel fără prihană, dar Domnul îl scapă totdeauna din ea.</span> <span class="verse"><a name="20">20</a>Toate oasele i le păzeşte, ca niciunul din ele să nu i se sfărîme.</span> <span class="verse"><a name="21">21</a>Pe cel rău îl omoară nenorocirea, dar vrăjmaşii celui fără prihană sînt pedepsiţi.</span> <span class="verse"><a name="22">22</a>Domnul scapă sufletul robilor Săi, şi niciunul din cei ce se încred în El, nu este osîndit.</span> </p></div</div></div></body></html>