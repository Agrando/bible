<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 10</strong></div><p><span class="verse"><a name="1">1</a>Pentruce stai aşa de departe, Doamne? Pentruce Te ascunzi la vreme de necaz?</span> <span class="verse"><a name="2">2</a>Cel rău, în mîndria lui, urmăreşte pe cei nenorociţi, şi ei cad jertfă curselor urzite de el.</span> <span class="verse"><a name="3">3</a>Căci cel rău se făleşte cu pofta lui, iar răpitorul batjocoreşte şi nesocoteşte pe Domnul.</span> <span class="verse"><a name="4">4</a>Cel rău zice cu trufie: ,,Nu pedepseşte Domnul! Nu este Dumnezeu!`` Iată toate gîndurile lui.</span> <span class="verse"><a name="5">5</a>Treburile îi merg bine în orice vreme; judecăţile Tale sînt prea înalte pentru el, ca să le poată vedea, şi suflă cu dispreţ împotriva tuturor protivnicilor lui.</span> <span class="verse"><a name="6">6</a>El zice în inima lui: ,,Nu mă clatin, în veci sînt scutit de nenorocire!``</span> <span class="verse"><a name="7">7</a>Gura îi este plină de blesteme, de înşelătorii şi de vicleşuguri; şi supt limbă are răutate şi fărădelege.</span> <span class="verse"><a name="8">8</a>Stă la pîndă lîngă sate, şi ucide pe cel nevinovat în locuri dosnice: ochii lui pîndesc pe cel nenorocit.</span> <span class="verse"><a name="9">9</a>Stă la pîndă în ascunzătoarea lui, ca leul în vizuină: stă la pîndă să prindă pe cel nenorocit. Îl prinde, şi -l trage în laţul lui:</span> <span class="verse"><a name="10">10</a>se îndoaie, se pleacă, şi -i cad săracii în ghiare!</span> <span class="verse"><a name="11">11</a>El zice în inima lui: ,,Dumnezeu uită! Îşi ascunde Faţa şi în veac nu va vedea!``</span> <span class="verse"><a name="12">12</a>Scoală-Te, Doamne, Dumnezeule, ridică mîna! Nu uita pe cei nenorociţi!</span> <span class="verse"><a name="13">13</a>Pentruce să hulească cel rău pe Dumnezeu? Pentruce să zică în inima lui că Tu nu pedepseşti?</span> <span class="verse"><a name="14">14</a>Dar Tu vezi; căci Tu priveşti necazul şi suferinţa, ca să iei în mînă pricina lor. În nădejdea Ta se lasăcel nenorocit, şi Tu vii în ajutor orfanului.</span> <span class="verse"><a name="15">15</a>Zdrobeşte braţul celui rău, pedepseşte -i fărădelegile, ca să piară din ochii Tăi!</span> <span class="verse"><a name="16">16</a>Domnul este Împărat în veci de veci; neamurile sînt nimicite din ţara Lui.</span> <span class="verse"><a name="17">17</a>Tu auzi rugăciunile celor ce sufăr, Doamne! Le întăreşti inima, Îţi pleci urechea spre ei,</span> <span class="verse"><a name="18">18</a>ca să faci dreptate orfanului şi celui asuprit, şi ca să nu mai însufle groaza omul cel luat din pămînt.</span> </p></div</div></div></body></html>