<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 118</strong></div><p><span class="verse"><a name="1">1</a>Lăudaţi pe Domnul, căci este bun, ,,căci în veac ţine îndurarea Lui!``</span> <span class="verse"><a name="2">2</a>Să zică Israel: ,,Căci în veac ţine îndurarea Lui!``</span> <span class="verse"><a name="3">3</a>Casa lui Aaron să zică: ,,Căci în veac ţine îndurarea Lui!``</span> <span class="verse"><a name="4">4</a>Cei ce se tem de Domnul să zică: ,,Căci în veac ţine îndurarea Lui!``</span> <span class="verse"><a name="5">5</a>În mijlocul strîmtorării am chemat pe Domnul: Domnul m'a ascultat şi m'a scos la larg.</span> <span class="verse"><a name="6">6</a>Domnul este de partea mea, nu mă tem de nimic: ce pot să-mi facă nişte oameni?</span> <span class="verse"><a name="7">7</a>Domnul este ajutorul meu, şi mă bucur cînd îmi văd împlinită dorinţa faţă de vrăjmaşii mei.</span> <span class="verse"><a name="8">8</a>Mai bine este să cauţi un adăpost în Domnul, decît să te încrezi în om;</span> <span class="verse"><a name="9">9</a>mai bine să cauţi un adăpost în Domnul decît să te încrezi în cei mari.</span> <span class="verse"><a name="10">10</a>Toate neamurile mă înconjurau: în Numele Domnului, le tai în bucăţi.</span> <span class="verse"><a name="11">11</a>Mă înconjurau, m'au împresurat: dar în Numele Domnului, le tai în bucăţi.</span> <span class="verse"><a name="12">12</a>M'au înconjurat ca nişte albine: se sting ca un foc de spini; în Numele Domnului, le tai în bucăţi.</span> <span class="verse"><a name="13">13</a>Tu mă împingeai ca să mă faci să cad, dar Domnul m'a ajutat.</span> <span class="verse"><a name="14">14</a>Domnul este tăria mea şi pricina laudelor mele; El m'a mîntuit.</span> <span class="verse"><a name="15">15</a>Strigăte de biruinţă şi de mîntuire se înalţă în corturile celor neprihăniţi: dreapta Domnului cîştigă biruinţa!</span> <span class="verse"><a name="16">16</a>Dreapta Domnului se înalţă; dreapta Domnului cîştigă biruinţa!</span> <span class="verse"><a name="17">17</a>Nu voi muri, ci voi trăi, şi voi povesti lucrările Domnului.</span> <span class="verse"><a name="18">18</a>Domnul m'a pedepsit, da, dar nu m'a dat pradă morţii.</span> <span class="verse"><a name="19">19</a>Deschideţi-mi porţile neprihănirii, ca să intru şi să laud pe Domnul.</span> <span class="verse"><a name="20">20</a>Iată poarta Domnului: pe ea intră cei neprihăniţi.</span> <span class="verse"><a name="21">21</a>Te laud, pentrucă m'ai ascultat, pentrucă m'ai mîntuit.</span> <span class="verse"><a name="22">22</a>Piatra, pe care au lepădat -o zidarii, a ajuns să fie pusă în capul unghiului clădirii.</span> <span class="verse"><a name="23">23</a>Domnul a făcut lucrul acesta: şi este o minunăţie înaintea ochilor noştri.</span> <span class="verse"><a name="24">24</a>Aceasta este ziua, pe care a făcut -o Domnul: să ne bucurăm şi să ne veselim în ea!</span> <span class="verse"><a name="25">25</a>Doamne, ajută! Doamne, dă izbîndă!</span> <span class="verse"><a name="26">26</a>Binecuvîntat să fie cel ce vine în Numele Domnului! Vă binecuvîntăm din Casa Domnului.</span> <span class="verse"><a name="27">27</a>Domnul este Dumnezeu, şi ne luminează. Legaţi cu funii vita pentru jertfă, şi aduceţi -o pînă la coarnele altarului!</span> <span class="verse"><a name="28">28</a>Tu eşti Dumnezeul meu, şi eu Te voi lăuda; Dumnezeule, Te voi prea mări.</span> <span class="verse"><a name="29">29</a>Lăudaţi pe Domnul, căci este bun, căci în veac ţine îndurarea Lui!</span> </p></div</div></div></body></html>