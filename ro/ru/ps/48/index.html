<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 48</strong></div><p><span class="verse"><a name="1">1</a>(O cîntare. Un psalm al fiilor lui Core.) Mare este Domnul şi lăudat de toţi, în cetatea Dumnezeului nostru, pe muntele Lui cel sfînt.</span> <span class="verse"><a name="2">2</a>Frumoasă înalţime, bucuria întregului pămînt, este muntele Sionului; în partea de miazănoapte este cetatea Marelui Împărat.</span> <span class="verse"><a name="3">3</a>Dumnezeu, în casele Lui împărăteşti, este cunoscut ca un turn de scăpare.</span> <span class="verse"><a name="4">4</a>Căci iată că împăraţii se adunaseră: doar au trecut împreună,</span> <span class="verse"><a name="5">5</a>au privit -o, au înlemnit, s'au temut, şi au luat -o la fugă.</span> <span class="verse"><a name="6">6</a>I -a apucat un tremur acolo, ca durerea unei femei la facere.</span> <span class="verse"><a name="7">7</a>Au fost izgoniţi de parcă ar fi fost luaţi de vîntul de răsărit, care sfărîmă corăbiile din Tarsis.</span> <span class="verse"><a name="8">8</a>Întocmai cum auzisem spunîndu-se, aşa am văzut în cetatea Domnului oştirilor, în cetatea Dumnezeului nostru: Dumnezeu o va face să dăinuiască pe vecie. -</span> <span class="verse"><a name="9">9</a>Dumnezeule, la bunătatea Ta ne gîndim, în mijlocul Templului Tău!</span> <span class="verse"><a name="10">10</a>Ca şi Numele Tău, Dumnezeule, şi lauda Ta răsună pînă la marginile pămîntului; dreapta Ta este plină de îndurare.</span> <span class="verse"><a name="11">11</a>Se bucură muntele Sionului, şi se veselesc fiicele lui Iuda de judecăţile Tale.</span> <span class="verse"><a name="12">12</a>Străbateţi Sionul, şi ocoliţi -l, număraţi -i turnurile,</span> <span class="verse"><a name="13">13</a>priviţi -i întăritura, şi cercetaţi -i palatele, ca să povestiţi celor ce vor veni după ei.</span> <span class="verse"><a name="14">14</a>Iată, Dumnezeul acesta este Dumnezeul nostru în veci de veci; El va fi călăuza noastră pînă la moarte.</span> </p></div</div></div></body></html>