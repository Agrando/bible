<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 51</strong></div><p><span class="verse"><a name="1">1</a>(Către mai marele cîntăreţilor. Un psalm al lui David. Făcut cînd a venit la el proorocul Natan, după ce intrase David la Bat-Şeba.) Ai milă de mine, Dumnezeule, în bunătatea Ta! După îndurarea Ta cea mare, şterge fărădelegile mele!</span> <span class="verse"><a name="2">2</a>Spală-mă cu desăvîrşire de nelegiuirea mea, şi curăţeşte-mă de păcatul meu!</span> <span class="verse"><a name="3">3</a>Căci îmi cunosc bine fărădelegile, şi păcatul meu stă necurmat înaintea mea.</span> <span class="verse"><a name="4">4</a>Împotriva Ta, numai împotriva Ta, am păcătuit şi am făcut ce este rău înaintea Ta; aşa că vei fi drept în hotărîrea Ta, şi fără vină în judecata Ta.</span> <span class="verse"><a name="5">5</a>Iată că sînt născut în nelegiuire, şi în păcat m'a zămislit mama mea.</span> <span class="verse"><a name="6">6</a>Dar Tu ceri ca adevărul să fie în adîncul inimii: fă dar să pătrundă înţelepciunea înlăuntrul meu!</span> <span class="verse"><a name="7">7</a>Curăţeşte-mă cu isop, şi voi fi curat; spală-mă, şi voi fi mai alb decît zăpada.</span> <span class="verse"><a name="8">8</a>Fă-mă să aud veselie şi bucurie, şi oasele, pe cari le-ai zdrobit Tu, se vor bucura.</span> <span class="verse"><a name="9">9</a>Întoarce-Ţi privirea dela păcatele mele, şterge toate nelegiuirile mele!</span> <span class="verse"><a name="10">10</a>Zideşte în mine o inimă curată, Dumnezeule, pune în mine un duh nou şi statornic!</span> <span class="verse"><a name="11">11</a>Nu mă lepăda dela Faţa Ta, şi nu lua dela mine Duhul Tău cel Sfînt.</span> <span class="verse"><a name="12">12</a>Dă-mi iarăş bucuria mîntuirii Tale, şi sprijineşte-mă cu un duh de bunăvoinţă!</span> <span class="verse"><a name="13">13</a>Atunci voi învăţa căile Tale pe ceice le calcă, şi păcătoşii se vor întoarce la Tine.</span> <span class="verse"><a name="14">14</a>Dumnezeule, Dumnezeul mîntuirii mele! Izbăveşte-mă de vina sîngelui vărsat, şi limba mea va lăuda îndurarea Ta.</span> <span class="verse"><a name="15">15</a>Doamne, deschide-mi buzele, şi gura mea va vesti lauda Ta.</span> <span class="verse"><a name="16">16</a>Dacă ai fi voit jertfe, Ţi-aş fi adus: dar Ţie nu-Ţi plac arderile de tot.</span> <span class="verse"><a name="17">17</a>Jertfele plăcute lui Dumnezeu sînt un duh zdrobit: Dumnezeule, Tu nu dispreţuieşti o inimă zdrobită şi mîhnită.</span> <span class="verse"><a name="18">18</a>În îndurarea Ta, varsă-Ţi binefacerile asupra Sionului, şi zideşte zidurile Ierusalimului!</span> <span class="verse"><a name="19">19</a>Atunci vei primi jertfe neprihănite, arderi de tot şi jertfe întregi; atunci se vor aduce pe altarul Tău viţei.</span> </p></div</div></div></body></html>