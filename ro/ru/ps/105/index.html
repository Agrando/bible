<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 105</strong></div><p><span class="verse"><a name="1">1</a>Lăudaţi pe Domnul, chemaţi Numele Lui! Faceţi cunoscut printre popoare isprăvile Lui!</span> <span class="verse"><a name="2">2</a>Cîntaţi, cîntaţi în cinstea Lui! Vorbiţi despre toate minunile Lui!</span> <span class="verse"><a name="3">3</a>Făliţi-vă cu Numele Lui cel sfînt! Să se bucure inima celor ce caută pe Domnul!</span> <span class="verse"><a name="4">4</a>Alergaţi la Domnul şi la sprijinul Lui, căutaţi necurmat Faţa Lui!</span> <span class="verse"><a name="5">5</a>Aduceţi-vă aminte de semnele minunate pe cari le -a făcut, de minunile şi de judecăţile rostite de gura Lui,</span> <span class="verse"><a name="6">6</a>sămînţă a robului Său Avraam, copii ai lui Iacov, aleşii Săi!</span> <span class="verse"><a name="7">7</a>Domnul este Dumnezeul nostru: Judecăţile Lui se aduc la îndeplinire pe tot pămîntul.</span> <span class="verse"><a name="8">8</a>El Îşi aduce aminte totdeauna de legămîntul Lui, de făgăduinţele Lui făcute pentru o mie de neamuri de om,</span> <span class="verse"><a name="9">9</a>de legămîntul, pe care l -a încheiat cu Avraam, şi de jurămîntul, pe care l -a făcut lui Issac;</span> <span class="verse"><a name="10">10</a>El l -a făcut lege pentru Iacov, legămînt vecinic pentru Israel,</span> <span class="verse"><a name="11">11</a>zicînd: ,,Ţie îţi voi da ţara Canaanului ca moştenire, care v'a căzut la sorţ.``</span> <span class="verse"><a name="12">12</a>Pe atunci ei erau puţini la număr, foarte puţini la număr, şi străini în ţară;</span> <span class="verse"><a name="13">13</a>mergeau dela un neam la altul, şi de la o împărăţie la un alt popor;</span> <span class="verse"><a name="14">14</a>dar n'a dat voie nimănui să -i asuprească, şi a pedepsit împăraţi din pricina lor.</span> <span class="verse"><a name="15">15</a>,,Nu vă atingeţi de unşii Mei, -a zis El-şi nu faceţi rău proorocilor Mei!``</span> <span class="verse"><a name="16">16</a>A chemat foametea asupra ţării, şi a tăiat orice mijloc de trai.</span> <span class="verse"><a name="17">17</a>Le -a trimes înainte pe un om; Iosif a fost vîndut ca rob.</span> <span class="verse"><a name="18">18</a>I-au strîns picioarele în lanţuri, l-au pus în fiare,</span> <span class="verse"><a name="19">19</a>pînă la vremea cînd s'a întîmplat ce vestise el, şi pînă cînd l -a încercat Cuvîntul Domnului.</span> <span class="verse"><a name="20">20</a>Atunci împăratul a trimes să -i scoată lanţurile, şi stăpînitorul popoarelor l -a izbăvit.</span> <span class="verse"><a name="21">21</a>L -a pus domn peste casa lui, şi dregătorul tuturor averilor lui,</span> <span class="verse"><a name="22">22</a>ca să lege după plac pe domnitorii lui, şi să înveţe pe bătrînii lui înţelepciunea.</span> <span class="verse"><a name="23">23</a>Atunci Israel a venit în Egipt, şi Iacov a locuit în ţara lui Ham.</span> <span class="verse"><a name="24">24</a>Domnul a înmulţit pe poporul Său foarte mult, şi l -a făcut mai puternic decît protivnicii lui.</span> <span class="verse"><a name="25">25</a>Acestora le -a schimbat inima, pînă acolo că au urît pe poporul Lui, şi s'au purtat mişeleşte cu robii Săi.</span> <span class="verse"><a name="26">26</a>A trimes pe robul Său Moise, şi pe Aaron, pe care -l alesese.</span> <span class="verse"><a name="27">27</a>Prin puterea Lui, ei au făcut semne minunate în mijlocul lor, au făcut minuni în ţara lui Ham.</span> <span class="verse"><a name="28">28</a>A trimes întunerec şi a adus negura, ca să nu fie neascultători la Cuvîntul Lui.</span> <span class="verse"><a name="29">29</a>Le -a prefăcut apele în sînge, şi a făcut să le piară toţi peştii.</span> <span class="verse"><a name="30">30</a>Ţara lor a forfotit de broaşte, pînă în odăile împăraţilor lor.</span> <span class="verse"><a name="31">31</a>El a zis, şi au venit muşte otrăvitoare, păduchi pe tot ţinutul lor.</span> <span class="verse"><a name="32">32</a>În loc de ploaie le -a dat grindină, şi flăcări de foc în ţara lor.</span> <span class="verse"><a name="33">33</a>Le -a bătut viile şi smochinii, şi a sfărîmat copacii din ţinutul lor.</span> <span class="verse"><a name="34">34</a>El a zis, şi au venit lăcuste, lăcuste fără număr,</span> <span class="verse"><a name="35">35</a>cari au mîncat toată iarba din ţară, şi au mistuit roadele de pe cîmpiile lor.</span> <span class="verse"><a name="36">36</a>A lovit pe toţi întîii născuţi din ţara lor, toată pîrga puterii lor.</span> <span class="verse"><a name="37">37</a>A scos pe poporul Său cu argint şi aur, şi niciunul n'a şovăit dintre seminţiile Lui.</span> <span class="verse"><a name="38">38</a>Egiptenii s'au bucurat de plecarea lor, căci îi apucase groaza de ei.</span> <span class="verse"><a name="39">39</a>A întins un nor, ca să -i acopere, şi focul, ca să lumineze noaptea.</span> <span class="verse"><a name="40">40</a>La cererea lor, a trimes prepeliţe, şi i -a săturat cu pîne din cer.</span> <span class="verse"><a name="41">41</a>A deschis stînca, şi au curs ape, cari s-au vărsat ca un rîu în locurile uscate.</span> <span class="verse"><a name="42">42</a>Căci Şi -a adus aminte de Cuvîntul Lui cel sfînt, şi de robul Său Avraam.</span> <span class="verse"><a name="43">43</a>A scos pe poporul Său cu veselie, pe aleşii Săi în mijlocul strigătelor de bucurie.</span> <span class="verse"><a name="44">44</a>Le -a dat pămînturile neamurilor, şi au pus stăpînire pe rodul muncii popoarelor,</span> <span class="verse"><a name="45">45</a>ca să păzească poruncile Lui, şi să ţină legile Lui. Lăudaţi pe Domnul!</span> </p></div</div></div></body></html>