<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 68</strong></div><p><span class="verse"><a name="1">1</a>(Către mai marele cîntăreţilor. Un psalm al lui David. O cîntare.) Dumnezeu Se scoală, vrăjmaşii Lui se risipesc, şi protivnicii Lui fug dinaintea Feţei Lui.</span> <span class="verse"><a name="2">2</a>Cum se risipeşte fumul, aşa -i risipeşti Tu; cum se topeşte ceara la foc, aşa pier cei răi dinaintea lui Dumnezeu.</span> <span class="verse"><a name="3">3</a>Dar cei neprihăniţi se bucură, saltă de bucurie înaintea lui Dumnezeu, şi nu mai pot de veselie.</span> <span class="verse"><a name="4">4</a>Cîntaţi lui Dumnezeu, lăudaţi Numele Lui! Faceţi drum Celui ce înaintează prin cîmpii. Domnul este Numele Lui: bucuraţi-vă înaintea Lui!</span> <span class="verse"><a name="5">5</a>El este Tatăl orfanilor, Apărătorul văduvelor, El, Dumnezeu, care locuieşte în locaşul Lui cel sfînt.</span> <span class="verse"><a name="6">6</a>Dumnezeu dă o familie celor părăsiţi, El izbăveşte pe prinşii de război şi -i face fericiţi; numai cei răsvrătiţi locuiesc în locuri uscate.</span> <span class="verse"><a name="7">7</a>Dumnezeule, cînd ai ieşit Tu în fruntea poporului, şi cînd mergeai în pustie, -</span> <span class="verse"><a name="8">8</a>s'a cutremurat pămîntul, s'au topit cerurile, dinaintea lui Dumnezeu, s'a zguduit Sinai dinaintea lui Dumnezeu, Dumnezeul lui Israel.</span> <span class="verse"><a name="9">9</a>Ai dat o ploaie binefăcătoare, Dumnezeule, şi ai întărit moştenirea Ta, sleită de puteri.</span> <span class="verse"><a name="10">10</a>Poporul tău şi -a aşezat locuinţa în ţara, pe care, prin bunătatea Ta, Dumnezeule, o pregătisei pentru cei nenorociţi.</span> <span class="verse"><a name="11">11</a>Un cuvînt spune Domnul, şi femeile aducătoare de veşti bune sînt o mare oştire: -</span> <span class="verse"><a name="12">12</a>împăraţii oştirilor fug, fug, şi cea care rămîne acasă, împarte prada.</span> <span class="verse"><a name="13">13</a>Pe cînd voi vă odihniţi în mijlocul staulelor, aripile porumbelului sînt acoperite de argint, şi penele lui sînt de un galben auriu. -</span> <span class="verse"><a name="14">14</a>Cînd a împrăştiat Cel Autoputernic pe împăraţi în ţară, parcă ningea în Ţalmon.</span> <span class="verse"><a name="15">15</a>Munţii lui Dumnezeu, munţii Basanului, munţi cu multe piscuri, munţii Basanului,</span> <span class="verse"><a name="16">16</a>pentruce, munţi cu multe piscuri, purtaţi pismă pe muntele pe care l -a ales Dumnezeu ca locaş împărătesc? Cu toate acestea Domnul va locui în el în veci.</span> <span class="verse"><a name="17">17</a>Carăle Domnului se numără cu douăzecile de mii, cu mii şi mii; Domnul este în mijlocul lor, venind din Sinai în locaşul Său cel sfînt.</span> <span class="verse"><a name="18">18</a>Te-ai suit pe înălţime, ai luat prinşi de război, ai luat în dar oameni; cei răzvrătiţi vor locui şi ei lîngă Domnul Dumnezeu.</span> <span class="verse"><a name="19">19</a>Binecuvîntat să fie Domnul, care zilnic ne poartă povara, Dumnezeu, mîntuirea noastră. -(Oprire).</span> <span class="verse"><a name="20">20</a>Dumnezeu este pentru noi Dumnezeul izbăvirilor, şi Domnul, Dumnezeu, ne poate scăpa de moarte.</span> <span class="verse"><a name="21">21</a>Da, Dumnezeu va zdrobi capul vrăjmaşilor Lui, creştetul capului celor ce trăiesc în păcat.</span> <span class="verse"><a name="22">22</a>Domnul zice: îi voi aduce înapoi din Basan, îi voi aduce înapoi din fundul mării,</span> <span class="verse"><a name="23">23</a>ca să-ţi cufunzi piciorul în sînge, şi limba cînilor tăi să-şi capete partea din vrăjmaşii tăi.</span> <span class="verse"><a name="24">24</a>Ei văd intrarea Ta, Dumnezeule, intrarea Dumnezeului meu, Împăratului meu, în locaşul cel sfînt.</span> <span class="verse"><a name="25">25</a>În frunte merg cîntăreţii, apoi ceice cîntă din instrumente, în mijlocul fetelor cari sună din timpane.</span> <span class="verse"><a name="26">26</a>Binecuvîntaţi pe Dumnezeu în adunări, binecuvîntaţi pe Domnul, ceice vă scoborîţi din Israel!</span> <span class="verse"><a name="27">27</a>Iată tînărul Beniamin, care stăpîneşte peste ei, căpeteniile lui Iuda şi ceata lor, căpeteniile lui Zabulon, căpeteniile lui Neftali.</span> <span class="verse"><a name="28">28</a>Dumnezeul tău te -a făcut puternic. Întăreşte, Dumnezeule, ce ai făcut pentru noi în Templul Tău.</span> <span class="verse"><a name="29">29</a>Împăraţii Îţi vor aduce daruri la Ierusalim.</span> <span class="verse"><a name="30">30</a>Înspăimîntă fiara din trestii, ceata taurilor, cu viţeii popoarelor; calcă în picioare pe ceice îşi pun plăcerea în argint! Risipeşte popoarele cărora le place să se bată!</span> <span class="verse"><a name="31">31</a>Cei mari vin din Egipt: Etiopia aleargă cu mînile întinse spre Dumnezeu.</span> <span class="verse"><a name="32">32</a>Cîntaţi lui Dumnezeu, împărăţiile pămîntului, şi lăudaţi pe Domnul! -(Oprire).</span> <span class="verse"><a name="33">33</a>Cîntaţi Celui ce călăreşte pe cerurile cerurilor vecinice! Iată că se aude glasul Lui, glasul Lui cel puternic!</span> <span class="verse"><a name="34">34</a>Daţi slavă lui Dumnezeu, a cărui măreţie este peste Israel, şi a cărui putere este în ceruri.</span> <span class="verse"><a name="35">35</a>Ce înfricoşat eşti, Dumnezeule, din locaşul Tău cel sfînt! Dumnezeul lui Israel dă poporului Său tărie şi mare putere. Binecuvîntat să fie Dumnezeu!</span> </p></div</div></div></body></html>