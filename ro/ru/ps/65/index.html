<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 65</strong></div><p><span class="verse"><a name="1">1</a>(Către mai marele cîntăreţilor. Un psalm al lui David. O cîntare.) Cu încredere, Dumnezeule, vei fi lăudat în Sion, şi împlinite vor fi juruinţele cari Ţi-au fost făcute.</span> <span class="verse"><a name="2">2</a>Tu asculţi rugăciunea, de aceea toţi oamenii vor veni la Tine.</span> <span class="verse"><a name="3">3</a>Mă copleşesc nelegiuirile: dar Tu vei ierta fărădelegile noastre.</span> <span class="verse"><a name="4">4</a>Ferice de cel pe care -l alegi Tu, şi pe care -l primeşti înaintea Ta, ca să locuiască în curţile Tale! Ne vom sătura de binecuvîntarea Casei Tale, de sfinţenia Templului Tău.</span> <span class="verse"><a name="5">5</a>În bunătatea Ta, Tu ne asculţi prin minuni, Dumnezeul mîntuirii noastre, nădejdea tuturor marginilor îndepărtate ale pămîntului şi mării!</span> <span class="verse"><a name="6">6</a>El întăreşte munţii prin tăria Lui, şi este încins cu putere.</span> <span class="verse"><a name="7">7</a>El potoleşte urletul mărilor, urletul valurilor lor, şi zarva popoarelor.</span> <span class="verse"><a name="8">8</a>Ceice locuiesc la marginile lumii se înspăimîntă de minunile Tale: Tu umpli de veselie răsăritul şi apusul îndepărtat.</span> <span class="verse"><a name="9">9</a>Tu cercetezi pămîntul şi -i dai belşug, îl umpli de bogăţii, şi de rîuri dumnezeieşti, pline cu apa. Tu le dai grîu, pe care iată cum îl faci să rodească:</span> <span class="verse"><a name="10">10</a>îi uzi brazdele, îi sfărîmi bulgării, îl moi cu ploaia, şi -i binecuvintezi răsadul.</span> <span class="verse"><a name="11">11</a>Încununezi anul cu bunătăţile Tale, şi paşii Tăi varsă belşugul.</span> <span class="verse"><a name="12">12</a>Cîmpiile pustiei sînt adăpate, şi dealurile sînt încinse cu veselie.</span> <span class="verse"><a name="13">13</a>Păşunile se acopăr de oi, şi văile se îmbracă cu grîu: toate strigă de bucurie şi cîntă.</span> </p></div</div></div></body></html>