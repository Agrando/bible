<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 77</strong></div><p><span class="verse"><a name="1">1</a>(Către mai marele cîntăreţilor. După Iedutun. Un psalm al lui Asaf.) Strig cu glasul meu către Dumnezeu, strig cu glasul meu către Dumnezeu, şi El mă va asculta.</span> <span class="verse"><a name="2">2</a>În ziua necazului meu, caut pe Domnul; noaptea, mînile îmi stau întinse fără curmare; sufletul meu nu vrea nicio mîngîiere.</span> <span class="verse"><a name="3">3</a>Mi-aduc aminte de Dumnezeu, şi gem; mă gîndesc adînc în mine, şi mi se mîhneşte duhul. -</span> <span class="verse"><a name="4">4</a>Tu îmi ţii ploapele deschise; şi, de mult ce mă frămînt, nu pot vorbi.</span> <span class="verse"><a name="5">5</a>Mă gîndesc la zilele de demult, la anii de odinioară.</span> <span class="verse"><a name="6">6</a>Mă gîndesc la cîntările mele noaptea, cuget adînc în lăuntrul inimii mele, îmi cade duhul pe gînduri, şi zic:</span> <span class="verse"><a name="7">7</a>,,Va lepăda Domnul pentru totdeauna? Şi nu va mai fi El binevoitor?</span> <span class="verse"><a name="8">8</a>S'a isprăvit bunătatea Lui pe vecie? S'a dus făgăduinţa Lui pentru totdeauna?</span> <span class="verse"><a name="9">9</a>A uitat Dumnezeu să aibă milă? Şi -a tras El, în mînia Lui, înapoi îndurarea?`` -</span> <span class="verse"><a name="10">10</a>Atunci îmi zic: ,,Ceeace mă face să sufăr, este că dreapta Celui Prea Înalt nu mai este aceeaş``...</span> <span class="verse"><a name="11">11</a>Dar tot voi lăuda lucrările Domnului, căci îmi aduc aminte de minunile Tale de odinioară;</span> <span class="verse"><a name="12">12</a>da, mă voi gîndi la toate lucrările Tale, şi voi lua aminte la toate isprăvile Tale.</span> <span class="verse"><a name="13">13</a>Dumnezeule, căile Tale sînt sfinte! Care Dumnezeu este mare ca Dumnezeul nostru?</span> <span class="verse"><a name="14">14</a>Tu eşti Dumnezeul, care faci minuni; Tu Ţi-ai arătat puterea printre popoare.</span> <span class="verse"><a name="15">15</a>Prin braţul Tău, Tu ai izbăvit pe poporul Tău, pe fiii lui Iacov şi ai lui Iosif.</span> <span class="verse"><a name="16">16</a>Cînd Te-au văzut apele, Dumnezeule, cînd Te-au văzut apele, s'au cutremurat, şi adîncurile s'au mişcat.</span> <span class="verse"><a name="17">17</a>Norii au turnat apă cu găleata, tunetul a răsunat în nori, şi săgeţile Tale au sburat în toate părţile.</span> <span class="verse"><a name="18">18</a>Tunetul Tău a isbucnit în vîrtej de vînt, fulgerile au luminat lumea: pămîntul s'a mişcat şi s'a cutremurat.</span> <span class="verse"><a name="19">19</a>Ţi-ai croit un drum prin mare, o cărare prin apele cele mari, şi nu Ţi s'au mai cunoscut urmele.</span> <span class="verse"><a name="20">20</a>Ai povăţuit pe poporul Tău ca pe o turmă, prin mîna lui Moise şi Aaron.</span> </p></div</div></div></body></html>