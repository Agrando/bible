<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 35</strong></div><p><span class="verse"><a name="1">1</a>(Un psalm al lui David.) Apără-mă Tu, Doamne, de potrivnicii mei, luptă Tu cu cei ce se luptă cu mine!</span> <span class="verse"><a name="2">2</a>Ia pavăza şi scutul, şi scoală-Te să-mi ajuţi.</span> <span class="verse"><a name="3">3</a>Învîrte suliţa şi săgeata împotriva prigonitorilor mei! zi sufletului meu: ,,Eu sînt mîntuirea ta!``</span> <span class="verse"><a name="4">4</a>Ruşinaţi şi înfruntaţi să fie ceice vor să-mi ia viaţa! Să dea înapoi şi să roşească cei ce-mi gîndesc peirea!</span> <span class="verse"><a name="5">5</a>Să fie ca pleava luată de vînt, şi să -i gonească îngerul Domnului!</span> <span class="verse"><a name="6">6</a>Drumul să le fie întunecos şi alunecos, şi să -i urmărească îngerul Domnului!</span> <span class="verse"><a name="7">7</a>Căci mi-au întins laţul lor, fără pricină, pe o groapă, pe care au săpat -o, fără temei, ca să-mi ia viaţa;</span> <span class="verse"><a name="8">8</a>să -i ajungă prăpădul pe neaşteptate, să fie prinşi în laţul, pe care l-au întins, să cadă în el şi să piară!</span> <span class="verse"><a name="9">9</a>Şi atunci mi se va bucura sufletul în Domnul: se va veseli de mîntuirea Lui.</span> <span class="verse"><a name="10">10</a>Toate oasele mele vor zice: ,,Doamne, cine poate, ca Tine, să scape pe cel nenorocit de unul mai tare de cît el, pe cel nenorocit şi sărac de cel ce -l jăfuieşte?``</span> <span class="verse"><a name="11">11</a>Nişte martori mincinoşi se ridică, şi mă întreabă de ceeace nu ştiu.</span> <span class="verse"><a name="12">12</a>Îmi întorc rău pentru bine: mi-au lăsat sufletul pustiu.</span> <span class="verse"><a name="13">13</a>Şi eu, cînd erau ei bolnavi, mă îmbrăcam cu sac, îmi smeream sufletul cu post, şi mă rugam cu capul plecat la sîn.</span> <span class="verse"><a name="14">14</a>Umblam plin de durere ca pentru un prieten, pentru un frate; cu capul plecat, ca de jalea unei mame.</span> <span class="verse"><a name="15">15</a>Dar cînd mă clatin eu, ei se bucură şi se strîng; se strîng fără ştirea mea, ca să mă batjocorească, şi mă sfîşie neîncetat.</span> <span class="verse"><a name="16">16</a>Scrîşnesc din dinţi împotriva mea, împreună cu cei nelegiuiţi, cu secăturile batjocoritoare.</span> <span class="verse"><a name="17">17</a>Doamne, pînă cînd Te vei uita la ei? Scapă-mi sufletul din cursele lor, scapă-mi viaţa din ghiarele acestor pui de lei!</span> <span class="verse"><a name="18">18</a>Şi eu Te voi lăuda în adunarea cea mare, şi Te voi slăvi în mijlocul unui popor mare la număr.</span> <span class="verse"><a name="19">19</a>Să nu se bucure de mine ceice pe nedrept îmi sînt vrăjmaşi, nici să nu-şi facă semne cu ochiul, ceice mă urăsc fără temei!</span> <span class="verse"><a name="20">20</a>Căci ei nu vorbesc de pace, ci urzesc înşelătorii împotriva oamenilor liniştiţi din ţară.</span> <span class="verse"><a name="21">21</a>Îşi deschid gura larg împotriva mea, şi zic: ,,Ha! Ha! Ochii noştri îşi văd acum dorinţa împlinită!``</span> <span class="verse"><a name="22">22</a>Doamne, Tu vezi: Nu tăcea! Nu Te depărta de mine, Doamne!</span> <span class="verse"><a name="23">23</a>Trezeşte-Te, şi scoală-Te să-mi faci dreptate! Dumnezeule şi Doamne, apără-mi pricina!</span> <span class="verse"><a name="24">24</a>Judecă-mă după dreptatea Ta, Doamne, Dumnezeul meu, ca să nu se bucure ei de mine!</span> <span class="verse"><a name="25">25</a>Să nu zică în inima lor: ,,Aha! iată ce doream!`` Să nu zică ,,L-am înghiţit!``</span> <span class="verse"><a name="26">26</a>Ci să fie ruşinaţi şi înfruntaţi toţi cei ce se bucură de nenorocirea mea! Să se îmbrace cu ruşine şi ocară, cei ce se ridică împotriva mea!</span> <span class="verse"><a name="27">27</a>Să se bucure şi să se veselească, cei ce găsesc plăcere în nevinovăţia mea, şi să zică neîncetat: ,,Mărit să fie Domnul, care vrea pacea robului Său!``</span> <span class="verse"><a name="28">28</a>Şi atunci limba mea va lăuda dreptatea Ta, în toate zilele va spune lauda Ta.</span> </p></div</div></div></body></html>