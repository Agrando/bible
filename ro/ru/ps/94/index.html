<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 94</strong></div><p><span class="verse"><a name="1">1</a>Doamne, Dumnezeul răzbunărilor, Tu, Dumnezeul răzbunărilor, arată-Te!</span> <span class="verse"><a name="2">2</a>Scoală-Te, Judecătorul pămîntului, şi răsplăteşte celor mîndri după faptele lor!</span> <span class="verse"><a name="3">3</a>Pînă cînd vor birui cei răi, Doamne, pînă cînd vor birui cei răi?</span> <span class="verse"><a name="4">4</a>Ei ţin cuvîntări puternice, vorbesc cu trufie, şi toţi cei ce fac răul se fălesc.</span> <span class="verse"><a name="5">5</a>Ei zdrobesc pe poporul Tău, Doamne, şi asupresc moştenirea Ta.</span> <span class="verse"><a name="6">6</a>Junghie pe văduvă şi pe străin, ucid pe orfani,</span> <span class="verse"><a name="7">7</a>şi zic: ,,Nu vede Domnul, şi Dumnezeul lui Iacov nu ia aminte!``</span> <span class="verse"><a name="8">8</a>Totuş, învăţaţi-vă minte, oameni fără minte! Cînd vă veţi înţelepţi, nebunilor?</span> <span class="verse"><a name="9">9</a>Cel ce a sădit urechea, s'ar putea să n'audă? Cel ce a întocmit ochiul, s'ar putea să nu vadă?</span> <span class="verse"><a name="10">10</a>Cel ce pedepseşte neamurile, s'ar putea să nu pedepsească, El, care a dat omului pricepere?</span> <span class="verse"><a name="11">11</a>Domnul cunoaşte gîndurile omului: ştie că sînt deşerte.</span> <span class="verse"><a name="12">12</a>Ferice de omul, pe care -l pedepseşti Tu, Doamne, şi pe care -l înveţi din Legea Ta,</span> <span class="verse"><a name="13">13</a>ca să -l linişteşti în zilele nenorocirii, pînă se va săpa groapa celui rău!</span> <span class="verse"><a name="14">14</a>Căci Domnul nu lasă pe poporul Său, şi nu-Şi părăseşte moştenirea.</span> <span class="verse"><a name="15">15</a>Ci se va face odată judecata după dreptate, şi toţi cei cu inima curată o vor găsi bună.</span> <span class="verse"><a name="16">16</a>Cine mă va ajuta împotriva celor răi? Cine mă va sprijini împotriva celor ce fac răul?</span> <span class="verse"><a name="17">17</a>De n'ar fi Domnul ajutorul meu, cît de curînd ar fi sufletul meu în tăcerea morţii!</span> <span class="verse"><a name="18">18</a>Oridecîte ori zic: ,,Mi se clatină piciorul!`` bunătatea Ta, Doamne, mă sprijineşte totdeauna.</span> <span class="verse"><a name="19">19</a>Cînd gînduri negre se frămîntă cu grămada înlăuntrul meu, mîngîierile Tale îmi înviorează sufletul.</span> <span class="verse"><a name="20">20</a>Te vor pune cei răi să şezi pe scaunul lor de domnie, ei cari pregătesc nenorocirea la adăpostul legii?</span> <span class="verse"><a name="21">21</a>Ei se strîng împotriva vieţii celui neprihănit, şi osîndesc sînge nevinovat.</span> <span class="verse"><a name="22">22</a>Dar Domnul este turnul meu de scăpare, Dumnezeul meu este stînca mea de adăpost.</span> <span class="verse"><a name="23">23</a>El va face să cadă asupra lor nelegiuirea, El îi va nimici prin răutatea lor; Domnul, Dumnezeul nostru, îi va nimici.</span> </p></div</div></div></body></html>