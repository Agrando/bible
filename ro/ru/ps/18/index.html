<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 18</strong></div><p><span class="verse"><a name="1">1</a>(Către mai marele cîntăreţilor. Un psalm al lui David, robul Domnului. El a spus Domnului cuvintele cîntării acesteia, cînd l -a scăpat Domnul din mîna tuturor vrăjmaşilor săi şi din mîna lui Saul. El a zis:) ,,Te iubesc din inimă, Doamne, tăria mea!</span> <span class="verse"><a name="2">2</a>Doamne, Tu eşti stînca mea, cetăţuia mea, izbăvitorul meu! Dumnezeule, Tu eşti stînca mea, în care mă ascund, scutul meu, tăria care mă scapă, şi întăritura mea!</span> <span class="verse"><a name="3">3</a>Eu strig: ,Lăudat să fie Domnul!` şi sînt izbăvit de vrăjmaşii mei.</span> <span class="verse"><a name="4">4</a>Mă înconjuraseră legăturile morţii, şi mă îngroziseră rîurile pieirii;</span> <span class="verse"><a name="5">5</a>mă înfăşuraseră legăturile mormîntului, şi mă prinseseră laţurile morţii.</span> <span class="verse"><a name="6">6</a>Dar, în strîmtorarea mea, am chemat pe Domnul, şi am strigat către Dumnezeul meu: din locaşul Lui, El mi -a auzit glasul, şi strigătul meu a ajuns pînă la El, pînă la urechile Lui.</span> <span class="verse"><a name="7">7</a>Atunci s'a sguduit pămîntul şi s'a cutremurat, temeliile munţilor s'au mişcat, şi s'au clătinat, pentru că El se mîniase.</span> <span class="verse"><a name="8">8</a>Din nările Lui se ridica fum, şi un foc mistuitor ieşea din gura Lui: cărbuni aprinşi ţîşneau din ea.</span> <span class="verse"><a name="9">9</a>A plecat cerurile, şi S'a pogorît: un nor gros era supt picioarele Lui.</span> <span class="verse"><a name="10">10</a>Călărea pe un heruvim, şi sbura, venea plutind pe aripile vîntului.</span> <span class="verse"><a name="11">11</a>Întunerecul Şi -l făcuse învelitoare, iar cortul Lui, împrejurul Lui, erau nişte ape întunecoase şi nori negri.</span> <span class="verse"><a name="12">12</a>Din strălucirea, care se răsfrîngea înaintea Lui, ieşeau nori, cari aruncau grindină şi cărbuni de foc.</span> <span class="verse"><a name="13">13</a>Domnul a tunat în ceruri, Cel Prea Înalt a făcut să -I răsune glasul, cu grindină şi cărbuni de foc.</span> <span class="verse"><a name="14">14</a>A aruncat săgeţi şi a risipit pe vrăjmaşii mei, a înmulţit loviturile trăsnetului şi i -a pus pe fugă.</span> <span class="verse"><a name="15">15</a>Atunci s'a văzut albia apelor, şi s'au descoperit temeliile lumii, la mustrarea Ta, Doamne, la vuietul suflării nărilor Tale.</span> <span class="verse"><a name="16">16</a>El Şi -a întins mîna de sus, m'a apucat, m'a scos din apele cele mari; Ps. 144. 7.</span> <span class="verse"><a name="17">17</a>m'a izbăvit de protivnicul meu cel puternic, de vrăjmaşii mei, cari erau mai tari decît mine.</span> <span class="verse"><a name="18">18</a>Ei năvăliseră deodată peste mine în ziua strîmtorării mele; dar Domnul a fost sprijinul meu.</span> <span class="verse"><a name="19">19</a>El m'a scos la loc larg, şi m'a scăpat, pentrucă mă iubeşte.</span> <span class="verse"><a name="20">20</a>Domnul mi -a făcut după neprihănirea mea, mi -a răsplătit după curăţia mînilor mele:</span> <span class="verse"><a name="21">21</a>căci am păzit căile Domnului, şi n'am păcătuit împotriva Dumnezeului meu.</span> <span class="verse"><a name="22">22</a>Toate poruncile Lui au fost înaintea mea, şi nu m'am depărtat dela legile Lui.</span> <span class="verse"><a name="23">23</a>Am fost fără vină faţă de El, şi m'am păzit de fărădelegea mea.</span> <span class="verse"><a name="24">24</a>Deaceea, Domnul mi -a răsplătit după neprihănirea mea, după curăţia mînilor mele înaintea ochilor Lui.</span> <span class="verse"><a name="25">25</a>Cu cel bun Tu Te arăţi bun, cu omul neprihănit Te arăţi neprihănit;</span> <span class="verse"><a name="26">26</a>cu cel curat Te arăţi curat, şi cu cel stricat Te porţi după stricăciunea lui.</span> <span class="verse"><a name="27">27</a>Tu mîntuieşti pe poporul care se smereşte, şi smereşti privirile trufaşe.</span> <span class="verse"><a name="28">28</a>Da, Tu îmi aprinzi lumina mea. Domnul, Dumnezeul meu, îmi luminează întunerecul meu.</span> <span class="verse"><a name="29">29</a>Cu Tine mă năpustesc asupra unei oşti înarmate, cu Dumnezeul meu sar peste un zid întărit.</span> <span class="verse"><a name="30">30</a>Căile lui Dumnezeu sînt desăvîrşite, Cuvîntul Domnului este încercat: El este un scut pentru toţi cei ce aleargă la El.</span> <span class="verse"><a name="31">31</a>Căci cine este Dumnezeu, afară de Domnul, şi cine este o stîncă, afară de Dumnezeul nostru?</span> <span class="verse"><a name="32">32</a>Dumnezeu mă încinge cu putere, şi mă povăţuieşte pe calea cea dreaptă.</span> <span class="verse"><a name="33">33</a>El îmi face picioarele ca ale cerboaicelor, şi mă aşează pe înălţimile mele</span> <span class="verse"><a name="34">34</a>El îmi deprinde mînile la luptă, aşa că braţele mele întind arcul de aramă.</span> <span class="verse"><a name="35">35</a>Tu îmi dai scutul mîntuirii Tale, dreapta Ta mă sprijineşte, şi îndurarea Ta mă face mare.</span> <span class="verse"><a name="36">36</a>Tu lărgeşti drumul supt paşii mei, şi nu-mi alunecă glesnele.</span> <span class="verse"><a name="37">37</a>Urmăresc pe vrăjmaşii mei, îi ajung, şi nu mă întorc pînă nu -i nimicesc.</span> <span class="verse"><a name="38">38</a>Îi zdrobesc, de nu pot să se mai ridice: ei cad supt picioarele mele.</span> <span class="verse"><a name="39">39</a>Tu mă încingi cu putere pentru luptă, şi răpui pe protivnicii mei supt picioarele mele.</span> <span class="verse"><a name="40">40</a>Tu faci pe vrăjmaşii mei să dea dosul înaintea mea, şi eu nimicesc pe cei ce mă urăsc.</span> <span class="verse"><a name="41">41</a>Ei strigă, dar n'are cine să -i scape! Strigă către Domnul, dar nu le răspunde!</span> <span class="verse"><a name="42">42</a>Îi pisez ca praful, pe care -l ia vîntul, îi calc în picioare ca noroiul de pe uliţe.</span> <span class="verse"><a name="43">43</a>Tu mă scapi din neînţelegerile poporului; mă pui în fruntea neamurilor; un popor, pe care nu -l cunoaşteam, îmi este supus.</span> <span class="verse"><a name="44">44</a>El ascultă de mine la cea dintîi poruncă, fiii străinului mă linguşesc.</span> <span class="verse"><a name="45">45</a>Fiilor străinului li se moaie inima de mine, şi ies tremurînd din cetăţuile lor.</span> <span class="verse"><a name="46">46</a>Trăiască Domnul, şi binecuvîntată să fie Stînca mea! Mărit să fie Dumnezeul mîntuirii mele,</span> <span class="verse"><a name="47">47</a>Dumnezeu, răzbunătorul meu, care îmi supune popoarele,</span> <span class="verse"><a name="48">48</a>şi mă izbăveşte de vrăjmaşii mei! Tu mă înalţi mai pesus de protivnicii mei, mă scapi de omul asupritor.</span> <span class="verse"><a name="49">49</a>Deaceea, Doamne, Te voi lăuda printre neamuri, voi cînta spre slava Numelui Tău.</span> <span class="verse"><a name="50">50</a>El dă mari izbăviri împăratului Său, şi dă îndurare unsului Său: lui David, şi seminţei lui, pe vecie.</span> </p></div</div></div></body></html>