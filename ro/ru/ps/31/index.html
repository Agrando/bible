<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 31</strong></div><p><span class="verse"><a name="1">1</a>(Către mai marele cîntăreţilor. Un psalm al lui David.) Doamne, în Tine mă încred: să nu fiu dat de ruşine niciodată. Izbăveşte-mă, în dreptatea Ta!</span> <span class="verse"><a name="2">2</a>Pleacă-Ţi urechea spre mine, grăbeşte de-mi ajută! Fii pentru mine o stîncă ocrotitoare, o cetăţuie unde să-mi găsesc scăparea!</span> <span class="verse"><a name="3">3</a>Căci Tu eşti Stînca mea, Cetăţuia mea, şi, pentru Numele Tău, mă vei povăţui şi mă vei călăuzi.</span> <span class="verse"><a name="4">4</a>Scoate-mă din laţul, pe care mi l-au întins vrăjmaşii. Căci Tu eşti Ocrotitorul meu!</span> <span class="verse"><a name="5">5</a>În mînile Tale îmi încredinţez duhul: Tu mă vei izbăvi, Doamne, Dumnezeule adevărate!</span> <span class="verse"><a name="6">6</a>Eu urăsc pe ceice se lipesc de idoli deşerţi, şi mă încred în Domnul.</span> <span class="verse"><a name="7">7</a>Fă-mă să mă veselesc şi să mă bucur de îndurarea Ta, căci vezi ticăloşia mea, ştii neliniştea sufletului meu,</span> <span class="verse"><a name="8">8</a>şi nu mă vei da în mînile vrăjmaşului, ci îmi vei pune picioarele la loc larg.</span> <span class="verse"><a name="9">9</a>Ai milă de mine, Doamne, căci sînt în strîmtorare: faţa, sufletul, şi trupul mi s'au topit de întristare;</span> <span class="verse"><a name="10">10</a>mi se sfîrşeşte viaţa în durere, şi anii în suspinuri. Mi s'au sleit puterile din pricina fărădelegii mele, şi-mi putrezesc oasele!</span> <span class="verse"><a name="11">11</a>Din pricina protivnicilor mei, am ajuns de ocară, de mare ocară pentru vecinii mei, şi de groază pentru prietenii mei; ceice mă văd pe uliţă, fug de mine.</span> <span class="verse"><a name="12">12</a>Sînt uitat de inimi ca un mort, am ajuns ca un vas sfărîmat.</span> <span class="verse"><a name="13">13</a>Aud vorbele rele ale multora, văd spaima care domneşte împrejur, cînd se sfătuiesc ei împreună împotriva mea, şi uneltesc să-mi ia viaţa.</span> <span class="verse"><a name="14">14</a>Dar eu mă încred în Tine, Doamne, şi zic: ,,Tu eşti Dumnezeul meu!``</span> <span class="verse"><a name="15">15</a>Soarta mea este în mîna Ta; scapă-mă de vrăjmaşii şi de prigonitorii mei!</span> <span class="verse"><a name="16">16</a>Fă să lumineze Faţa Ta peste robul Tău, scapă-mă, prin îndurarea Ta!</span> <span class="verse"><a name="17">17</a>Doamne, să nu rămîn de ruşine cînd Te chem. Ci să rămînă de ruşine cei răi, şi ei să se pogoare muţi în locuinţa morţilor!</span> <span class="verse"><a name="18">18</a>Să amuţească buzele mincinoase, cari vorbesc cu îndrăzneală, cu trufie şi dispreţ împotriva celui neprihănit!</span> <span class="verse"><a name="19">19</a>O, cît de mare este bunătatea Ta, pe care o păstrezi pentru cei ce se tem de Tine, şi pe care o arăţi celor ce se încred în Tine, în faţa fiilor oamenilor!</span> <span class="verse"><a name="20">20</a>Tu îi ascunzi, la adăpostul Feţei Tale, de cei ce -i prigonesc, îi ocroteşti în cortul Tău de limbile-cari -i clevetesc.</span> <span class="verse"><a name="21">21</a>Binecuvîntat să fie Domnul, căci Şi -a arătat în chip minunat îndurarea faţă de mine: parc'aş fi fost într'o cetate întărită.</span> <span class="verse"><a name="22">22</a>În pornirea mea nechibzuită, ziceam: ,,Sînt izgonit dinaintea Ta!`` Dar Tu ai auzit glasul rugăciunilor mele, cînd am strigat spre Tine.</span> <span class="verse"><a name="23">23</a>Iubiţi dar pe Domnul, toţi cei iubiţi de El. Căci Domnul păzeşte pe cei credincioşi, şi pedepseşte aspru pe cei mîndri.</span> <span class="verse"><a name="24">24</a>Fiţi tari, şi îmbărbătaţi-vă inima, toţi cei ce nădăjduiţi în Domnul!</span> </p></div</div></div></body></html>