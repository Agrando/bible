<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 26</strong></div><p><span class="verse"><a name="1">1</a>(Un psalm al lui David.) Fă-midreptate, Doamne, căci umblu în nevinovăţie, şi mă încred în Domnul, fără şovăire.</span> <span class="verse"><a name="2">2</a>Cercetează-mă, Doamne, încearcă-mă, trece-mi prin cuptorul de foc rărunchii şi inima!</span> <span class="verse"><a name="3">3</a>Căci bunătatea Ta este înaintea ochilor mei, şi umblu în adevărul Tău.</span> <span class="verse"><a name="4">4</a>Nu şed împreună cu oamenii mincinoşi, şi nu merg împreună cu oamenii vicleni.</span> <span class="verse"><a name="5">5</a>Urăsc adunarea celor ce fac răul, şi nu stau împreună cu cei răi.</span> <span class="verse"><a name="6">6</a>Îmi spăl mînile în nevinovăţie, şi aşa înconjur altarul Tău, Doamne,</span> <span class="verse"><a name="7">7</a>ca să izbucnesc în mulţămiri, şi să istorisesc toate minunile Tale.</span> <span class="verse"><a name="8">8</a>Doamne, eu iubesc locaşul Casei Tale, şi locul în care locuieşte slava Ta.</span> <span class="verse"><a name="9">9</a>Nu-mi lua sufletul împreună cu păcătoşii, nici viaţa cu oamenii cari varsă sînge,</span> <span class="verse"><a name="10">10</a>ale căror mîni sînt nelegiuite, şi a căror dreaptă este plină de mită!</span> <span class="verse"><a name="11">11</a>Eu umblu în neprihănire; izbăveşte-mă, şi ai milă de mine!</span> <span class="verse"><a name="12">12</a>Piciorul meu stă pe calea cea dreaptă: voi binecuvînta pe Domnul în adunări.</span> </p></div</div></div></body></html>