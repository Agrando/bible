<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 145</strong></div><p><span class="verse"><a name="1">1</a>(O cîntare de laudă a lui David.) Te voi înălţa, Dumnezeule, Împăratul meu, şi voi binecuvînta Numele tău în veci de veci.</span> <span class="verse"><a name="2">2</a>În fie care zi Te voi binecuvînta, şi voi lăuda Numele Tău în veci de veci.</span> <span class="verse"><a name="3">3</a>Mare este Domnul şi foarte vrednic de laudă, şi mărimea Lui este nepătrunsă.</span> <span class="verse"><a name="4">4</a>Fiecare neam de om să laude lucrările Tale, şi să vestească isprăvile Tale cele mari!</span> <span class="verse"><a name="5">5</a>Voi spune strălucirea slăvită a măreţiei Tale, şi voi cînta minunile Tale.</span> <span class="verse"><a name="6">6</a>Oamenii vor vorbi de puterea Ta cea înfricoşată, şi eu voi povesti mărimea Ta.</span> <span class="verse"><a name="7">7</a>Să se trîmbiţeze aducerea aminte de nemărginita Ta bunătate, şi să se laude dreptatea Ta!</span> <span class="verse"><a name="8">8</a>Domnul este milostiv şi plin de îndurare, îndelung răbdător şi plin de bunătate.</span> <span class="verse"><a name="9">9</a>Domnul este bun faţă de toţi, şi îndurările Lui se întind peste toate lucrările Lui.</span> <span class="verse"><a name="10">10</a>Toate lucrările Tale Te vor lăuda, Doamne! Şi credincioşii Tăi Te vor binecuvînta.</span> <span class="verse"><a name="11">11</a>Vor spune slava împărăţiei Tale, şi vor vesti puterea Ta,</span> <span class="verse"><a name="12">12</a>ca să facă cunoscut fiilor oamenilor puterea Ta, şi strălucirea plină de slavă a împărăţiei Tale.</span> <span class="verse"><a name="13">13</a>Împărăţia Ta este o împărăţie vecinică, şi stăpînirea Ta rămîne în picioare în toate veacurile.</span> <span class="verse"><a name="14">14</a>Domnul sprijineşte pe toţi ceice cad, şi îndreaptă pe cei încovoiaţi.</span> <span class="verse"><a name="15">15</a>Ochii tuturor nădăjduiesc în Tine, şi Tu le dai hrana la vreme.</span> <span class="verse"><a name="16">16</a>Îţi deschizi mîna, şi saturi după dorinţă tot ce are viaţă.</span> <span class="verse"><a name="17">17</a>Domnul este drept în toate căile Lui, şi milostiv în toate faptele Lui.</span> <span class="verse"><a name="18">18</a>Domnul este lîngă toţi cei ce -L cheamă, lîngă cei ce -L cheamă cu toată inima.</span> <span class="verse"><a name="19">19</a>El împlineşte dorinţele celor ce se tem de El, le aude strigătul şi -i scapă.</span> <span class="verse"><a name="20">20</a>Domnul păzeşte pe toţi cei ce -L iubesc, şi nimiceşte pe toţi cei răi.</span> <span class="verse"><a name="21">21</a>Gura mea să vestească lauda Domnului, şi orice făptură să binecuvînteze Numele Lui cel sfînt în veci de veci!</span> </p></div</div></div></body></html>