<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 88</strong></div><p><span class="verse"><a name="1">1</a>(O cîntare. Un psalm al fiilor lui Core. Către mai marele cîntăreţilor. De cîntat cu flautul. O cîntare a lui Heman, Ezrahitul.) Doamne, Dumnezeul mîntuirii mele! Zi şi noapte strig înaintea Ta!</span> <span class="verse"><a name="2">2</a>S'ajungă rugăciunea mea înaintea Ta! Ia aminte la cererile mele;</span> <span class="verse"><a name="3">3</a>căci mi s'a săturat sufletul de rele, şi mi se apropie viaţa de locuinţa morţilor.</span> <span class="verse"><a name="4">4</a>Sînt pus în rîndul celor ce se pogoară în groapă, sînt ca un om, care nu mai are putere.</span> <span class="verse"><a name="5">5</a>Stau întins printre cei morţi, ca cei ucişi şi culcaţi în mormînt, de cari nu-Ţi mai aduci aminte, şi cari sînt despărţiţi de mîna Ta.</span> <span class="verse"><a name="6">6</a>M'ai aruncat în groapa cea mai de jos, în întunerec, în adîncuri.</span> <span class="verse"><a name="7">7</a>Mînia Ta mă apasă, şi mă năpădeşti cu toate valurile Tale. -</span> <span class="verse"><a name="8">8</a>Ai îndepărtat dela mine pe toţi prietenii mei, m'ai făcut o pricină de scîrbă pentru ei; sînt închis şi nu pot să ies.</span> <span class="verse"><a name="9">9</a>Mi se topesc ochii de suferinţă; în toate zilele Te chem, Doamne, şi-mi întind mînile spre Tine!</span> <span class="verse"><a name="10">10</a>Oare pentru morţi faci Tu minuni? Sau se scoală morţii să Te laude? -</span> <span class="verse"><a name="11">11</a>Se vorbeşte de bunătatea Ta în mormînt, şi de credincioşia Ta în Adînc?</span> <span class="verse"><a name="12">12</a>Sînt cunoscute minunile Tale în întunerec, şi dreptatea Ta în ţara uitării?</span> <span class="verse"><a name="13">13</a>Doamne, eu îşi cer ajutorul, şi dimineaţa rugăciunea mea se înalţă la Tine.</span> <span class="verse"><a name="14">14</a>Pentruce, Doamne, lepezi sufletul meu? Pentruce îmi ascunzi Faţa Ta?</span> <span class="verse"><a name="15">15</a>Din tinereţă, sînt nenorocit şi trag să mor, sînt cuprins de spaimele Tale, şi nu ştiu ce să mai fac.</span> <span class="verse"><a name="16">16</a>Mînia Ta trece peste mine, spaimele Tale mă nimicesc de tot.</span> <span class="verse"><a name="17">17</a>Ele mă înconjoară toată ziua, ca nişte ape, mă înfăşoară toate deodată.</span> <span class="verse"><a name="18">18</a>Ai depărtat dela mine pe prieteni şi tovarăşi; şi cei de aproape ai mei s'au făcut nevăzuţi.</span> </p></div</div></div></body></html>