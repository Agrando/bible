<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 72</strong></div><p><span class="verse"><a name="1">1</a>(Un psalm al lui Solomon.) Dumnezeule, dă judecăţile Tale împăratului, şi dă dreptatea Ta fiului împăratului!</span> <span class="verse"><a name="2">2</a>Şi el va judeca pe poporul Tău cu dreptate, şi pe nenorociţii Tăi cu nepărtinire.</span> <span class="verse"><a name="3">3</a>Munţii vor aduce pace poporului, şi dealurile de asemenea, ca urmare a dreptăţii Tale.</span> <span class="verse"><a name="4">4</a>El va face dreptate nenorociţilor poporului, va scăpa pe copiii săracului, şi va zdrobi pe asupritor.</span> <span class="verse"><a name="5">5</a>Aşa că se vor teme de Tine, cît va fi soarele, şi cît se va arăta luna, din neam în neam;</span> <span class="verse"><a name="6">6</a>va fi ca o ploaie, care cade pe un pămînt cosit, ca o ploaie repede, care udă cîmpia.</span> <span class="verse"><a name="7">7</a>În zilele lui va înflori cel neprihănit, şi va fi belşug de pace pînă nu va mai fi lună.</span> <span class="verse"><a name="8">8</a>El va stăpîni dela o mare la alta, şi dela Rîu pînă la marginile pămîntului.</span> <span class="verse"><a name="9">9</a>Locuitorii pustiei îşi vor pleca genunchiul înaintea lui, şi vrăjmaşii vor linge ţărîna.</span> <span class="verse"><a name="10">10</a>Împăraţii Tarsisului şi ai ostroavelor vor plăti biruri, împăraţii Sebei şi Sabei vor aduce daruri.</span> <span class="verse"><a name="11">11</a>Da, toţi împăraţii se vor închina înaintea lui, toate neamurile îi vor sluji.</span> <span class="verse"><a name="12">12</a>Căci el va izbăvi pe săracul care strigă, şi pe nenorocitul, care n'are ajutor.</span> <span class="verse"><a name="13">13</a>Va avea milă de cel nenorocit şi de cel lipsit, şi va scăpa viaţa săracilor;</span> <span class="verse"><a name="14">14</a>îi va izbăvi de apăsare şi de silă, şi sîngele lor va fi scump înaintea lui.</span> <span class="verse"><a name="15">15</a>Ei vor trăi, şi -i vor da aur din Seba; se vor ruga neîncetat pentru el, şi -l vor binecuvînta în fiecare zi.</span> <span class="verse"><a name="16">16</a>Va fi belşug de grîu în ţară, pînă în vîrful munţilor, şi spicele lor se vor clătina ca şi copacii din Liban; oamenii vor înflori în cetăţi ca iarba pămîntului.</span> <span class="verse"><a name="17">17</a>Numele lui va dăinui pe vecie: cît soarele îi va ţinea numele. Cu el se vor binecuvînta unii pe alţii, şi toate neamurile îl vor numi fericit.</span> <span class="verse"><a name="18">18</a>Binecuvîntat să fie Domnul, Dumnezeul lui Israel, singurul care face minuni!</span> <span class="verse"><a name="19">19</a>Binecuvîntat să fie în veci slăvitul Lui Nume! Tot pămîntul să se umple de slava Lui! Amin! Amin!</span> <span class="verse"><a name="20">20</a>Sfîrşitul rugăciunilor lui David, fiul lui Isai.</span> </p></div</div></div></body></html>