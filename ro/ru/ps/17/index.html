<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 17</strong></div><p><span class="verse"><a name="1">1</a>(O rugăciune a lui David.) Doamne, ascultă-mi pricina nevinovată, ia aminte la strigătele mele, pleacă urechea la rugăciunea mea, făcută cu buze neprefăcute!</span> <span class="verse"><a name="2">2</a>Să se arate dreptatea mea înaintea Ta, şi să privească ochii Tăi neprihănirea mea!</span> <span class="verse"><a name="3">3</a>Dacă îmi vei cerca inima, dacă o vei cerceta noaptea, dacă mă vei încerca, nu vei găsi nimic: căci ce-mi iese din gură, aceea şi gîndesc.</span> <span class="verse"><a name="4">4</a>Cît priveşte legăturile cu oamenii, eu, după cuvîntul buzelor Tale, mă feresc de calea celor asupritori;</span> <span class="verse"><a name="5">5</a>paşii mei stau neclintiţi pe cărările Tale, şi nu mi se clatină picioarele.</span> <span class="verse"><a name="6">6</a>Strig către Tine, căci m'asculţi, Dumnezeule! Pleacă-Ţi urechea spre mine, ascultă cuvîntul meu!</span> <span class="verse"><a name="7">7</a>Arată-Ţi bunătatea Ta cea minunată, Tu, care scapi pe cei ce caută adăpost, şi -i izbăveşti de protivnicii lor, prin dreapta Ta!</span> <span class="verse"><a name="8">8</a>Păzeşte-mă ca lumina ochiului, ocroteşte-mă, la umbra aripilor Tale,</span> <span class="verse"><a name="9">9</a>de cei răi, cari mă prigonesc, de vrăjmaşii mei de moarte, cari mă împresoară.</span> <span class="verse"><a name="10">10</a>Ei îşi închid inima, au cuvintele semeţe în gură.</span> <span class="verse"><a name="11">11</a>Se ţin de paşii mei, mă înconjoară chiar, mă pîndesc ca să mă trîntească la pămînt.</span> <span class="verse"><a name="12">12</a>Parcă ar fi un leu lacom după pradă, un pui de leu, care stă la pîndă în culcuşul lui.</span> <span class="verse"><a name="13">13</a>Scoală-te, Doamne, ieşi înaintea vrăjmaşului, doboară -l! Izbăveşte-mă de cel rău cu sabia Ta!</span> <span class="verse"><a name="14">14</a>Scapă-mă de oameni, cu mîna Ta, Doamne, de oamenii lumii acesteia, cari îşi au partea lor în viaţa aceasta, şi cărora le umpli pîntecele cu bunătăţile Tale. Copiii lor sînt sătui şi prisosul lor îl lasă pruncilor lor.</span> <span class="verse"><a name="15">15</a>Dar eu, în nevinovăţia mea, voi vedea Faţa Ta: cum mă voi trezi, mă voi sătura de chipul Tău.</span> </p></div</div></div></body></html>