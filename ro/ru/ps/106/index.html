<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 106</strong></div><p><span class="verse"><a name="1">1</a>Lăudaţi pe Domnul! Lăudaţi pe Domnul, căci este bun, căci îndurarea Lui ţine în veci!</span> <span class="verse"><a name="2">2</a>Cine va putea spune isprăvile măreţe ale Domnului? Cine va putea vesti toată lauda Lui?</span> <span class="verse"><a name="3">3</a>Ferice de cei ce păzesc Legea, de cei ce înfăptuiesc dreptatea în orice vreme!</span> <span class="verse"><a name="4">4</a>Adu-Ţi aminte de mine, Doamne, în bunăvoinţa Ta pentru poporul Tău! Adu-Ţi aminte de mine, şi dă -i ajutorul Tău,</span> <span class="verse"><a name="5">5</a>ca să văd fericirea aleşilor Tăi, să mă bucur de bucuria poporului Tău, şi să mă laud cu moştenirea Ta!</span> <span class="verse"><a name="6">6</a>Noi am păcătuit ca şi părinţii noştri, am săvîrşit nelegiuirea, am făcut rău.</span> <span class="verse"><a name="7">7</a>Părinţii noştri în Egipt n'au luat aminte la minunile Tale, nu şi-au adus aminte de mulţimea îndurărilor Tale, şi au fost neascultători la mare, la marea Roşie.</span> <span class="verse"><a name="8">8</a>Dar El i -a scăpat, din pricina Numelui Lui, ca să-Şi arate puterea.</span> <span class="verse"><a name="9">9</a>A mustrat marea Roşie, şi ea s'a uscat; şi i -a trecut prin adîncuri ca printr'un pustiu.</span> <span class="verse"><a name="10">10</a>I -a scăpat din mîna celui ce -i ura, şi i -a izbăvit din mîna vrăjmaşului.</span> <span class="verse"><a name="11">11</a>Apele au acoperit pe protivnicii lor. N'a rămas unul măcar din ei.</span> <span class="verse"><a name="12">12</a>Atunci ei au crezut în cuvintele Lui şi au cîntat laudele Lui.</span> <span class="verse"><a name="13">13</a>Dar au uitat curînd lucrările Lui, şi n'au aşteptat împlinirea planurilor Lui.</span> <span class="verse"><a name="14">14</a>Ci i -a apucat pofta în pustie, şi au ispitit pe Dumnezeu în pustietate.</span> <span class="verse"><a name="15">15</a>El le -a dat ce cereau; dar a trimes o molimă printre ei.</span> <span class="verse"><a name="16">16</a>În tabără au fost geloşi pe Moise, şi pe Aaron, sfîntul Domnului.</span> <span class="verse"><a name="17">17</a>Atunci s'a deschis pămîntul, şi a înghiţit pe Datan, şi s'a închis deasupra cetei lui Abiram.</span> <span class="verse"><a name="18">18</a>Focul le -a aprins ceata, şi flacăra a mistuit pe cei răi.</span> <span class="verse"><a name="19">19</a>Au făcut un viţel în Horeb. S'au închinat înaintea unui chip turnat,</span> <span class="verse"><a name="20">20</a>şi au schimbat Slava lor, pe chipul unui bou, care mănîncă iarbă.</span> <span class="verse"><a name="21">21</a>Au uitat pe Dumnezeu, Mîntuitorul lor, care făcuse lucruri mari în Egipt,</span> <span class="verse"><a name="22">22</a>minuni în ţara lui Ham, semne minunate la marea Roşie.</span> <span class="verse"><a name="23">23</a>Şi El a vorbit să -i nimicească: dar Moise, alesul său, a stătut la mijloc înaintea Lui, ca să -L abată dela mînia Lui şi să -L oprească să -i nimicească.</span> <span class="verse"><a name="24">24</a>Ei au nesocotit ţara desfătărilor; n'au crezut în Cuvîntul Domnului,</span> <span class="verse"><a name="25">25</a>ci au cîrtit în corturile lor, şi n'au ascultat de glasul Lui.</span> <span class="verse"><a name="26">26</a>Atunci El a ridicat mîna şi a jurat că -i va face să cadă în pustie,</span> <span class="verse"><a name="27">27</a>că le va doborî sămînţa printre neamuri, şi -i va împrăştia în mijlocul ţărilor.</span> <span class="verse"><a name="28">28</a>Ei s'au alipit de Baal-Peor, şi au mîncat vite jertfite morţilor.</span> <span class="verse"><a name="29">29</a>Au mîniat astfel pe Domnul prin faptele lor, şi o urgie a izbucnit între ei.</span> <span class="verse"><a name="30">30</a>Dar Fineas s'a sculat şi a făcut judecată, şi astfel urgia s'a oprit.</span> <span class="verse"><a name="31">31</a>Lucrul acesta i -a fost socotit ca o stare de neprihănire, din neam în neam, pe vecie.</span> <span class="verse"><a name="32">32</a>Ei au mîniat pe Domnul la apele Meriba; şi Moise a fost pedepsit din pricina lor.</span> <span class="verse"><a name="33">33</a>Căci s'au răzvrătit împotriva Duhului Lui, şi Moise a vorbit în chip uşuratic cu buzele.</span> <span class="verse"><a name="34">34</a>Ei n'au nimicit popoarele, pe cari le poruncise Domnul să le nimicească.</span> <span class="verse"><a name="35">35</a>Ci s-au amestecat cu neamurile, şi au învăţat faptele lor,</span> <span class="verse"><a name="36">36</a>au slujit idolilor lor, cari au fost o cursă pentru ei.</span> <span class="verse"><a name="37">37</a>Şi-au jertfit fiii şi fiicele la idoli,</span> <span class="verse"><a name="38">38</a>au vărsat sînge nevinovat, sîngele fiilor şi fiicelor lor, pe cari i-au jertfit idolilor din Canaan, şi ţara a fost spurcată astfel prin omoruri.</span> <span class="verse"><a name="39">39</a>S'au spurcat prin faptele lor, au desfrînat prin faptele lor.</span> <span class="verse"><a name="40">40</a>Atunci Domnul S'a aprins de mînie împotriva poporului Său, şi a urît moştenirea Lui.</span> <span class="verse"><a name="41">41</a>I -a dat în mînile neamurilor, cei ce îi urau au stăpînit peste ei,</span> <span class="verse"><a name="42">42</a>vrăjmaşii lor i-au asuprit, şi au fost smeriţi supt puterea lor.</span> <span class="verse"><a name="43">43</a>El de mai multe ori i -a izbăvit, dar ei s'au arătat neascultători în planurile lor, şi au ajuns nenorociţi prin nelegiuirea lor.</span> <span class="verse"><a name="44">44</a>Dar El le -a văzut strîmtorarea, cînd le -a auzit strigătele.</span> <span class="verse"><a name="45">45</a>Şi -a adus aminte de legămîntul Său, şi a avut milă de ei, după bunătatea Lui cea mare:</span> <span class="verse"><a name="46">46</a>a stîrnit pentru ei mila tuturor celor ce i ţineau prinşi de război.</span> <span class="verse"><a name="47">47</a>Scapă-ne, Doamne, Dumnezeul nostru, şi strînge-ne din mijlocul neamurilor, ca să lăudăm Numele Tău cel sfînt, şi să ne fălim cu lauda Ta!</span> <span class="verse"><a name="48">48</a>Binecuvîntat să fie Domnul, Dumnezeul lui Israel, din vecincie în vecinicie! Şi tot poporul să zică: ,,Amin! Lăudaţi pe Domnul!``</span> </p></div</div></div></body></html>