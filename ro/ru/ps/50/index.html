<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 50</strong></div><p><span class="verse"><a name="1">1</a>(Un psalm al lui Asaf.) Dumnezeu, da, Dumnezeu, Domnul, vorbeşte, şi cheamă pămîntul, dela răsăritul soarelui pînă la asfinţitul lui.</span> <span class="verse"><a name="2">2</a>Din Sion, care este întruparea frumuseţei desăvîrşite, de acolo străluceşte Dumnezeu.</span> <span class="verse"><a name="3">3</a>Dumnezeul nostru vine şi nu tace. Înaintea Lui merge un foc mistuitor, şi împrejurul Lui o furtună puternică.</span> <span class="verse"><a name="4">4</a>El strigă spre ceruri sus, şi spre pămînt, ca să judece pe poporul Său:</span> <span class="verse"><a name="5">5</a>,,Strîngeţi-Mi pe credincioşii Mei, care au făcut legămînt cu Mine prin jertfă!`` -</span> <span class="verse"><a name="6">6</a>Atunci cerurile vor vesti dreptatea Lui, căci Dumnezeu este cel ce judecă. -</span> <span class="verse"><a name="7">7</a>Ascultă, poporul Meu, şi voi vorbi; ascultă, Israele, şi te voi înştiinţa. Eu sînt Dumnezeu, Dumnezeul tău.</span> <span class="verse"><a name="8">8</a>Nu pentru jertfele tale te mustru: căci arderile tale de tot sînt necurmat înaintea Mea.</span> <span class="verse"><a name="9">9</a>Nu voi lua tauri din casa ta, nici ţapi din staulele tale.</span> <span class="verse"><a name="10">10</a>Căci ale Mele sînt toate dobitoacele pădurilor, toate fiarele munţilor cu miile lor.</span> <span class="verse"><a name="11">11</a>Eu cunosc toate păsările de pe munţi, şi tot ce se mişcă pe cîmp este al Meu.</span> <span class="verse"><a name="12">12</a>Dacă Mi-ar fi foame, nu ţi-aş spune ţie, căci a mea este lumea şi tot ce cuprinde ea.</span> <span class="verse"><a name="13">13</a>Oare mănînc Eu carnea taurilor? Oare beau Eu sîngele ţapilor?</span> <span class="verse"><a name="14">14</a>Adu ca jertfă lui Dumnezeu mulţămiri, şi împlineşte-ţi juruinţele făcute Celui Prea Înalt.</span> <span class="verse"><a name="15">15</a>Cheamă-Mă în ziua necazului, şi Eu te voi izbăvi, iar tu Mă vei proslăvi!</span> <span class="verse"><a name="16">16</a>Dumnezeu zice însă celui rău: ,,Ce tot înşiri tu legile Mele, şi ai în gură legămîntul Meu,</span> <span class="verse"><a name="17">17</a>cînd tu urăşti mustrările, şi arunci cuvintele Mele înapoia ta?</span> <span class="verse"><a name="18">18</a>Dacă vezi un hoţ, te uneşti cu el, şi te însoţeşti cu preacurvarii.</span> <span class="verse"><a name="19">19</a>Dai drumul gurii la rău, şi limba ta urzeşte vicleşuguri.</span> <span class="verse"><a name="20">20</a>Stai şi vorbeşti împotriva fratelui tău, cleveteşti pe fiul mamei tale.</span> <span class="verse"><a name="21">21</a>Iată ce ai făcut, şi Eu am tăcut. Ţi-ai închipuit că Eu sînt ca tine. Dar te voi mustra, şi îţi voi pune totul supt ochi!</span> <span class="verse"><a name="22">22</a>Luaţi seama dar, voi cari uitaţi pe Dumnezeu, ca nu cumva să vă sfăşii, şi să nu fie nimeni să vă scape.</span> <span class="verse"><a name="23">23</a>Cine aduce mulţămiri, ca jertfă, acela Mă proslăveşte, şi celui ce veghează asupra căii lui, aceluia îi voi arăta mîntuirea lui Dumnezeu.</span> </p></div</div></div></body></html>