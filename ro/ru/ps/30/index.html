<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 30</strong></div><p><span class="verse"><a name="1">1</a>(Un psalm. O cîntare pentru sfinţirea Casei Domnului, făcută de David.) Te înalţ, Doamne, căci m'ai ridicat, şi n'ai lăsat pe vrăjmaşii mei să se bucure de mine.</span> <span class="verse"><a name="2">2</a>Doamne, Dumnezeule, eu am strigat către Tine, şi Tu m'ai vindecat.</span> <span class="verse"><a name="3">3</a>Doamne, Tu mi-ai ridicat sufletul din locuinţa morţilor, Tu m'ai adus la viaţă din mijlocul celor ce se pogoară în groapă.</span> <span class="verse"><a name="4">4</a>Cîntaţi Domnului, voi cei iubiţi de El, măriţi prin laudele voastre Numele Lui cel Sfînt!</span> <span class="verse"><a name="5">5</a>Căci mînia Lui ţine numai o clipă, dar îndurarea Lui ţine toată viaţa: seara vine plînsul, iar dimineaţa veselia.</span> <span class="verse"><a name="6">6</a>Cînd îmi mergea bine, ziceam: ,,Nu mă voi clătina niciodată!``</span> <span class="verse"><a name="7">7</a>Doamne, prin bunăvoinţa Ta mă aşezasei pe un munte tare... dar Ţi-ai ascuns Faţa, şi m'am turburat.</span> <span class="verse"><a name="8">8</a>Doamne, eu am strigat către tine, şi m'am rugat Domnului, zicînd:</span> <span class="verse"><a name="9">9</a>,,Ce vei cîştiga dacă-mi verşi sîngele, şi mă pogori în groapă? Poate să Te laude ţărîna? Poate ea să vestească credincioşia Ta?</span> <span class="verse"><a name="10">10</a>Ascultă, Doamne, ai milă de mine! Doamne, ajută-mă!`` -</span> <span class="verse"><a name="11">11</a>Şi mi-ai prefăcut tînguirile în veselie, mi-ai deslegat sacul de jale, şi m'ai încins cu bucurie,</span> <span class="verse"><a name="12">12</a>pentruca inima mea să-Ţi cînte, şi să nu stea mută. Doamne, Dumnezeule, eu pururea Te voi lăuda!</span> </p></div</div></div></body></html>