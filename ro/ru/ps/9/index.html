<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 9</strong></div><p><span class="verse"><a name="1">1</a>(Către mai marele cîntăreţilor. Se cîntă ca şi ,,Mori pentru fiul``. Un psalm al lui David.) Voi lăuda pe Domnul din toată inima mea, voi istorisi toate minunile Lui.</span> <span class="verse"><a name="2">2</a>Voi face din Tine bucuria şi veselia mea, voi cînta Numele tău, Dumnezeule Prea Înalte,</span> <span class="verse"><a name="3">3</a>pentrucă vrăjmaşii mei dau înapoi, se clatină, şi pier dinaintea Ta.</span> <span class="verse"><a name="4">4</a>căci Tu îmi sprijineşti dreptatea şi pricina mea, şi stai pe scaunul Tău de domnie ca un judecător drept.</span> <span class="verse"><a name="5">5</a>Tu pedepseşti neamurile, nimiceşti pe cel rău, le ştergi numele pentru totdeauna şi pe vecie.</span> <span class="verse"><a name="6">6</a>S'au dus vrăjmaşii! N'au rămas din ei decît nişte dărîmături vecinice! Nişte cetăţi dărîmate de Tine! Li s'a şters pomenirea!</span> <span class="verse"><a name="7">7</a>Ei s'au dus, dar Domnul împărăteşte în veac, şi Şi -a pregătit scaunul de domnie pentru judecată.</span> <span class="verse"><a name="8">8</a>El judecă lumea cu dreptate, judecă popoarele cu nepărtinire.</span> <span class="verse"><a name="9">9</a>Domnul este scăparea celui asuprit, scăpare la vreme de necaz.</span> <span class="verse"><a name="10">10</a>Cei ce cunosc Numele Tău, se încred în Tine, căci Tu nu părăseşti pe cei ce Te caută, Doamne!</span> <span class="verse"><a name="11">11</a>Cîntaţi Domnului, care împărăţeşte în Sion, vestiţi printre popoare isprăvile Lui!</span> <span class="verse"><a name="12">12</a>Căci El răzbună sîngele vărsat, şi Îşi aduce aminte de cei nenorociţi, nu uită strigătele lor.</span> <span class="verse"><a name="13">13</a>Ai milă de mine, Doamne! Vezi ticăloşia în care mă aduc vrăjmaşii mei, şi ridică-mă din porţile morţii,</span> <span class="verse"><a name="14">14</a>ca să vestesc toate laudele Tale, în porţile fiicei Sionului, şi să mă bucur de mîntuirea Ta.</span> <span class="verse"><a name="15">15</a>Neamurile cad în groapa pe care au făcut -o, şi li se prinde piciorul în laţul pe care l-au ascuns.</span> <span class="verse"><a name="16">16</a>Domnul Se arată, face dreptate, şi prinde pe cel rău în lucrul mînilor lui. (Joc de instrumente. Oprire.)</span> <span class="verse"><a name="17">17</a>Cei răi se întorc la locuinţa morţilor: toate neamurile cari uită pe Dumnezeu.</span> <span class="verse"><a name="18">18</a>Căci cel nenorocit nu este uitat pe vecie, nădejdea celor sărmani nu piere pe vecie.</span> <span class="verse"><a name="19">19</a>Scoală-Te, Doamne, ca să nu biruie omul; neamurile să fie judecate înaintea Ta!</span> <span class="verse"><a name="20">20</a>Aruncă groaza în ei, Doamne, ca să ştie popoarele că nu sînt decît oameni! (Oprire.)</span> </p></div</div></div></body></html>