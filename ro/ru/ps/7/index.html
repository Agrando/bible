<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 7</strong></div><p><span class="verse"><a name="1">1</a>(O cîntare de jale a lui David. Cîntată Domnului din pricina cuvintelor Beniamitului Cuş.) Doamne, Dumnezeule, în Tine îmi caut scăparea! Scapă-mă de toţi prigonitorii mei şi izbăveşte-mă,</span> <span class="verse"><a name="2">2</a>ca să nu mă sfîşie ca un leu, care înghite fără să sară cineva în ajutor.</span> <span class="verse"><a name="3">3</a>Doamne, Dumnezeule, dacă am făcut un astfel de rău, dacă este fărădelege pe mînile mele,</span> <span class="verse"><a name="4">4</a>dacă am răsplătit cu rău pe cel ce trăia în pace cu mine, şi n'am izbăvit pe cel ce mă asuprea fără temei,</span> <span class="verse"><a name="5">5</a>atunci: să mă urmărească vrăjmaşul şi să m'ajungă, să-mi calce viaţa la pămînt, şi slava mea în pulbere să mi -o arunce! (Oprire).</span> <span class="verse"><a name="6">6</a>Scoală-Te, Doamne, cu mînia Ta! Scoală-Te împotriva urgiei protivnicilor mei, trezeşte-Te ca să-mi ajuţi, şi rînduieşte o judecată!</span> <span class="verse"><a name="7">7</a>Să Te înconjure adunarea popoarelor, şi şezi mai sus decît ea, la înălţime!</span> <span class="verse"><a name="8">8</a>Domnul judecă popoarele: fă-mi dreptate Doamne, după neprihănirea şi nevinovăţia mea!</span> <span class="verse"><a name="9">9</a>Ah! pune odată capăt răutăţii celor răi, şi întăreşte pe cel neprihănit, Tu, care cercetezi inimile şi rărunchii, Dumnezeule drepte!</span> <span class="verse"><a name="10">10</a>Scutul meu este în Dumnezeu, care mîntuieşte pe cei cu inima curată.</span> <span class="verse"><a name="11">11</a>Dumnezeu este un judecător drept, un Dumnezeu care Se mînie în orice vreme.</span> <span class="verse"><a name="12">12</a>Dacă cel rău nu se întoarce la Dumnezeu, Dumnezeu îşi ascute sabia, Îşi încordează arcul, şi -l ocheşte,</span> <span class="verse"><a name="13">13</a>îndreptă asupra lui săgeţi omorîtoare şi -i aruncă săgeţi arzătoare!</span> <span class="verse"><a name="14">14</a>Iată că cel rău pregăteşte răul, zămisleşte fărădelegea, şi naşte înşelăciunea:</span> <span class="verse"><a name="15">15</a>face o groapă, o sapă, şi tot el cade în groapa pe care a făcut -o.</span> <span class="verse"><a name="16">16</a>Fărădelegea pe care a urzit -o, se întoarce asupra capului lui, şi silnicia pe care a făcut -o, se pogoară înapoi pe ţeasta capului lui.</span> <span class="verse"><a name="17">17</a>Eu voi lăuda pe Domnul pentru dreptatea Lui, şi voi cînta Numele Domnului, Numele Celui Prea Înalt.</span> </p></div</div></div></body></html>