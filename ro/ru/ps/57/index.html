<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 57</strong></div><p><span class="verse"><a name="1">1</a>(Către mai marele cîntăreţilor. ,,Nu nimici``. O cîntare de laudă a lui David. Făcută cînd a fugit în peşteră, urmărit de Saul.) Ai milă de mine, Dumnezeule, ai milă de mine! Căci în Tine mi se încrede sufletul; la umbra aripilor Tale caut un loc de scăpare, pînă vor trece nenorocirile.</span> <span class="verse"><a name="2">2</a>Eu strig către Dumnezeu, către Cel Prea Înalt, către Dumnezeu, care lucrează pentru mine.</span> <span class="verse"><a name="3">3</a>El îmi va trimete izbăvire din cer, în timp ce prigonitorul meu îmi aruncă ocări. (Oprire). Da, Dumnezeu Îşi va trimete bunătatea şi credincioşia.</span> <span class="verse"><a name="4">4</a>Sufletul meu este între nişte lei: stau culcat în mijlocul unor oameni cari varsă flacări, în mijlocul unor oameni ai căror dinţi sînt suliţe şi săgeţi, şi a căror limbă este o sabie ascuţită.</span> <span class="verse"><a name="5">5</a>Înalţă-Te peste ceruri, Dumnezeule, peste tot pămîntul să se întindă slava Ta!</span> <span class="verse"><a name="6">6</a>Ei întinseseră un laţ supt paşii mei; sufletul mi se încovoia, şi-mi săpaseră o groapă înainte: Dar au căzut ei în ea. -</span> <span class="verse"><a name="7">7</a>Inima mea este tare, Dumnezeule, inima mea este tare; voi cînta, da, şi voi suna din instrumentele mele.</span> <span class="verse"><a name="8">8</a>Trezeşte-te, suflete! Treziţi-vă, alăută şi arfă! Mă voi trezi în zori de zi.</span> <span class="verse"><a name="9">9</a>Te voi lăuda printre popoare, Doamne! Te voi cînta printre neamuri.</span> <span class="verse"><a name="10">10</a>Căci bunătatea Ta ajunge pînă la ceruri, şi credincioşia Ta pînă la nori.</span> <span class="verse"><a name="11">11</a>Înalţă-Te peste ceruri, Dumnezeule, peste tot pămîntul să se întindă slava Ta!</span> </p></div</div></div></body></html>