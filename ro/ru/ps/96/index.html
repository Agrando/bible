<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 96</strong></div><p><span class="verse"><a name="1">1</a>Cîntaţi Domnului o cîntare nouă! Cîntaţi Domnului, toţi locuitorii pămîntului!</span> <span class="verse"><a name="2">2</a>Cîntaţi Domnului, binecuvîntaţi Numele Lui, vestiţi din zi în zi mîntuirea Lui!</span> <span class="verse"><a name="3">3</a>Povestiţi printre neamuri slava Lui, printre toate popoarele minunile Lui!</span> <span class="verse"><a name="4">4</a>Căci omul este mare şi foarte vrednic de laudă. El este mai de temut decît toţi dumnezeii.</span> <span class="verse"><a name="5">5</a>Căci toţi dumnezeii popoarelor sînt nişte idoli, dar Domnul a făcut cerurile.</span> <span class="verse"><a name="6">6</a>Strălucirea şi măreţia sînt înaintea Feţei Lui, slava şi podoaba sînt în locaşul Lui cel sfînt.</span> <span class="verse"><a name="7">7</a>Familiile popoarelor, daţi Domnului, daţi Domnului slavă şi cinste!</span> <span class="verse"><a name="8">8</a>Daţi Domnului slava cuvenită Numelui Lui! Aduceţi daruri de mîncare, şi intraţi în curţile Lui!</span> <span class="verse"><a name="9">9</a>Închinaţi-vă înaintea Domnului îmbrăcaţi cu podoabe sfinte, tremuraţi înaintea Lui, toţi locuitorii pămîntului!</span> <span class="verse"><a name="10">10</a>Spuneţi printre neamuri: ,,Domnul împărăţeşte! Deaceea lumea este tare, şi nu se clatină.`` Domnul judecă popoarele cu dreptate.</span> <span class="verse"><a name="11">11</a>Să se bucure cerurile, şi să se veselească pămîntul; să mugească marea cu tot ce cuprinde ea!</span> <span class="verse"><a name="12">12</a>Să tresalte cîmpia, cu tot ce e pe ea, toţi copacii pădurii să strige de bucurie</span> <span class="verse"><a name="13">13</a>înaintea Domnului! Căci El vine, vine să judece pămîntul. El va judeca lumea cu dreptate, şi popoarele după credincioşia Lui.</span> </p></div</div></div></body></html>