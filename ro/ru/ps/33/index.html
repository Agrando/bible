<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 33</strong></div><p><span class="verse"><a name="1">1</a>Neprihăniţilor, bucuraţi-vă în Domnul! Oamenilor fără prihană le şade bine cîntarea de laudă.</span> <span class="verse"><a name="2">2</a>Lăudaţi pe Domnul cu arfa, lăudaţi -L cu alăuta cu zece coarde.</span> <span class="verse"><a name="3">3</a>Cîntaţi -I o cîntare nouă! Faceţi să răsune coardele şi glasurile voastre!</span> <span class="verse"><a name="4">4</a>Căci Cuvîntul Domnului este adevărat, şi toate lucrările Lui se împlinesc cu credincioşie.</span> <span class="verse"><a name="5">5</a>El iubeşte dreptatea şi neprihănirea; bunătatea Domnului umple pămîntul.</span> <span class="verse"><a name="6">6</a>Cerurile au fost făcute prin Cuvîntul Domnului, şi toată oştirea lor prin suflarea gurii lui.</span> <span class="verse"><a name="7">7</a>El îngrămădeşte apele mării într'un morman, şi pune adîncurile în cămări.</span> <span class="verse"><a name="8">8</a>Tot pămîntul să se teamă de Domnul! Toţi locuitorii lumii să tremure înaintea Lui!</span> <span class="verse"><a name="9">9</a>Căci el zice, şi se face; porunceşte şi ce porunceşte ia fiinţă.</span> <span class="verse"><a name="10">10</a>Domnul răstoarnă sfaturile Neamurilor, zădărniceşte planurile popoarelor.</span> <span class="verse"><a name="11">11</a>Dar sfaturile Domnului dăinuiesc pe vecie, şi planurile inimii Lui, din neam în neam.</span> <span class="verse"><a name="12">12</a>Ferice de poporul, al cărui Dumnezeu este Domnul! Ferice de poporul, pe care Şi -l alege El de moştenire!</span> <span class="verse"><a name="13">13</a>Domnul priveşte din înălţimea cerurilor, şi vede pe toţi fiii oamenilor.</span> <span class="verse"><a name="14">14</a>Din locaşul locuinţei Lui, El priveşte pe toţi locuitorii pămîntului.</span> <span class="verse"><a name="15">15</a>El le întocmeşte inima la toţi, şi ia aminte la toate faptele lor.</span> <span class="verse"><a name="16">16</a>Nu mărimea oştirii scapă pe împărat, nu mărimea puterii izbăveşte pe viteaz;</span> <span class="verse"><a name="17">17</a>calul nu poate da chezăşia biruinţei, şi toată vlaga lui nu dă izbăvirea.</span> <span class="verse"><a name="18">18</a>Iată, ochiul Domnului priveşte peste ceice se tem de El, peste ceice nădăjduiesc în bunătatea Lui,</span> <span class="verse"><a name="19">19</a>ca să le scape sufletul dela moarte, şi să -i ţină cu viaţă în mijlocul foametei.</span> <span class="verse"><a name="20">20</a>Sufletul nostru nădăjduieşte în Domnul; El este Ajutorul şi Scutul nostru.</span> <span class="verse"><a name="21">21</a>Da, inima noastră îşi găseşte bucuria în El, căci avem încredere în Numele Lui cel Sfînt.</span> <span class="verse"><a name="22">22</a>Doamne, fie îndurarea Ta peste noi, după cum o nădăjduim noi dela Tine!</span> </p></div</div></div></body></html>