<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/ps">Psalms</a> &gt <strong>Chapter 55</strong></div><p><span class="verse"><a name="1">1</a>(Către mai marele cîntăreţilor. De cîntat pe instrumente cu coarde. O cîntare a lui David.) Ia aminte, Dumnezeule, la rugăciunea mea, şi nu Te ascunde de cererile mele!</span> <span class="verse"><a name="2">2</a>Ascultă-mă, şi răspunde-mi! Rătăcesc încoace şi încolo, şi mă frămînt,</span> <span class="verse"><a name="3">3</a>din pricina zarvei vrăjmaşului şi din pricina apăsării celui rău. Căci ei aruncă nenorocirea peste mine, şi mă urmăresc cu mînie.</span> <span class="verse"><a name="4">4</a>Îmi tremură inima în mine, şi mă cuprinde spaima morţii,</span> <span class="verse"><a name="5">5</a>mă apucă frica şi groaza, şi mă iau fiorii.</span> <span class="verse"><a name="6">6</a>Eu zic: ,,O, dacă aş avea aripile porumbelului, aş sbura, şi aş găsi undeva odihnă!``</span> <span class="verse"><a name="7">7</a>Da, aş fugi departe de tot, şi m'aş duce să locuiesc în pustie. -(Oprire).</span> <span class="verse"><a name="8">8</a>Aş fugi în grabă la un adăpost de vîntul acesta năpraznic şi de furtuna aceasta.</span> <span class="verse"><a name="9">9</a>Nimiceşte -i, Doamne, împarte-le limbile, căci în cetate văd silă şi certuri;</span> <span class="verse"><a name="10">10</a>zi şi noapte ei îi dau ocol pe ziduri: nelegiuirea şi răutatea sînt în sînul ei;</span> <span class="verse"><a name="11">11</a>răutatea este în mijlocul ei, şi vicleşugul şi înşelătoria nu lipsesc din pieţele ei.</span> <span class="verse"><a name="12">12</a>Nu un vrăjmaş mă batjocoreşte, căci aş suferi: nu protivnicul meu se ridică împotriva mea, căci m'aş ascunde dinaintea lui.</span> <span class="verse"><a name="13">13</a>Ci tu, pe care te socoteam una cu mine, tu, frate de cruce şi prieten cu mine!</span> <span class="verse"><a name="14">14</a>Noi, cari trăiam împreună într'o plăcută prietenie, şi ne duceam împreună cu mulţimea în Casa lui Dumnezeu!</span> <span class="verse"><a name="15">15</a>Să vină moartea peste ei, şi să se pogoare de vii în locuinţa morţilor! Căci răutatea este în locuinţa lor, în inima lor.</span> <span class="verse"><a name="16">16</a>Dar eu strig către Dumnezeu, şi Domnul mă va scăpa.</span> <span class="verse"><a name="17">17</a>Seara, dimineaţa, şi la amiază, oftez şi gem, şi El va auzi glasul meu.</span> <span class="verse"><a name="18">18</a>Mă va scăpa din lupta care se dă împotriva mea, şi-mi va aduce pacea, căci mulţi mai sînt împotriva mea!</span> <span class="verse"><a name="19">19</a>Dumnezeu va auzi, şi -i va smeri, El, care, din vecinicie, stă pe scaunul Lui de domnie. -(Oprire). Căci în ei nu este nicio nădejde de schimbare, şi nu se tem de Dumnezeu.</span> <span class="verse"><a name="20">20</a>Ei pun mîna pe cei ce trăiau în pace cu ei, şi îşi calcă legămîntul.</span> <span class="verse"><a name="21">21</a>Gura lor este dulce ca smîntîna, dar în inimă poartă războiul: cuvintele lor sînt mai alunecoase decît untdelemnul, dar cînd ies ele din gură, sînt nişte săbii.</span> <span class="verse"><a name="22">22</a>Încredinţează-ţi soarta în mîna Domnului, şi El te va sprijini. El nu va lăsa niciodată să se clatine cel neprihănit.</span> <span class="verse"><a name="23">23</a>Şi Tu, Dumnezeule, îi vei pogorî în fundul gropii. Oamenii setoşi de sînge şi de înşelăciune, nu vor ajunge nici jumătate din zilele lor. Eu însă mă încred în Tine!</span> </p></div</div></div></body></html>