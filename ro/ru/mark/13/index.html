<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 13</strong></div><p><span class="verse"><a name="1">1</a>Cînd a ieşit Isus din Templu, unul din ucenicii Lui i -a zis: ,,Învăţătorule, uită-Te ce pietre şi ce zidiri!``</span> <span class="verse"><a name="2">2</a>Isus i -a răspuns: ,,Vezi tu aceste zidiri mari? Nu va rămînea aici piatră pe piatră, care să nu fie dărîmată.``</span> <span class="verse"><a name="3">3</a>Apoi a şezut pe muntele Măslinilor în faţa Templului. Şi Petru, Iacov, Ioan şi Andrei, L-au întrebat deoparte:</span> <span class="verse"><a name="4">4</a>,,Spune-ne cînd se vor întîmpla aceste lucruri, şi care va fi semnul cînd se vor împlini toate aceste lucruri?``</span> <span class="verse"><a name="5">5</a>Isus a început atunci să le spună: ,,Băgaţi de seamă să nu vă înşele cineva.</span> <span class="verse"><a name="6">6</a>Fiindcă vor veni mulţi în Numele Meu, şi vor zice: ,Eu sînt Hristosul!` Şi vor înşela pe mulţi.</span> <span class="verse"><a name="7">7</a>Cînd veţi auzi despre războaie şi veşti de războaie, să nu vă spăimîntaţi, căci lucrurile acestea trebuie să se întîmple. Dar încă nu va fi sfîrşitul.</span> <span class="verse"><a name="8">8</a>Un neam se va scula împotriva altui neam, şi o împărăţie împotriva altei împărăţii; pe alocurea vor fi cutremure de pămînt, foamete şi turburări. Aceste lucruri vor fi începutul durerilor.</span> <span class="verse"><a name="9">9</a>Luaţi seama la voi înşivă. Au să vă dea pe mîna soboarelor judecătoreşti, şi veţi fi bătuţi în sinagogi; din pricina Mea veţi fi duşi înaintea dregătorilor şi înaintea împăraţilor, pentruca să le slujiţi de mărturie.</span> <span class="verse"><a name="10">10</a>Mai întîi trebuie ca Evanghelia să fie propovăduită tuturor neamurilor.</span> <span class="verse"><a name="11">11</a>Cînd vă vor duce să vă dea în mînile lor, să nu vă îngrijoraţi mai dinainte cu privire la celece veţi vorbi, ci să vorbiţi orice vi se va da să vorbiţi în ceasul acela; căci nu voi veţi vorbi, ci Duhul Sfînt.</span> <span class="verse"><a name="12">12</a>Fratele va da la moarte pe frate-său, şi tatăl pe copilul lui; copiii se vor scula împotriva părinţilor lor, şi -i vor omorî.</span> <span class="verse"><a name="13">13</a>Veţi fi urîţi de toţi pentru Numele Meu; dar cine va răbda pînă la sfîrşit, va fi mîntuit.</span> <span class="verse"><a name="14">14</a>Cînd veţi vedea ,urîciunea pustiirii` stînd acolo unde nu se cade să fie, -cine citeşte să înţeleagă-atunci cei ce vor fi în Iudea, să fugă la munţi.</span> <span class="verse"><a name="15">15</a>Cine va fi pe acoperişul casei, să nu se pogoare, şi să nu intre în casă, ca să-şi ia ceva din ea.</span> <span class="verse"><a name="16">16</a>Şi cine va fi la cîmp, să nu se întoarcă înapoi ca să-şi ia haina.</span> <span class="verse"><a name="17">17</a>Vai de femeile cari vor fi însărcinate, şi de cele ce vor da ţîţă în zilele acelea!</span> <span class="verse"><a name="18">18</a>Rugaţi-vă ca lucrurile acestea să nu se întîmple iarna.</span> <span class="verse"><a name="19">19</a>Pentrucă în zilele acelea va fi un necaz aşa de mare, cum n'a fost de la începutul lumii, pe care a făcut -o Dumnezeu, pînă azi, şi cum nici nu va mai fi vreodată.</span> <span class="verse"><a name="20">20</a>Şi dacă n'ar fi scurtat Domnul zilele acelea, nimeni n'ar scăpa; dar le -a scurtat din pricina celor aleşi.</span> <span class="verse"><a name="21">21</a>Dacă vă va zice cineva atunci: ,Iată, Hristosul este aici` sau: ,Iată -L, acolo`, să nu -l credeţi.</span> <span class="verse"><a name="22">22</a>Căci se vor scula Hristoşi mincinoşi şi prooroci mincinoşi. Ei vor face semne şi minuni, ca să înşele, dacă ar fi cu putinţă, şi pe cei aleşi.</span> <span class="verse"><a name="23">23</a>Păziţi-vă; iată că vi le-am spus toate dinainte.</span> <span class="verse"><a name="24">24</a>Dar, în zilele acelea, după necazul acesta, soarele se va întuneca, luna nu-şi va mai da lumina ei,</span> <span class="verse"><a name="25">25</a>stelele vor cădea din cer, şi puterile cari sînt în ceruri vor fi clătinate.</span> <span class="verse"><a name="26">26</a>Atunci se va vedea Fiul omului venind pe nori cu mare putere şi cu slavă.</span> <span class="verse"><a name="27">27</a>Atunci va trimete pe îngerii Săi, şi va aduna pe cei aleşi din cele patru vînturi, dela marginea pămîntului pînă la marginea cerului.</span> <span class="verse"><a name="28">28</a>Luaţi învăţătură dela smochin prin pilda lui. Cînd mlădiţa lui se face fragedă şi înfrunzeşte, ştiţi că vara este aproape.</span> <span class="verse"><a name="29">29</a>Tot aşa, cînd veţi vedea aceste lucruri împlinindu-se, să ştiţi că Fiul omului este aproape, este chiar la uşi.</span> <span class="verse"><a name="30">30</a>Adevărat vă spun, că nu va trece neamul acesta pînă nu se vor împlini toate aceste lucruri.</span> <span class="verse"><a name="31">31</a>Cerul şi pămîntul vor trece, dar cuvintele Mele nu vor trece.</span> <span class="verse"><a name="32">32</a>Cît despre ziua aceea, sau ceasul acela, nu ştie nimeni, nici îngerii din ceruri, nici Fiul, ci numai Tatăl.</span> <span class="verse"><a name="33">33</a>Luaţi seama, vegheaţi şi rugaţi-vă; căci nu ştiţi cînd va veni vremea aceea.</span> <span class="verse"><a name="34">34</a>Se va întîmpla ca şi cu un om plecat într'altă ţară, care îşi lasă casa, dă robilor săi putere, arată fiecăruia care este datoria lui, şi porunceşte portarului să vegheze.</span> <span class="verse"><a name="35">35</a>Vegheaţi dar, pentrucă nu ştiţi cînd va veni stăpînul casei: sau seara, sau la miezul nopţii, sau la cîntarea cocoşilor, sau dimineaţa.</span> <span class="verse"><a name="36">36</a>Temeţi-vă ca nu cumva, venind fără veste, să vă găsească dormind.</span> <span class="verse"><a name="37">37</a>Ce vă zic vouă, zic tuturor: Vegheaţi!``</span> </p></div</div></div></body></html>