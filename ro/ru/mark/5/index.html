<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 5</strong></div><p><span class="verse"><a name="1">1</a>Au ajuns pe celălalt ţărm al mării, în ţinutul Gadarenilor.</span> <span class="verse"><a name="2">2</a>Cînd a ieşit Isus din corabie, L -a întîmpinat îndată un om care ieşea din morminte, stăpînit de un duh necurat.</span> <span class="verse"><a name="3">3</a>Omul acesta îşi avea locuinţa în morminte, şi nimeni nu mai putea să -l ţină legat, nici chiar cu un lanţ.</span> <span class="verse"><a name="4">4</a>Căci de multe ori fusese legat cu picioarele în obezi şi cu cătuşe la mîni, dar rupsese cătuşele şi sfărîmase obezile, şi nimeni nu -l putea domoli.</span> <span class="verse"><a name="5">5</a>Totdeauna, zi şi noapte, stătea în morminte şi pe munţi, ţipînd şi tăindu-se cu pietre.</span> <span class="verse"><a name="6">6</a>Cînd a văzut pe Isus de departe, a alergat, I s'a închinat,</span> <span class="verse"><a name="7">7</a>şi a strigat cu glas tare: ,,Ce am eu a face cu Tine, Isuse, Fiul Dumnezeului Celui Prea Înalt? Te jur în Numele lui Dumnezeu, să nu mă chinuieşti!``</span> <span class="verse"><a name="8">8</a>Căci Isus îi zicea: ,,Duh necurat, ieşi afară din omul acesta!``</span> <span class="verse"><a name="9">9</a>,,Care-ţi este numele?`` l -a întrebat Isus. ,,Numele meu este ,Legiune,` a răspuns el, ,,pentrucă sîntem mulţi.``</span> <span class="verse"><a name="10">10</a>Şi Îl ruga stăruitor să nu -i trimeată afară din ţinutul acela.</span> <span class="verse"><a name="11">11</a>Acolo, lîngă munte, era o turmă mare de porci, cari păşteau.</span> <span class="verse"><a name="12">12</a>Şi dracii L-au rugat, şi au zis: ,,Trimete-ne în porcii aceia, ca să intrăm în ei.``</span> <span class="verse"><a name="13">13</a>Isus le -a dat voie. Şi duhurile necurate au ieşit şi au intrat în porci; şi turma s'a repezit de pe rîpă în mare: erau aproape două mii, şi s'au înecat în mare.</span> <span class="verse"><a name="14">14</a>Porcarii au fugit, şi au dat de ştire în cetate şi prin satele vecine. Oamenii au ieşit să vadă ce s'a întîmplat.</span> <span class="verse"><a name="15">15</a>Au venit la Isus, şi iată pe cel ce fusese îndrăcit şi avusese legiunea de draci, şezînd jos îmbrăcat şi întreg la minte; şi s'au spăimîntat.</span> <span class="verse"><a name="16">16</a>Cei ce văzuseră cele întîmplate, le-au povestit tot ce se petrecuse cu cel îndrăcit şi cu porcii.</span> <span class="verse"><a name="17">17</a>Atunci au început să roage pe Isus să plece din ţinutul lor.</span> <span class="verse"><a name="18">18</a>Pe cînd Se suia El în corabie, omul care fusese îndrăcit Îl ruga să -l lase să rămînă cu El.</span> <span class="verse"><a name="19">19</a>Isus nu i -a dat voie, ci i -a zis: ,,Du-te acasă la ai tăi, şi povesteşte-le tot ce ţi -a făcut Domnul, şi cum a avut milă de tine.``</span> <span class="verse"><a name="20">20</a>El a plecat, şi a început să vestească prin Decapole tot ce -i făcuse Isus. Şi toţi se minunau.</span> <span class="verse"><a name="21">21</a>După ce a trecut Isus iarăş de cealaltă parte, cu corabia, s'a adunat mult norod în jurul Lui. El stătea lîngă mare.</span> <span class="verse"><a name="22">22</a>Atunci a venit unul din fruntaşii sinagogii, numit Iair. Cum L -a văzut, fruntaşul s'a aruncat la picioarele Lui,</span> <span class="verse"><a name="23">23</a>şi I -a făcut următoarea rugăminte stăruitoare: ,,Fetiţa mea trage să moară; rogu-Te, vino de-Ţi pune mînile peste ea, ca să se facă sănătoasă şi să trăiască.``</span> <span class="verse"><a name="24">24</a>Isus a plecat împreună cu el. Şi după El mergea mult norod şi -L îmbulzea.</span> <span class="verse"><a name="25">25</a>Şi era o femeie, care de doisprezece ani avea o scurgere de sînge.</span> <span class="verse"><a name="26">26</a>Ea suferise mult dela mulţi doftori; cheltuise tot ce avea, şi nu simţise nici o uşurare; ba încă îi era mai rău.</span> <span class="verse"><a name="27">27</a>A auzit vorbindu-se despre Isus, a venit pe dinapoi prin mulţime, şi s'a atins de haina Lui.</span> <span class="verse"><a name="28">28</a>Căci îşi zicea ea: ,,Dacă aş putea doar să mă ating de haina Lui, mă voi tămădui.``</span> <span class="verse"><a name="29">29</a>Şi îndată, a secat izvorul sîngelui ei. Şi a simţit în tot trupul ei că s'a tămăduit de boală.</span> <span class="verse"><a name="30">30</a>Isus a cunoscut îndată că o putere ieşise din El; şi, întorcîndu-Se spre mulţime, a zis: ,,Cine s'a atins de hainele Mele?``</span> <span class="verse"><a name="31">31</a>Ucenicii I-au zis: ,,Vezi că mulţimea Te îmbulzeşte, şi mai zici: ,,Cine s'a atins de Mine?``</span> <span class="verse"><a name="32">32</a>El se uita de jur împrejur să vadă pe cea care făcuse lucrul acesta.</span> <span class="verse"><a name="33">33</a>Femeea, înfricoşată şi tremurînd, căci ştia ce se petrecuse în ea, a venit de s'a aruncat la picioarele Lui, şi I -a spus tot adevărul.</span> <span class="verse"><a name="34">34</a>Dar Isus i -a zis: ,,Fiică, credinţa ta te -a mîntuit; du-te în pace, şi fii tămăduită de boala ta.``</span> <span class="verse"><a name="35">35</a>Pe cînd vorbea El încă, iată că vin nişte oameni dela fruntaşul sinagogii, cari -i spun: ,,Fiica ta a murit; pentruce mai superi pe Învăţătorul?``</span> <span class="verse"><a name="36">36</a>Dar Isus, fără să ţină seamă de cuvintele acestea, a zis fruntaşului sinagogii: ,,Nu te teme, crede numai!``</span> <span class="verse"><a name="37">37</a>Şi n'a îngăduit nimănui să -L însoţească, afară de Petru, Iacov şi Ioan, fratele lui Iacov.</span> <span class="verse"><a name="38">38</a>Au ajuns la casa fruntaşului sinagogii. Acolo Isus a văzut o zarvă, şi pe unii cari plîngeau şi se tînguiau mult.</span> <span class="verse"><a name="39">39</a>A intrat înlăuntru, şi le -a zis: ,,Pentruce faceţi atîta zarvă, şi pentruce plîngeţi? Copila n'a murit, ci doarme.``</span> <span class="verse"><a name="40">40</a>Ei îşi băteau joc de El. Atunci, după ce i -a scos afară pe toţi, a luat cu El pe tatăl copilei, pe mama ei, şi pe cei ce -L însoţiseră, şi a intrat acolo unde zăcea copila.</span> <span class="verse"><a name="41">41</a>A apucat -o de mînă, şi i -a zis: ,,Talita cumi``, care, tîlmăcit, însemnează: ,,Fetiţo, scoală-te, îţi zic!``</span> <span class="verse"><a name="42">42</a>Îndată fetiţa s'a sculat, şi a început să umble; căci era de doisprezece ani. Ei au rămas încremeniţi.</span> <span class="verse"><a name="43">43</a>Isus le -a poruncit cu tărie să nu ştie nimeni lucrul acesta; şi a zis să dea de mîncare fetiţei.</span> </p></div</div></div></body></html>