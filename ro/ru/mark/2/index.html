<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 2</strong></div><p><span class="verse"><a name="1">1</a>După cîteva zile, Isus S'a întors în Capernaum. S'a auzit că este în casă,</span> <span class="verse"><a name="2">2</a>şi s'au adunat îndată aşa de mulţi că nu putea să -i mai încapă locul dinaintea uşii. El le vestea Cuvîntul.</span> <span class="verse"><a name="3">3</a>Au venit la el nişte oameni, cari I-au adus un slăbănog, purtat de patru inşi.</span> <span class="verse"><a name="4">4</a>Fiindcă nu puteau să ajungă pînă la El, din pricina norodului, au desfăcut acoperişul casei unde era Isus, şi, după ce l-au spart, au pogorît pe acolo patul în care zăcea slăbănogul.</span> <span class="verse"><a name="5">5</a>Cînd le -a văzut Isus credinţa, a zis slăbănogului: ,,Fiule, păcatele îţi sînt iertate!``</span> <span class="verse"><a name="6">6</a>Unii din cărturari, cari erau de faţă, se gîndeau în inimile lor:</span> <span class="verse"><a name="7">7</a>,,Cum vorbeşte omul acesta astfel? Huleşte! Cine poate să ierte păcatele decît numai Dumnezeu?``</span> <span class="verse"><a name="8">8</a>Îndată, Isus a cunoscut, prin duhul Său, că ei gîndeau astfel în ei, şi le -a zis: ,,Pentru ce aveţi astfel de gînduri în inimile voastre?</span> <span class="verse"><a name="9">9</a>Ce este mai lesne: a zice slăbănogului: ,,Păcatele îţi sînt iertate``, ori a zice: ,,Scoală-te, ridică-ţi patul, şi umblă?``</span> <span class="verse"><a name="10">10</a>Dar, ca să ştiţi că Fiul omului are putere pe pămînt să ierte păcatele,</span> <span class="verse"><a name="11">11</a>,,Ţie îţi poruncesc``, a zis El slăbănogului, -,,scoală-te, ridică-ţi patul, şi du-te acasă.``</span> <span class="verse"><a name="12">12</a>Şi îndată, slăbănogul s'a sculat, şi -a ridicat patul, şi a ieşit afară în faţa tuturor; aşa că toţi au rămas uimiţi, şi slăveau pe Dumnezeu, şi ziceau: ,,Niciodată n'am văzut aşa ceva!``</span> <span class="verse"><a name="13">13</a>Isus a ieşit iarăş la mare. Toată mulţimea venea la El; şi El învăţa pe toţi.</span> <span class="verse"><a name="14">14</a>Cînd trecea pe acolo, a văzut pe Levi, fiul lui Alfeu, şezînd la vamă. Şi i -a zis: ,,Vino după Mine!`` Levi s'a sculat, şi a mers după El.</span> <span class="verse"><a name="15">15</a>Pe cînd şedea Isus la masă în casa lui Levi, mulţi vameşi şi păcătoşi au şezut şi ei la masă cu El şi cu ucenicii Lui; căci erau mulţi cari mergeau de obicei după El.</span> <span class="verse"><a name="16">16</a>Cărturarii şi Fariseii, cînd L-au văzut mîncînd cu vameşii şi cu păcătoşii, au zis ucenicilor Lui: ,,De ce mănîncă El şi bea cu vameşii şi cu păcătoşii?``</span> <span class="verse"><a name="17">17</a>Isus, cînd a auzit acest lucru, le -a zis: ,,Nu cei sănătoşi au trebuinţă de doftor, ci cei bolnavi. Eu am venit să chem la pocăinţă nu pe cei neprihăniţi, ci pe cei păcătoşi.``</span> <span class="verse"><a name="18">18</a>Ucenicii lui Ioan şi Fariseii obicinuiau să postească. Ei au venit şi au zis lui Isus: ,,Pentruce ucenicii lui Ioan şi ai Fariseilor postesc, iar ucenicii Tăi nu postesc?``</span> <span class="verse"><a name="19">19</a>Isus le -a răspuns: ,,Oare pot posti nuntaşii cîtă vreme este mirele cu ei? Cîtă vreme au pe mire cu ei, nu pot posti.</span> <span class="verse"><a name="20">20</a>Vor veni zile, cînd va fi luat mirele dela ei, şi atunci vor posti în ziua aceea.</span> <span class="verse"><a name="21">21</a>Nimeni nu coase un petec de postav nou la o haină veche; altfel, petecul de postav nou rupe o parte din cel vechi, şi mai rea ruptură se face.</span> <span class="verse"><a name="22">22</a>Şi nimeni nu pune vin nou în burdufuri vechi; altfel, vinul cel nou sparge burdufurile, şi vinul se varsă, iar burdufurile se prăpădesc; ci vinul nou este pus în burdufuri noi.``</span> <span class="verse"><a name="23">23</a>S'a întîmplat că într'o zi de Sabat, Isus trecea prin lanurile de grîu. Ucenicii Lui, pe cînd mergeau, au început să smulgă spice de grîu.</span> <span class="verse"><a name="24">24</a>Fariseii I-au zis: ,,Vezi, de ce fac ei ce nu este îngăduit să facă în ziua Sabatului?``</span> <span class="verse"><a name="25">25</a>Isus le -a răspuns: ,,Oare n'aţi citit niciodată ce a făcut David, cînd a fost în nevoie, şi cînd a flămînzit el şi cei ce erau împreună cu el?</span> <span class="verse"><a name="26">26</a>Cum a intrat în Casa lui Dumnezeu, în zilele marelui preot Abiatar, şi a mîncat pînile pentru punerea înaintea Domnului, pe cari nu este îngăduit să le mănînce decît preoţii? Şi cum a dat din ele chiar şi celor ce erau cu el?</span> <span class="verse"><a name="27">27</a>Apoi le -a zis: ,,Sabatul a fost făcut pentru om, iar nu omul pentru Sabat;</span> <span class="verse"><a name="28">28</a>aşa că Fiul omului este Domn chiar şi al Sabatului.``</span> </p></div</div></div></body></html>