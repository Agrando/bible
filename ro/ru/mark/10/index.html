<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 10</strong></div><p><span class="verse"><a name="1">1</a>Isus a plecat de acolo, şi a venit în ţinutul Iudeii, dincolo de Iordan. Gloatele s'au adunat din nou la El; şi, după obiceiul Său, a început iarăş să -i înveţe.</span> <span class="verse"><a name="2">2</a>Au venit la El Fariseii; şi, ca să -L ispitească, L-au întrebat dacă este îngăduit unui bărbat să-şi lase nevasta.</span> <span class="verse"><a name="3">3</a>Drept răspuns, El le -a zis: ,,Ce v'a poruncit Moise?``</span> <span class="verse"><a name="4">4</a>,,Moise``, au zis ei, ,,a dat voie ca bărbatul să scrie o carte de despărţire, şi s'o lase.``</span> <span class="verse"><a name="5">5</a>Isus le -a zis: ,,Din pricina împietririi inimii voastre v'a scris Moise porunca aceasta.</span> <span class="verse"><a name="6">6</a>Dar dela începutul lumii, ,Dumnezeu i -a făcut parte bărbătească şi parte femeiască.</span> <span class="verse"><a name="7">7</a>De aceea va lăsa omul pe tatăl său şi pe mama sa, şi se va lipi de nevastă-sa.</span> <span class="verse"><a name="8">8</a>Şi cei doi vor fi un singur trup.` Aşa că nu mai sînt doi, ci sînt un singur trup.</span> <span class="verse"><a name="9">9</a>Deci, ce a împreunat Dumnezeu, omul să nu despartă.``</span> <span class="verse"><a name="10">10</a>În casă, ucenicii L-au întrebat iarăş asupra celor de mai sus.</span> <span class="verse"><a name="11">11</a>El le -a zis: ,,Oricine îşi lasă nevasta, şi ia pe alta de nevastă, preacurveşte faţă de ea;</span> <span class="verse"><a name="12">12</a>şi dacă o nevastă îşi lasă bărbatul, şi ia pe altul de bărbat, preacurveşte.``</span> <span class="verse"><a name="13">13</a>I-au adus nişte copilaşi, ca să Se atingă de ei. Dar ucenicii au certat pe ceice îi aduceau.</span> <span class="verse"><a name="14">14</a>Cînd a văzut Isus acest lucru, S'a mîniat, şi le -a zis: ,,Lăsaţi copilaşii să vină la Mine, şi nu -i opriţi; căci Împărăţia lui Dumnezeu este a celor ca ei.</span> <span class="verse"><a name="15">15</a>Adevărat vă spun că, oricine nu va primi Împărăţia lui Dumnezeu ca un copilaş, cu nici un chip nu va intra în ea!``</span> <span class="verse"><a name="16">16</a>Apoi i -a luat în braţe, şi i -a binecuvîntat, punîndu-Şi mînile peste ei.</span> <span class="verse"><a name="17">17</a>Tocmai cînd era gata să pornească la drum, a alergat la El un om, care a îngenuncheat înaintea Lui, şi L -a întrebat: ,,Bunule Învăţător, ce să fac ca să moştenesc viaţa vecinică?``</span> <span class="verse"><a name="18">18</a>,,Pentruce Mă numeşti bun?`` i -a zis Isus. ,,Nimeni nu este bun decît Unul singur: Dumnezeu.</span> <span class="verse"><a name="19">19</a>Cunoşti poruncile: ,,Să nu preacurveşti; să nu ucizi; să nu furi; să nu faci o mărturisire mincinoasă; să nu înşeli; să cinsteşti pe tatăl tău şi pe mama ta.``</span> <span class="verse"><a name="20">20</a>El I -a răspuns: ,,Învăţătorule, toate aceste lucruri le-am păzit cu grijă din tinereţea mea.``</span> <span class="verse"><a name="21">21</a>Isus S'a uitat ţintă la el, l -a iubit, şi i -a zis: ,,Îţi lipseşte un lucru; du-te de vinde tot ce ai, dă la săraci, şi vei avea o comoară în cer. Apoi vino, ia-ţi crucea, şi urmează-Mă.``</span> <span class="verse"><a name="22">22</a>Mîhnit de aceste cuvinte, omul acesta a plecat întristat de tot; căci avea multe avuţii.</span> <span class="verse"><a name="23">23</a>Isus S'a uitat împrejurul Lui, şi a zis ucenicilor Săi: ,,Cît de anevoie vor intra în Împărăţia lui Dumnezeu ceice au avuţii!``</span> <span class="verse"><a name="24">24</a>Ucenicii au rămas uimiţi de cuvintele Lui. Isus a luat din nou cuvîntul, şi le -a zis: ,,Fiilor, cît de anevoie este pentru ceice se încred în bogăţii, să intre în Împărăţia lui Dumnezeu!</span> <span class="verse"><a name="25">25</a>Mai lesne este să treacă o cămilă prin urechea unui ac, decît să intre un om bogat în Împărăţia lui Dumnezeu!``</span> <span class="verse"><a name="26">26</a>Ucenicii au rămas şi mai uimiţi, şi au zis unii către alţii: ,,Cine poate atunci să fie mîntuit?``</span> <span class="verse"><a name="27">27</a>Isus S'a uitat ţintă la ei, şi le -a zis: ,,Lucrul acesta este cu neputinţă la oameni, dar nu la Dumnezeu; pentrucă toate lucrurile sînt cu putinţă la Dumnezeu.``</span> <span class="verse"><a name="28">28</a>Petru a început să -I zică: ,,Iată că noi am lăsat totul, şi Te-am urmat.``</span> <span class="verse"><a name="29">29</a>Isus a răspuns: ,,Adevărat vă spun că nu este nimeni, care să fi lăsat casă, sau fraţi, sau surori, sau tată, sau mamă, sau nevastă, sau copii, sau holde, pentru Mine şi pentru Evanghelie,</span> <span class="verse"><a name="30">30</a>şi să nu primească acum, în veacul acesta, de o sută de ori mai mult: case, fraţi, surori, mame, copii şi holde, împreună cu prigoniri; iar în veacul viitor, viaţa vecinică.</span> <span class="verse"><a name="31">31</a>Mulţi din cei dintîi vor fi cei de pe urmă, şi mulţi din cei de pe urmă vor fi cei dintîi.``</span> <span class="verse"><a name="32">32</a>Ei erau pe drum şi se suiau la Ierusalim; şi Isus mergea înaintea lor. Ucenicii erau turburaţi, şi mergeau îngroziţi după El. Isus a luat iarăş la El pe cei doisprezece şi a început să le vorbească despre lucrurile cari aveau să I se întîmple.</span> <span class="verse"><a name="33">33</a>,,Iată``, a zis El, ,,ne suim la Ierusalim, şi Fiul omului va fi dat în mînile preoţilor celor mai de seamă şi cărturarilor. Ei Îl vor osîndi la moarte, şi -L vor da în mînile Neamurilor,</span> <span class="verse"><a name="34">34</a>cari îşi vor bate joc de El, Îl vor bate cu nuiele, Îl vor scuipa şi -L vor omorî; dar, după trei zile, va învia.``</span> <span class="verse"><a name="35">35</a>Fiii lui Zebedei, Iacov şi Ioan, au venit la Isus şi I-au zis: ,,Învăţătorule, am vrea să ne faci ce-Ţi vom cere.``</span> <span class="verse"><a name="36">36</a>El le -a zis: ,,Ce voiţi să vă fac?``</span> <span class="verse"><a name="37">37</a>,,Dă-ne,`` I-au zis ei, ,,să şedem unul la dreapta Ta şi altul la stînga Ta, cînd vei fi îmbrăcat în slava Ta.``</span> <span class="verse"><a name="38">38</a>Isus le -a răspuns: ,,Nu ştiţi ce cereţi. Puteţi voi să beţi paharul, pe care am să -l beau Eu, sau să fiţi botezaţi cu botezul cu care am să fiu botezat Eu?``</span> <span class="verse"><a name="39">39</a>,,Putem,`` au zis ei. Şi Isus le -a răspuns: ,,Este adevărat că paharul pe care -l voi bea Eu, îl veţi bea, şi cu botezul cu care voi fi botezat Eu, veţi fi botezaţi;</span> <span class="verse"><a name="40">40</a>dar cinstea de a şedea la dreapta sau la stînga Mea, nu atîrnă de Mine s'o dau, ci ea este numai pentru aceia pentru cari a fost pregătită.``</span> <span class="verse"><a name="41">41</a>Cei zece, cînd au auzit lucrul acesta, au început să se mînie pe Iacov şi pe Ioan.</span> <span class="verse"><a name="42">42</a>Isus i -a chemat la El, şi le -a zis: ,,Ştiţi că cei priviţi drept cîrmuitori ai neamurilor, domnesc peste ele, şi mai marii lor le poruncesc cu stăpînire.</span> <span class="verse"><a name="43">43</a>Dar între voi să nu fie aşa. Ci oricare va vrea să fie mare între voi, să fie slujitorul vostru;</span> <span class="verse"><a name="44">44</a>şi oricare va vrea să fie cel dintîi între voi, să fie robul tuturor.</span> <span class="verse"><a name="45">45</a>Căci Fiul omului n'a venit să I se slujească, ci El să slujească şi să-Şi dea viaţa răscumpărare pentru mulţi!``</span> <span class="verse"><a name="46">46</a>Au ajuns la Ierihon. Şi pe cînd ieşea Isus din Ierihon cu ucenicii Săi şi cu o mare mulţime de oameni, fiul lui Timeu, Bartimeu, un cerşetor orb, şedea jos lîngă drum, şi cerea de milă.</span> <span class="verse"><a name="47">47</a>El a auzit că trece Isus din Nazaret, şi a început să strige: ,,Isuse, Fiul lui David, ai milă de mine!``</span> <span class="verse"><a name="48">48</a>Mulţi îl certau să tacă; dar el şi mai tare striga: ,,Fiul lui David, ai milă de mine!``</span> <span class="verse"><a name="49">49</a>Isus S'a oprit, şi a zis: ,,Chemaţi -l!`` Au chemat pe orb, şi i-au zis: ,,Îndrăzneşte, scoală-te, căci te cheamă.``</span> <span class="verse"><a name="50">50</a>Orbul şi -a aruncat haina; a sărit, şi a venit la Isus.</span> <span class="verse"><a name="51">51</a>Isus a luat cuvîntul, şi i -a zis: ,,Ce vrei să-ţi fac?`` ,,Rabuni,`` I -a răspuns orbul, ,,să capăt vederea.``</span> <span class="verse"><a name="52">52</a>Şi Isus i -a zis: ,,Du-te, credinţa ta te -a mîntuit.`` Îndată orbul şi -a căpătat vederea, şi a mers pe drum după Isus.</span> </p></div</div></div></body></html>