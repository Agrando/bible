<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 14</strong></div><p><span class="verse"><a name="1">1</a>După două zile era praznicul Paştelor şi al Azimilor. Preoţii cei mai de seamă şi cărturarii căutau cum să prindă pe Isus cu vicleşug, şi să -L omoare.</span> <span class="verse"><a name="2">2</a>Căci ziceau: ,,Nu în timpul praznicului, ca nu cumva să se facă turburare în norod.``</span> <span class="verse"><a name="3">3</a>Pe cînd şedea Isus la masă, în Betania, în casa lui Simon leprosul, a venit o femeie, care avea un vas de alabastru cu mir de nard curat, foarte scump; şi, dupăce a spart vasul, a turnat mirul pe capul lui Isus.</span> <span class="verse"><a name="4">4</a>Unora dintre ei le -a fost necaz, şi ziceau: ,,Ce rost are risipa aceasta de mir?</span> <span class="verse"><a name="5">5</a>Mirul acesta s'ar fi putut vinde cu mai mult de trei sute de lei (Greceşte: dinari.), şi să se dea săracilor.`` Şi le era foarte necaz pe femeia aceea.</span> <span class="verse"><a name="6">6</a>Dar Isus le -a zis: ,,Lăsaţi -o în pace; de ce -i faceţi supărare? Ea a făcut un lucru frumos faţă de Mine;</span> <span class="verse"><a name="7">7</a>căci pe săraci îi aveţi totdeauna cu voi, şi le puteţi face bine oricînd voiţi: dar pe Mine nu Mă aveţi totdeauna.</span> <span class="verse"><a name="8">8</a>Ea a făcut ce a putut; Mi -a uns trupul mai dinainte, pentru îngropare.</span> <span class="verse"><a name="9">9</a>Adevărat vă spun că, oriunde va fi propovăduită Evanghelia aceasta, în toată lumea, se va istorisi şi ce a făcut femeia aceasta, spre pomenirea ei.``</span> <span class="verse"><a name="10">10</a>Iuda Iscarioteanul, unul din cei doisprezece, s'a dus la preoţii cei mai de seamă, ca să le vîndă pe Isus.</span> <span class="verse"><a name="11">11</a>Cînd au auzit ei lucrul acesta, s'au bucurat, şi i-au făgăduit bani. Şi Iuda căuta un prilej nimerit, ca să -L dea în mînile lor.</span> <span class="verse"><a name="12">12</a>În ziua dintîi a praznicului Azimilor, cînd jertfeau Paştele, ucenicii lui Isus I-au zis:</span> <span class="verse"><a name="13">13</a>El a trimes pe doi din ucenicii Săi, şi le -a zis: ,,Duceţi-vă în cetate; acolo aveţi să întîlniţi un om ducînd un ulcior cu apă: mergeţi după el.</span> <span class="verse"><a name="14">14</a>Unde va intra el, spuneţi stăpînului casei: ,,Învăţătorul zice: ,Unde este odaia pentru oaspeţi, în care să mănînc Paştele cu ucenicii Mei?`</span> <span class="verse"><a name="15">15</a>Şi are să vă arate o odaie mare de sus, aşternută gata: acolo să pregătiţi pentru noi.``</span> <span class="verse"><a name="16">16</a>Ucenicii au plecat, au ajuns în cetate, şi au găsit aşa cum le spusese El; şi au pregătit Paştele.</span> <span class="verse"><a name="17">17</a>Seara, Isus a venit cu cei doisprezece.</span> <span class="verse"><a name="18">18</a>Pe cînd şedeau la masă şi mîncau, Isus a zis: ,,Adevărat vă spun că unul din voi, care mănîncă cu Mine, Mă va vinde.``</span> <span class="verse"><a name="19">19</a>Ei au început să se întristeze, şi să -I zică unul după altul: ,,Nu cumva sînt eu?``</span> <span class="verse"><a name="20">20</a>,,Este unul din cei doisprezece,`` le -a răspuns El; ,,şi anume, cel ce întinge mîna cu Mine în blid.</span> <span class="verse"><a name="21">21</a>Fiul omului, negreşit, Se duce după cum este scris despre El. Dar vai de omul acela, prin care este vîndut Fiul omului! Mai bine ar fi fost pentru el, să nu se fi născut.``</span> <span class="verse"><a name="22">22</a>Pe cînd mîncau, Isus a luat o pîne; şi, după ce a binecuvîntat, a frînt -o, şi le -a dat, zicînd: ,,Luaţi, mîncaţi, acesta este trupul Meu.``</span> <span class="verse"><a name="23">23</a>Apoi a luat un pahar, şi, dupăce a mulţămit lui Dumnezeu, li l -a dat, şi au băut toţi din el.</span> <span class="verse"><a name="24">24</a>Şi le -a zis: ,,Acesta este sîngele Meu, sîngele legămîntului celui nou, care se varsă pentru mulţi.</span> <span class="verse"><a name="25">25</a>Adevărat vă spun că, de acum încolo, nu voi mai bea din rodul viţei, pînă în ziua cînd îl voi bea nou în Împărăţia lui Dumnezeu.``</span> <span class="verse"><a name="26">26</a>Dupăce au cîntat cîntările de laudă, au ieşit în muntele Măslinilor.</span> <span class="verse"><a name="27">27</a>Isus le -a zis: ,,În noaptea aceasta toţi veţi avea un prilej de poticnire; pentrucă este scris: ,Voi bate Păstorul, şi oile vor fi risipite.`</span> <span class="verse"><a name="28">28</a>Dar, după ce voi învia, voi merge înaintea voastră în Galilea.``</span> <span class="verse"><a name="29">29</a>Petru i -a zis: ,,Chiar dacă toţi ar avea un prilej de poticnire, eu nu voi avea.``</span> <span class="verse"><a name="30">30</a>Şi Isus i -a zis: ,,Adevărat îţi spun că astăzi, chiar în noaptea aceasta, înainte ca să cînte cocoşul de două ori, te vei lepăda de Mine de trei ori.``</span> <span class="verse"><a name="31">31</a>Dar Petru I -a zis cu şi mai multă tărie: ,,Chiar dacă ar trebui să mor împreună cu Tine, tot nu mă voi lepăda de Tine.`` Şi toţi ceilalţi au spus acelaş lucru.</span> <span class="verse"><a name="32">32</a>S'au dus apoi într'un loc îngrădit, numit Ghetsimani. Şi Isus a zis ucenicilor Săi: ,,Şedeţi aici pînă Mă voi ruga.``</span> <span class="verse"><a name="33">33</a>A luat cu El pe Petru, pe Iacov şi pe Ioan, şi a început să Se spăimînte şi să Se mîhnească foarte tare.</span> <span class="verse"><a name="34">34</a>El le -a zis: ,,Sufletul Meu este cuprins de o întristare de moarte; rămîneţi aici, şi vegheaţi!``</span> <span class="verse"><a name="35">35</a>Apoi a mers puţin mai înainte, S'a aruncat la pămînt, şi Se ruga ca, dacă este cu putinţă, să treacă de la El ceasul acela.</span> <span class="verse"><a name="36">36</a>El zicea: ,,Ava, adică: Tată, -Ţie toate lucrurile Îţi sînt cu putinţă; depărtează de la Mine paharul acesta! Totuş, facă-se nu ce voiesc Eu, ci ce voieşti Tu.``</span> <span class="verse"><a name="37">37</a>Şi a venit la ucenici, pe cari i -a găsit dormind. Şi a zis lui Petru: ,,Simone, tu dormi? Un ceas n'ai fost în stare să veghezi?</span> <span class="verse"><a name="38">38</a>Vegheaţi şi rugaţi-vă, ca să nu cădeţi în ispită; duhul este plin de rîvnă, dar trupul este neputincios.``</span> <span class="verse"><a name="39">39</a>S'a dus iarăş, şi S'a rugat, zicînd aceleaşi cuvinte.</span> <span class="verse"><a name="40">40</a>Apoi S'a întors din nou şi i -a găsit dormind; pentrucă li se îngreuiaseră ochii de somn. Ei nu ştiau ce să -I răspundă.</span> <span class="verse"><a name="41">41</a>În sfîrşit, a venit a treia oară, şi le -a zis: ,,Dormiţi de acum, şi odihniţi-vă! Destul! A venit ceasul! Iată că Fiul omului este dat în mînile păcătoşilor.</span> <span class="verse"><a name="42">42</a>Sculaţi-vă; haidem să mergem; iată că se apropie vînzătorul!``</span> <span class="verse"><a name="43">43</a>Şi îndată, pe cînd vorbea El încă, a venit Iuda, unul din cei doisprezece, şi împreună cu el a venit o mulţime de oameni cu săbii şi cu ciomege, trimeşi de preoţii cei mai de seamă, de cărturari şi de bătrîni.</span> <span class="verse"><a name="44">44</a>Vînzătorul le dăduse semnul acesta: ,,Pe care -L voi săruta, acela este; să -L prindeţi şi să -L duceţi supt pază.``</span> <span class="verse"><a name="45">45</a>Cînd a venit Iuda, s'a apropiat îndată de Isus, şi I -a zis: ,,Învăţătorule!`` Şi L -a sărutat mult.</span> <span class="verse"><a name="46">46</a>Atunci oamenii aceia au pus mîna pe Isus, şi L-au prins.</span> <span class="verse"><a name="47">47</a>Unul din cei ce stăteau lîngă El, a scos sabia, a lovit pe robul marelui preot, şi i -a tăiat urechea.</span> <span class="verse"><a name="48">48</a>Isus a luat cuvîntul, şi le -a zis: ,,Aţi ieşit ca după un tîlhar, cu săbii şi cu ciomege, ca să Mă prindeţi.</span> <span class="verse"><a name="49">49</a>În toate zilele am fost la voi, şi învăţam pe oameni în Templu, şi nu M'aţi prins. Dar toate aceste lucruri s'au întîmplat ca să se împlinească Scripturile.``</span> <span class="verse"><a name="50">50</a>Atunci toţi ucenicii L-au părăsit şi au fugit.</span> <span class="verse"><a name="51">51</a>După El mergea un tînăr, care n'avea pe trup decît o învelitoare de pînză de in. Au pus mîna pe el;</span> <span class="verse"><a name="52">52</a>dar el şi -a lăsat învelitoarea, şi a fugit în pielea goală.</span> <span class="verse"><a name="53">53</a>Pe Isus L-au dus la marele preot, unde s'au adunat toţi preoţii cei mai de seamă, bătrînii şi cărturarii.</span> <span class="verse"><a name="54">54</a>Petru L -a urmat de departe pînă în curtea marelui preot; a şezut jos împreună cu aprozii, şi se încălzea la para focului.</span> <span class="verse"><a name="55">55</a>Preoţii cei mai de seamă şi tot soborul căutau vreo mărturie împotriva lui Isus, ca să -L omoare; dar nu găseau nici una.</span> <span class="verse"><a name="56">56</a>Pentrucă mulţi făceau mărturisiri mincinoase împotriva Lui, dar mărturisirile lor nu se potriveau.</span> <span class="verse"><a name="57">57</a>Unii s'au sculat şi au făcut o mărturisire mincinoasă împotriva Lui, şi au zis:</span> <span class="verse"><a name="58">58</a>,,Noi L-am auzit zicînd: ,Eu voi strica Templul acesta, făcut de mîni omeneşti, şi în trei zile voi ridica un altul, care nu va fi făcut de mîni omeneşti.``</span> <span class="verse"><a name="59">59</a>Nici chiar în privinţa aceasta nu se potrivea mărturisirea lor.</span> <span class="verse"><a name="60">60</a>Atunci marele preot s'a sculat în picioare în mijlocul adunării, a întrebat pe Isus, şi I -a zis: ,,Nu răspunzi nimic? Ce mărturisesc oamenii aceştia împotriva Ta?``</span> <span class="verse"><a name="61">61</a>Isus tăcea, şi nu răspundea nimic. Marele preot L -a întrebat iarăş, şi I -a zis: ,,Eşti Tu, Hristosul, Fiul Celui binecuvîntat?``</span> <span class="verse"><a name="62">62</a>,,Da, sînt,`` i -a răspuns Isus. ,,Şi veţi vedea pe Fiul omului şezînd la dreapta puterii şi venind pe norii cerului.``</span> <span class="verse"><a name="63">63</a>Atunci marele preot şi -a rupt hainele, şi a zis: ,,Ce nevoie mai avem de martori?</span> <span class="verse"><a name="64">64</a>Aţi auzit hula. Ce vi se pare?`` Toţi L-au osîndit să fie pedepsit cu moartea.</span> <span class="verse"><a name="65">65</a>Şi unii au început să -L scuipe, să -I acopere faţa, să -L bată cu pumnii, şi să -I zică: ,,Prooroceşte!`` Iar aprozii L-au primit în palme.</span> <span class="verse"><a name="66">66</a>Pe cînd stătea Petru jos în curte, a venit una din slujnicele marelui preot.</span> <span class="verse"><a name="67">67</a>Cînd a văzut pe Petru încălzindu-se, s'a uitat ţintă la el, şi i -a zis: ,,Şi tu erai cu Isus din Nazaret!``</span> <span class="verse"><a name="68">68</a>El s'a lepădat, şi a zis: ,,Nu ştiu, nici nu înţeleg ce vrei să zici.`` Apoi a ieşit în pridvor. Şi a cîntat cocoşul.</span> <span class="verse"><a name="69">69</a>Cînd l -a văzut slujnica, a început iarăş să spună celor ce stăteau acolo: ,,Acesta este unul dintre oamenii aceia.``</span> <span class="verse"><a name="70">70</a>Şi el s'a lepădat din nou. După puţină vreme, ceice stăteau acolo, au zis iarăş lui Petru: ,,Nu mai încape îndoială că eşti unul din oamenii aceia; căci eşti Galilean, şi graiul tău seamănă cu al lor.``</span> <span class="verse"><a name="71">71</a>Atunci el a început să se blesteme şi să se jure: ,,Nu cunosc pe omul acesta, despre care vorbiţi!``</span> <span class="verse"><a name="72">72</a>Îndată a cîntat cocoşul a doua oară. Şi Petru şi -a adus aminte de vorba, pe care i -o spusese Isus: ,,Înainte ca să cînte cocoşul de două ori, te vei lepăda de Mine de trei ori.`` Şi gîndindu-se la acest lucru, a început să plîngă.</span> </p></div</div></div></body></html>