<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/mark">Mark</a> &gt <strong>Chapter 1</strong></div><p><span class="verse"><a name="1">1</a>Începutul Evangheliei lui Isus Hristos, Fiul lui Dumnezeu.</span> <span class="verse"><a name="2">2</a>Dupăcum este scris în proorocul Isaia: ,,Iată, trimet înaintea Ta pe solul Meu, care Îţi va pregăti calea...</span> <span class="verse"><a name="3">3</a>Glasul celui ce strigă în pustie: ,,Pregătiţi calea Domnului, neteziţi -I cărările,``</span> <span class="verse"><a name="4">4</a>a venit Ioan care boteza în pustie, propovăduind botezul pocăinţei spre iertarea păcatelor.</span> <span class="verse"><a name="5">5</a>Tot ţinutul Iudeii şi toţi locuitorii Ierusalimului au început să iasă la el; şi, mărturisindu-şi păcatele, erau botezaţi de el în rîul Iordan.</span> <span class="verse"><a name="6">6</a>Ioan era îmbrăcat cu o haină de păr de cămilă, şi împrejurul mijlocului era încins cu un brîu de curea. El se hrănea cu lăcuste şi miere sălbatică.</span> <span class="verse"><a name="7">7</a>Ioan propovăduia, şi zicea: ,,După mine vine Cel ce este mai puternic decît mine, căruia eu nu sînt vrednic să mă plec să -I desleg curelele încălţămintelor.</span> <span class="verse"><a name="8">8</a>Eu, da, v'am botezat cu apă; dar El vă va boteza cu Duhul Sfînt.``</span> <span class="verse"><a name="9">9</a>În vremea aceea, a venit Isus din Nazaretul Galileii, şi a fost botezat de Ioan în Iordan.</span> <span class="verse"><a name="10">10</a>Şi îndată, cînd ieşea Isus din apă, el a văzut cerurile deschise, şi Duhul pogorîndu-Se peste El ca un porumbel.</span> <span class="verse"><a name="11">11</a>Şi din ceruri s'a auzit un glas, care zicea: ,,Tu eşti Fiul Meu prea iubit, în Tine îmi găsesc toată plăcerea Mea.``</span> <span class="verse"><a name="12">12</a>Îndată Duhul a mînat pe Isus în pustie,</span> <span class="verse"><a name="13">13</a>unde a stat patruzeci de zile, fiind ispitit de Satana. Acolo stătea împreună cu fiarele sălbatice şi -I slujeau îngerii.</span> <span class="verse"><a name="14">14</a>După ce a fost închis Ioan, Isus a venit în Galilea, şi propovăduia Evanghelia lui Dumnezeu.</span> <span class="verse"><a name="15">15</a>El zicea: ,,S'a împlinit vremea, şi Împărăţia lui Dumnezeu este aproape. Pocăiţi-vă, şi credeţi în Evanghelie.``</span> <span class="verse"><a name="16">16</a>Pe cînd trecea Isus pe lîngă marea Galileii, a văzut pe Simon şi pe Andrei, fratele lui Simon, aruncînd o mreajă în mare, căci erau pescari.</span> <span class="verse"><a name="17">17</a>Isus le -a zis: ,,Veniţi după Mine, şi vă voi face pescari de oameni.``</span> <span class="verse"><a name="18">18</a>Îndată, ei şi-au lăsat mrejile, şi au mers după El.</span> <span class="verse"><a name="19">19</a>A mers puţin mai departe, şi a văzut pe Iacov, fiul lui Zebedei, şi pe Ioan, fratele lui, cari, şi ei, erau într'o corabie, şi îşi dregeau mrejile.</span> <span class="verse"><a name="20">20</a>Îndată i -a chemat; şi ei au lăsat pe tatăl lor Zebedei în corabie cu cei ce lucrau pe plată, şi au mers după El.</span> <span class="verse"><a name="21">21</a>S'au dus la Capernaum. Şi în ziua Sabatului, Isus a intrat îndată în sinagogă, şi a început să înveţe pe norod.</span> <span class="verse"><a name="22">22</a>Oamenii erau uimiţi de învăţătura Lui; căci îi învăţa ca unul care are putere, nu cum îi învăţau cărturarii.</span> <span class="verse"><a name="23">23</a>În sinagoga lor era un om, care avea un duh necurat. El a început să strige:</span> <span class="verse"><a name="24">24</a>,,Ce avem noi a face cu Tine, Isuse din Nazaret? Ai venit să ne pierzi? Te ştiu cine eşti: Eşti Sfîntul lui Dumnezeu!``</span> <span class="verse"><a name="25">25</a>Isus l -a certat, şi i -a zis: ,,Taci, şi ieşi afară din omul acesta!``</span> <span class="verse"><a name="26">26</a>Şi duhul necurat a ieşit din el, scuturîndu -l cu putere, şi scoţînd un strigăt mare.</span> <span class="verse"><a name="27">27</a>Toţi au rămas înmărmuriţi, aşa că se întrebau unii pe alţii: ,,Ce este aceasta? O învăţătură nouă! El porunceşte ca un stăpîn chiar şi duhurilor necurate, şi ele Îl ascultă!``</span> <span class="verse"><a name="28">28</a>Şi îndată I s'a dus vestea în toate împrejurimile Galileii.</span> <span class="verse"><a name="29">29</a>Dupăce a ieşit din sinagogă, a intrat împreună cu Iacov şi Ioan, în casa lui Simon şi a lui Andrei.</span> <span class="verse"><a name="30">30</a>Soacra lui Simon zăcea în pat, prinsă de friguri: şi îndată au vorbit lui Isus despre ea.</span> <span class="verse"><a name="31">31</a>El a venit, a apucat -o de mînă, a ridicat -o în sus, şi au lăsat -o frigurile. Apoi ea a început să le slujească.</span> <span class="verse"><a name="32">32</a>Seara, după asfinţitul soarelui, au adus la El pe toţi bolnavii şi îndrăciţii.</span> <span class="verse"><a name="33">33</a>Şi toată cetatea era adunată la uşă.</span> <span class="verse"><a name="34">34</a>El a vindecat pe mulţi cari pătimeau de felurite boale; de asemenea, a scos mulţi draci, şi nu lăsa pe draci să vorbească, pentrucă -L cunoşteau.</span> <span class="verse"><a name="35">35</a>A doua zi dimineaţa, pe cînd era încă întunerec de tot, Isus S'a sculat, a ieşit, şi S'a dus într'un loc pustiu. Şi Se ruga acolo.</span> <span class="verse"><a name="36">36</a>Simon şi ceilalţi cari erau cu El s'au dus să -L caute;</span> <span class="verse"><a name="37">37</a>şi cînd L-au găsit, I-au zis: ,,Toţi Te caută.``</span> <span class="verse"><a name="38">38</a>El le -a răspuns: ,,Haidem să mergem în altă parte, prin tîrgurile şi satele vecine, ca să propovăduiesc şi acolo; căci pentru aceasta am ieşit.``</span> <span class="verse"><a name="39">39</a>Şi s'a dus să propovăduiască în sinagogi, prin toată Galilea; şi scotea dracii.</span> <span class="verse"><a name="40">40</a>A venit la El un lepros, care s'a aruncat în genunchi înaintea Lui, Îl ruga şi -I zicea: ,,Dacă vrei, poţi să mă curăţeşti.``</span> <span class="verse"><a name="41">41</a>Lui Isus I s'a făcut milă de el, a întins mîna, S'a atins de el, şi i -a zis: ,,Da, voiesc, fii curăţit!``</span> <span class="verse"><a name="42">42</a>Îndată l -a lăsat lepra, şi s'a curăţit.</span> <span class="verse"><a name="43">43</a>Isus i -a poruncit cu tot dinadinsul, i -a spus să plece numai decît,</span> <span class="verse"><a name="44">44</a>şi i -a zis: ,,Vezi să nu spui nimănui nimic; ci du-te de te arată preotului, şi adu pentru curăţirea ta ce a poruncit Moise, ca mărturie pentru ei.``</span> <span class="verse"><a name="45">45</a>Dar omul acela, după ce a plecat, a început să vestească şi să spună în gura mare lucrul acesta, aşa că Isus nu mai putea să intre pe faţă în nicio cetate; ci stătea afară, în locuri pustii, şi veneau la El din toate părţile.</span> </p></div</div></div></body></html>