<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>Vă îndemn dar, înainte de toate, să faceţi rugăciuni, cereri, mijlociri, mulţămiri pentru toţi oamenii,</span> <span class="verse"><a name="2">2</a>pentru împăraţi şi pentru toţi cei ce sînt înălţaţi în dregătorii, ca să putem duce astfel o viaţă pacinică şi liniştită, cu toată evlavia şi cu toată cinstea.</span> <span class="verse"><a name="3">3</a>Lucrul acesta este bun şi bine primit înaintea lui Dumnezeu, Mîntuitorul nostru,</span> <span class="verse"><a name="4">4</a>care voieşte ca toţi oamenii să fie mîntuiţi şi să vină la cunoştinţa adevărului.</span> <span class="verse"><a name="5">5</a>Căci este un singur Dumnezeu, şi este un singur mijlocitor între Dumnezeu şi oameni: Omul Isus Hristos,</span> <span class="verse"><a name="6">6</a>care S'a dat pe Sine însuş, ca preţ de răscumpărare pentru toţi: faptul acesta trebuia adeverit la vremea cuvenită,</span> <span class="verse"><a name="7">7</a>şi propovăduitorul şi apostolul lui am fost pus eu-spun adevărul în Hristos, nu mint-ca să învăţ pe Neamuri credinţa şi adevărul.</span> <span class="verse"><a name="8">8</a>Vreau dar ca bărbaţii să se roage în orice loc, şi să ridice spre cer mîni curate, fără mînie şi fără îndoieli.</span> <span class="verse"><a name="9">9</a>Vreau, deasemenea, ca femeile să se roage îmbrăcate în chip cuviincios, cu ruşine şi sfială; nu cu împletituri de păr, nici cu aur, nici cu mărgăritare, nici cu haine scumpe,</span> <span class="verse"><a name="10">10</a>ci cu fapte bune, cum se cuvine femeilor cari spun că sînt evlavioase.</span> <span class="verse"><a name="11">11</a>Femeia să înveţe în tăcere, cu toată supunerea.</span> <span class="verse"><a name="12">12</a>Femeii nu -i dau voie să înveţe pe alţii, nici să se ridice mai pe sus de bărbat, ci să stea în tăcere.</span> <span class="verse"><a name="13">13</a>Căci întîi a fost întocmit Adam, şi apoi Eva.</span> <span class="verse"><a name="14">14</a>Şi nu Adam a fost amăgit; ci femeia, fiind amăgită, s'a făcut vinovată de călcarea poruncii.</span> <span class="verse"><a name="15">15</a>Totuş ea va fi mîntuită prin naşterea de fii, dacă stăruiesc cu smerenie în credinţă, în dragoste şi în sfinţenie.</span> </p></div</div></div></body></html>