<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Împăratul Solomon era împărat peste tot Israelul.</span> <span class="verse"><a name="2">2</a>Iată căpeteniile pe cari le avea în slujba lui: Azaria, fiul preotului Ţadoc,</span> <span class="verse"><a name="3">3</a>Elihoref şi Ahia, fiii lui Şişa, erau logofeţi; Iosafat, fiul lui Ahilud, era scriitor;</span> <span class="verse"><a name="4">4</a>Benala, fiul lui Iehoiada, era peste oştire; Ţadoc şi Abiatar erau preoţi.</span> <span class="verse"><a name="5">5</a>Azaria, fiul lui Natan, era mai mare peste îngrijitori. Zabud, fiul lui Natan era slujbaş de stat, cirac al împăratului;</span> <span class="verse"><a name="6">6</a>Ahişar era mai mare peste casa împăratului; şi Adoniram, fiul lui Abda, era mai mare peste dări.</span> <span class="verse"><a name="7">7</a>Solomon avea doisprezece îngrijitori peste tot Israelul. Ei îngrijeau de hrana împăratului şi a casei lui, fiecare timp de o lună din an.</span> <span class="verse"><a name="8">8</a>Iată-le numele: Fiul lui Hur, în muntele lui Efraim.</span> <span class="verse"><a name="9">9</a>Fiul lui Decher, la Macaţ, la Saalbim, la Bet-Şemeş, la Elon şi la Bet-Hanan.</span> <span class="verse"><a name="10">10</a>Fiul lui Hesed, la Arubot; el avea Soco şi toată ţara Hefer.</span> <span class="verse"><a name="11">11</a>Fiul lui Abinadab avea tot ţinutul Dorului. Tafat, fata lui Solomon, era nevasta lui.</span> <span class="verse"><a name="12">12</a>Baana, fiul lui Ahilud, avea Taanac şi Meghido, şi tot Bet-Şeanul de lîngă Ţartan subt Izreel, dela Bet-Şean pînă la Abel-Mehola, pînă dincolo de Iocmeam.</span> <span class="verse"><a name="13">13</a>Fiul lui Gheber, la Ramot din Galaad; el avea tîrgurile lui Iair, fiul lui Manase, în Galaad; mai avea şi ţinutul Argob în Basan, şasezeci cetăţi mari cu ziduri şi zăvoare de aramă.</span> <span class="verse"><a name="14">14</a>Ahinadab, fiul lui Ido, la Mahanaim.</span> <span class="verse"><a name="15">15</a>Ahimaaţ, în Neftali. El luase de nevastă pe Basmat, fata lui Solomon.</span> <span class="verse"><a name="16">16</a>Baana, fiul lui Huşai, în Aşer şi la Bealot.</span> <span class="verse"><a name="17">17</a>Iosafat, fiul lui Paruah, în Isahar.</span> <span class="verse"><a name="18">18</a>Şimei, fiul lui Ela, în Beniamin.</span> <span class="verse"><a name="19">19</a>Gheber, fiul lui Uri, în ţara Galaadului; el avea ţinutul lui Sihon, împăratul Amoriţilor şi al lui Og, împăratul Basanului. Era un singur îngrijitor în ţara aceasta.</span> <span class="verse"><a name="20">20</a>Iuda şi Israel erau în număr foarte mare, ca nisipul de pe ţărmul mării. Ei mîncau, beau şi se veseleau.</span> <span class="verse"><a name="21">21</a>Solomon mai stăpînea şi toate împărăţiile dela Rîu pînă în ţara Filistenilor şi pînă la hotarul Egiptului. Ei îi aduceau daruri, şi au fost supuşi lui Solomon tot timpul vieţii lui.</span> <span class="verse"><a name="22">22</a>În fiecare zi Solomon mînca: treizeci de cori de floare de făină, şi şasezeci de cori de altă făină,</span> <span class="verse"><a name="23">23</a>zece boi graşi, douăzeci de boi de păscut, şi o sută de oi, afară de cerbi, căprioare, ciute şi păsări îngrăşate.</span> <span class="verse"><a name="24">24</a>Stăpînea peste toată ţara de dincoace de Rîu, dela Tifsah pînă la Gaza, peste toţi împărăţii de dincoace de Rîu. Şi avea pace pretutindeni de jur împrejur.</span> <span class="verse"><a name="25">25</a>Iuda şi Israel, dela Dan pînă la Beer-Şeba, au locuit în linişte fiecare subt via lui şi subt smochinul lui, în tot timpul lui Solomon.</span> <span class="verse"><a name="26">26</a>Solomon avea patruzeci de mii de iesle pentru caii de la carăle lui, şi douăsprezece mii de călăreţi.</span> <span class="verse"><a name="27">27</a>Îngrijitorii îngrijeau de hrana împăratului Solomon şi a tuturor celor ce se apropiau de masa lui, fiecare în luna lui; şi nu lăsau să fie vreo lipsă.</span> <span class="verse"><a name="28">28</a>Aduceau şi orz şi paie pentru armăsari şi fugari, în locul unde se afla împăratul, fiecare după poruncile pe cari le primise.</span> <span class="verse"><a name="29">29</a>Dumnezeu a dat lui Solomon înţelepciune, foarte mare pricepere, şi cunoştinţe multe ca nisipul de pe ţărmul mării.</span> <span class="verse"><a name="30">30</a>Înţelepciunea lui Solomon întrecea înţelepciunea tuturor fiilor Răsăritului şi toată înţelepciunea Egiptenilor.</span> <span class="verse"><a name="31">31</a>El era mai înţelept decît orice om, mai mult decît Etan, Ezrahitul, mai mult decît Heman, Calcol şi Darda, fiii lui Mahol; şi faima lui se răspîndise printre toate neamurile, deprimprejur.</span> <span class="verse"><a name="32">32</a>A rostit trei mii de pilde, şi a alcătuit o mie cinci cîntări.</span> <span class="verse"><a name="33">33</a>A vorbit despre copaci, dela cedrul din Liban pînă la isopul care creşte pe zid, a vorbit deasemenea despre dobitoace, despre pasări, despre tîrîtoare şi despre peşti.</span> <span class="verse"><a name="34">34</a>Veneau oameni din toate popoarele să asculte înţelepciunea lui Solomon, din partea tuturor împăraţilor pămîntului cari auziseră vorbindu-se de înţelepciunea lui.</span> </p></div</div></div></body></html>