<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/gal">Galatians</a> &gt <strong>Chapter 5</strong></div><p><span class="verse"><a name="1">1</a>Rămîneţi dar tari, şi nu vă plecaţi iarăş supt jugul robiei.</span> <span class="verse"><a name="2">2</a>Iată, eu, Pavel, vă spun că, dacă vă veţi tăia împrejur, Hristos nu vă va folosi la nimic.</span> <span class="verse"><a name="3">3</a>Şi mărturisesc iarăş încă odată oricărui om care primeşte tăierea împrejur, că este dator să împlinească toată Legea.</span> <span class="verse"><a name="4">4</a>Voi, cari voiţi să fiţi socotiţi neprihăniţi prin Lege, v'aţi despărţit de Hristos; aţi căzut din har.</span> <span class="verse"><a name="5">5</a>Căci noi, prin Duhul, aşteptăm prin credinţă nădejdea neprihănirii.</span> <span class="verse"><a name="6">6</a>Căci în Isus Hristos, nici tăierea împrejur, nici netăierea împrejur n'au vreun preţ, ci credinţa care lucrează prin dragoste.</span> <span class="verse"><a name="7">7</a>Voi alergaţi bine: cine v'a tăiat calea ca să n'ascultaţi de adevăr?</span> <span class="verse"><a name="8">8</a>Înduplecarea aceasta nu vine dela Cel ce v'a chemat.</span> <span class="verse"><a name="9">9</a>Puţin aluat face să se dospească toată plămădeala.</span> <span class="verse"><a name="10">10</a>Eu, cu privire la voi, am, în Domnul, încrederea că nu gîndiţi altfel. Dar cel ce vă tulbură, va purta osînda, oricine ar fi el.</span> <span class="verse"><a name="11">11</a>Cît despre mine, fraţilor, dacă mai propovăduiesc tăierea împrejur, de ce mai sînt prigonit? Atunci pricina de poticnire a crucii s'a dus.</span> <span class="verse"><a name="12">12</a>Şi, schilodească-se odată cei ce vă tulbură!</span> <span class="verse"><a name="13">13</a>Fraţilor, voi aţi fost chemaţi la slobozenie. Numai, nu faceţi din slobozenie o pricină ca să trăiţi pentru firea pămîntească, ci slujiţi-vă unii altora în dragoste.</span> <span class="verse"><a name="14">14</a>Căci toată Legea se cuprinde într'o singură poruncă: ,,Să iubeşti pe aproapele tău ca pe tine însuţi.``</span> <span class="verse"><a name="15">15</a>Dar dacă vă muşcaţi şi vă mîncaţi unii pe alţii, luaţi seama să nu fiţi nimiciţi unii de alţii.</span> <span class="verse"><a name="16">16</a>Zic dar: umblaţi cîrmuiţi de Duhul, şi nu împliniţi poftele firii pămînteşti.</span> <span class="verse"><a name="17">17</a>Căci firea pămîntească pofteşte împotriva Duhului, şi Duhul împotriva firii pămînteşti: sînt lucruri protivnice unele altora, aşa că nu puteţi face tot ce voiţi.</span> <span class="verse"><a name="18">18</a>Dacă sînteţi călăuziţi de Duhul, nu sînteţi supt Lege.</span> <span class="verse"><a name="19">19</a>Şi faptele firii pămînteşti sînt cunoscute, şi sînt acestea: preacurvia, curvia, necurăţia, desfrînarea,</span> <span class="verse"><a name="20">20</a>închinarea la idoli, vrăjitoria, vrăjbile, certurile, zavistiile, mîniile, neînţelegerile, desbinările, certurile de partide,</span> <span class="verse"><a name="21">21</a>pizmele, uciderile, beţiile, îmbuibările, şi alte lucruri asemănătoare cu acestea. Vă spun mai dinainte, cum am mai spus, că cei ce fac astfel de lucruri, nu vor moşteni Împărăţia lui Dumnezeu.</span> <span class="verse"><a name="22">22</a>Roada Duhului, dimpotrivă, este: dragostea, bucuria, pacea, îndelunga răbdare, bunătatea, facerea de bine, credincioşia,</span> <span class="verse"><a name="23">23</a>blîndeţa, înfrînarea poftelor. Împotriva acestor lucruri nu este lege.</span> <span class="verse"><a name="24">24</a>Cei ce sînt ai lui Hristos Isus, şi-au răstignit firea pămîntească împreună cu patimile şi poftele ei.</span> <span class="verse"><a name="25">25</a>Dacă trăim Duhul, să şi umblăm prin Duhul.</span> <span class="verse"><a name="26">26</a>Să nu umblăm după o slavă deşartă, întărîtîndu-ne unii pe alţii, şi pizmuindu-ne unii pe alţii.</span> </p></div</div></div></body></html>