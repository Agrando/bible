<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/john">John</a> &gt <strong>Chapter 16</strong></div><p><span class="verse"><a name="1">1</a>V-am spus aceste lucruri, pentruca ele să nu fie pentru voi un prilej de cădere.</span> <span class="verse"><a name="2">2</a>Au să vă dea afară din sinagogi: ba încă, va veni vremea cînd, oricine vă va ucide, să creadă că aduce o slujbă lui Dumnezeu.</span> <span class="verse"><a name="3">3</a>Şi se vor purta astfel cu voi, pentrucă n'au cunoscut nici pe Tatăl, nici pe Mine.</span> <span class="verse"><a name="4">4</a>V'am spus aceste lucruri, pentruca, atunci cînd le va veni ceasul să se împlinească, să vă aduceţi aminte că vi le-am spus. Nu vi le-am spus dela început, pentrucă eram cu voi.</span> <span class="verse"><a name="5">5</a>Acum Mă duc la Cel ce M'a trimes; şi nimeni din voi nu Mă întreabă: ,Unde Te duci?`</span> <span class="verse"><a name="6">6</a>Dar, pentrucă v'am spus aceste lucruri, întristarea v'a umplut inima.</span> <span class="verse"><a name="7">7</a>Totuş, vă spun adevărul: Vă este de folos să Mă duc; căci, dacă nu Mă duc Eu, Mîngîietorul nu va veni la voi; dar dacă Mă duc, vi -L voi trimete.</span> <span class="verse"><a name="8">8</a>Şi cînd va veni El, va dovedi lumea vinovată în ce priveşte păcatul, neprihănirea şi judecata.</span> <span class="verse"><a name="9">9</a>În ce priveşte păcatul: fiindcă ei nu cred în Mine;</span> <span class="verse"><a name="10">10</a>în ce priveşte neprihănirea: fiindcă Mă duc la Tatăl, şi nu Mă veţi mai vedea;</span> <span class="verse"><a name="11">11</a>în ce priveşte judecata: fiindcă stăpînitorul lumii acesteia este judecat.</span> <span class="verse"><a name="12">12</a>Mai am să vă spun multe lucruri, dar acum nu le puteţi purta.</span> <span class="verse"><a name="13">13</a>Cînd va veni Mîngîietorul, Duhul adevărului, are să vă călăuzească în tot adevărul; căci El nu va vorbi dela El, ci va vorbi tot ce va fi auzit, şi vă va descoperi lucrurile viitoare.</span> <span class="verse"><a name="14">14</a>El Mă va proslăvi, pentrucă va lua din ce este al Meu, şi vă va descoperi.</span> <span class="verse"><a name="15">15</a>Tot ce are Tatăl, este al Meu; deaceea am zis că va lua din ce este al Meu, şi vă va descoperi.</span> <span class="verse"><a name="16">16</a>Peste puţină vreme, nu Mă veţi mai vedea; apoi iarăş peste puţină vreme, Mă veţi vedea, pentrucă Mă duc la Tatăl.``</span> <span class="verse"><a name="17">17</a>La auzul acestor vorbe, unii din ucenicii Lui au zis între ei: ,,Ce însemnează cuvintele acestea: ,Peste puţină vreme, nu Mă veţi mai vedea;` şi: ,Apoi iarăş peste puţină vreme Mă veţi vedea?` Şi: ,Pentrucă Mă duc la Tatăl?``</span> <span class="verse"><a name="18">18</a>Ei ziceau deci: ,,Ce însemnează aceasta: ,Peste puţină vreme?` Nu ştim ce vrea să spună.``</span> <span class="verse"><a name="19">19</a>Isus a cunoscut că voiau să -L întrebe, şi le -a zis: ,,Vă întrebaţi între voi ce însemnează cuvintele: ,Peste puţină vreme, nu Mă veţi mai vedea;` şi: ,Apoi iarăş peste puţină vreme, Mă veţi vedea?`</span> <span class="verse"><a name="20">20</a>Adevărat, adevărat vă spun că, voi veţi plînge şi, vă veţi tîrgui, iar lumea se va bucura; vă veţi întrista, dar întristarea voastră se va preface în bucurie.</span> <span class="verse"><a name="21">21</a>Femeia, cînd este în durerile naşterii, se întristează, pentrucă i -a sosit ceasul; dar dupăce a născut pruncul, nu-şi mai aduce aminte de suferinţă, de bucurie că s'a născut un om pe lume.</span> <span class="verse"><a name="22">22</a>Tot aşa şi voi: acum sînteţi plini de întristare; dar Eu vă voi vedea iarăş, inima vi se va bucura, şi nimeni nu vă va răpi bucuria voastră.</span> <span class="verse"><a name="23">23</a>În ziua aceea, nu Mă veţi mai întreba de nimic. Adevărat, adevărat, vă spun că, orice veţi cere dela Tatăl, în Numele Meu, vă va da.</span> <span class="verse"><a name="24">24</a>Pînă acum n'aţi cerut nimic în Numele Meu: cereţi, şi veţi căpăta, pentruca bucuria voastră să fie deplină.</span> <span class="verse"><a name="25">25</a>V'am spus aceste lucruri în pilde. Vine ceasul cînd nu vă voi mai vorbi în pilde, ci vă voi vorbi desluşit despre Tatăl.</span> <span class="verse"><a name="26">26</a>În ziua aceea, veţi cere în Numele Meu, şi nu vă zic că voi ruga pe Tatăl pentru voi.</span> <span class="verse"><a name="27">27</a>Căci Tatăl însuş vă iubeşte, pentrucă M'aţi iubit, şi aţi crezut că am ieşit dela Dumnezeu.</span> <span class="verse"><a name="28">28</a>Am ieşit dela Tatăl, şi am venit în lume; acum las lumea, şi Mă duc la Tatăl.``</span> <span class="verse"><a name="29">29</a>Ucenicii Săi I-au zis: ,,Iată că acum vorbeşti desluşit, şi nu spui nicio pildă.</span> <span class="verse"><a name="30">30</a>Acum cunoaştem că ştii toate lucrurile, şi n'ai nevoie să Te întrebe cineva; de aceea credem că ai ieşit dela Dumnezeu.``</span> <span class="verse"><a name="31">31</a>,,Acum credeţi?`` le -a răspuns Isus.</span> <span class="verse"><a name="32">32</a>,,Iată că vine ceasul, şi a şi venit, cînd veţi fi risipiţi fiecare la ale lui; şi pe Mine Mă veţi lăsa singur; dar nu sînt singur, căci Tatăl este cu Mine.</span> <span class="verse"><a name="33">33</a>V'am spus aceste lucruri ca să aveţi pace în Mine. În lume veţi avea necazuri; dar îndrăzniţi, Eu am biruit lumea.``</span> </p></div</div></div></body></html>