<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/john">John</a> &gt <strong>Chapter 4</strong></div><p><span class="verse"><a name="1">1</a>Domnul a aflat că Fariseii au auzit că El face şi botează mai mulţi ucenici decît Ioan.</span> <span class="verse"><a name="2">2</a>Însă Isus nu boteza El însuş, ci ucenicii Lui.</span> <span class="verse"><a name="3">3</a>Atunci a părăsit Iudea, şi S'a întors în Galilea.</span> <span class="verse"><a name="4">4</a>Fiindcă trebuia să treacă prin Samaria,</span> <span class="verse"><a name="5">5</a>a ajuns lîngă o cetate din ţinutul Samariei, numită Sihar, aproape de ogorul, pe care -l dăduse Iacov fiului său Iosif.</span> <span class="verse"><a name="6">6</a>Acolo se afla fîntîna lui Iacov. Isus, ostenit de călătorie, şedea lîngă fîntînă. Era cam pe la ceasul al şaselea.</span> <span class="verse"><a name="7">7</a>A venit o femeie din Samaria să scoată apă. ,,Dă-Mi să beau``, i -a zis Isus.</span> <span class="verse"><a name="8">8</a>Căci ucenicii Lui se duseseră în cetate să cumpere de ale mîncării.</span> <span class="verse"><a name="9">9</a>Femeia Samariteancă I -a zis: ,,Cum Tu, Iudeu, ceri să bei dela mine, femeie Samariteancă?`` -Iudeii, în adevăr, n'au legături cu Samaritenii.</span> <span class="verse"><a name="10">10</a>-Drept răspuns, Isus i -a zis: ,,Dacă ai fi cunoscut tu darul lui Dumnezeu, şi Cine este Cel ce-ţi zice: ,Dă-Mi să beau!` tu singură ai fi cerut să bei, şi El ţi-ar fi dat apă vie.``</span> <span class="verse"><a name="11">11</a>,,Doamne``, I -a zis femeia, ,,n'ai cu ce să scoţi apă, şi fîntîna aste adîncă; de unde ai putea să ai dar această apă vie?</span> <span class="verse"><a name="12">12</a>Eşti Tu oare mai mare decît părintele nostru Iacov, care ne -a dat fîntîna aceasta, şi a băut din ea el însuş şi feciorii lui şi vitele lui?``</span> <span class="verse"><a name="13">13</a>Isus i -a răspuns: ,,Oricui bea din apa aceasta, îi va fi iarăş sete.</span> <span class="verse"><a name="14">14</a>Dar oricui va bea din apa, pe care i -o voi da Eu, în veac nu -i va fi sete; ba încă apa, pe care i -o voi da Eu, se va preface în el într'un izvor de apă, care va ţîşni în viaţa vecinică.``</span> <span class="verse"><a name="15">15</a>,,Doamne``, I -a zis femeia, ,,dă-mi această apă, ca să nu-mi mai fie sete, şi să nu mai vin pînă aici să scot.``</span> <span class="verse"><a name="16">16</a>,,Du-te``, i -a zis Isus, ,,de cheamă pe bărbatul tău, şi vino aici``.</span> <span class="verse"><a name="17">17</a>Femeia I -a răspuns: ,,N'am bărbat.`` Isus i -a zis: ,,Bine ai zis că n'ai bărbat.</span> <span class="verse"><a name="18">18</a>Pentrucă cinci bărbaţi ai avut; şi acela, pe care -l ai acum, nu-ţi este bărbat. Aici ai spus adevărul.``</span> <span class="verse"><a name="19">19</a>,,Doamne``, I -a zis femeia, ,,văd că eşti prooroc.</span> <span class="verse"><a name="20">20</a>Părinţii noştri s'au închinat pe muntele acesta; şi voi ziceţi că în Ierusalim este locul unde trebuie să se închine oamenii.``</span> <span class="verse"><a name="21">21</a>,,Femeie``, i -a zis Isus, ,,crede-Mă că vine ceasul cînd nu vă veţi închina Tatălui, nici pe muntele acesta, nici în Ierusalim.</span> <span class="verse"><a name="22">22</a>Voi vă închinaţi la ce nu cunoaşteţi; noi ne închinăm la ce cunoaştem, căci Mîntuirea vine dela Iudei.</span> <span class="verse"><a name="23">23</a>Dar vine ceasul, şi acum a şi venit, cînd închinătorii adevăraţi se vor închina Tatălui în duh şi în adevăr; fiindcă astfel de închinători doreşte şi Tatăl.</span> <span class="verse"><a name="24">24</a>Dumnezeu este Duh; şi cine se închină Lui, trebuie să I se închine în duh şi în adevăr.``</span> <span class="verse"><a name="25">25</a>,,Ştiu``, i -a zis femeia, ,,că are să vină Mesia, (căruia I se zise Hristos); cînd va veni El, are să ne spună toate lucrurile.``</span> <span class="verse"><a name="26">26</a>Isus i -a zis: ,,Eu, cel care vorbesc cu tine, sînt Acela.``</span> <span class="verse"><a name="27">27</a>Atunci au venit ucenicii Lui, şi se mirau că vorbea cu o femeie. Totuş nici unul nu I -a zis: ,,Ce căuţi?`` sau: ,,Despre ce vorbeşti cu ea?``</span> <span class="verse"><a name="28">28</a>Atunci femeia şi -a lăsat găleata, s'a dus în cetate, şi a zis oamenilor:</span> <span class="verse"><a name="29">29</a>,,Veniţi de vedeţi un om, care mi -a spus tot ce am făcut; nu cumva este acesta Hristosul?``</span> <span class="verse"><a name="30">30</a>Ei au ieşit din cetate, şi veneau spre El.</span> <span class="verse"><a name="31">31</a>În timpul acesta, ucenicii Îl rugau să mănînce, şi ziceau: ,,Învăţătorule, mănîncă!``</span> <span class="verse"><a name="32">32</a>Dar El le -a zis: ,,Eu am de mîncat o mîncare, pe care voi n'o cunoaşteţi.``</span> <span class="verse"><a name="33">33</a>Ucenicii au început să-şi zică deci unii altora: ,,Nu cumva I -a adus cineva să mănînce?``</span> <span class="verse"><a name="34">34</a>Isus le -a zis: ,,Mîncarea Mea este să fac voia Celui ce M'a trimes, şi să împlinesc lucrarea Lui.</span> <span class="verse"><a name="35">35</a>Nu ziceţi voi că mai sînt patru luni pînă la seceriş? Iată, Eu vă spun: Ridicaţi-vă ochii, şi priviţi holdele, cari sînt albe acum, gata pentru seceriş.</span> <span class="verse"><a name="36">36</a>Cine seceră, primeşte o plată, şi strînge roadă pentru viaţa vecinică; pentruca şi cel ce samănă şi celce seceră să se bucure în acelaş timp.</span> <span class="verse"><a name="37">37</a>Căci în această privinţă, este adevărată zicerea: ,Unul samănă, iar altul seceră`.</span> <span class="verse"><a name="38">38</a>Eu v'am trimes să seceraţi acolo unde nu voi v'aţi ostenit; alţii s'au ostenit, şi voi aţi intrat în osteneala lor.``</span> <span class="verse"><a name="39">39</a>Mulţi Samariteni din cetatea aceea au crezut în Isus din pricina mărturiei femeii, care zicea: ,,Mi -a spus tot ce am făcut.``</span> <span class="verse"><a name="40">40</a>Cînd au venit Samaritenii la El, L-au rugat să rămînă la ei. Şi El a rămas acolo două zile.</span> <span class="verse"><a name="41">41</a>Mult mai mulţi au crezut în El din pricina cuvintelor Lui.</span> <span class="verse"><a name="42">42</a>Şi ziceau femeii: ,,Acum nu mai credem din pricina spuselor tale, ci din pricină că L-am auzit noi înşine, şi ştim că acesta este în adevăr Hristosul, Mîntuitorul lumii.``</span> <span class="verse"><a name="43">43</a>După aceste două zile, Isus a plecat de acolo, ca să se ducă în Galilea.</span> <span class="verse"><a name="44">44</a>Căci El însuş spusese că un prooroc nu este preţuit în patria sa.</span> <span class="verse"><a name="45">45</a>Cînd a ajuns în Galilea, a fost primit bine de Galileeni, cari văzuseră tot ce făcuse la Ierusalim în timpul praznicului; căci fuseseră şi ei la praznic.</span> <span class="verse"><a name="46">46</a>Isus S'a întors deci în Cana din Galilea, unde prefăcuse apa în vin. În Capernaum era un slujbaş împărătesc, al cărui fiu era bolnav.</span> <span class="verse"><a name="47">47</a>Slujbaşul acesta a aflat că Isus venise din Iudea în Galilea, s'a dus la El, şi L -a rugat să vină şi să tămăduiască pe fiul lui, care era pe moarte.</span> <span class="verse"><a name="48">48</a>Isus i -a zis: ,,Dacă nu vedeţi semne şi minuni, cu niciun chip nu credeţi!``</span> <span class="verse"><a name="49">49</a>Slujbaşul împărătesc I -a zis: ,,Doamne, vino pînă nu moare micuţul meu.``</span> <span class="verse"><a name="50">50</a>,,Du-te``, i -a zis Isus, ,,fiul tău trăieşte.`` Şi omul acela a crezut cuvintele pe cari i le spusese Isus, şi a pornit la drum.</span> <span class="verse"><a name="51">51</a>Pe cînd se pogora el, l-au întîmpinat robii lui, şi i-au adus vestea că fiul lui trăieşte.</span> <span class="verse"><a name="52">52</a>El i -a întrebat de ceasul în care a început să -i fie mai bine. Şi ei i-au zis: ,,Ieri, în ceasul al şaptelea, l-au lăsat frigurile.``</span> <span class="verse"><a name="53">53</a>Tatăl a cunoscut că tocmai în ceasul acela îi zisese Isus: ,,Fiul tău trăieşte``. Şi a crezut el şi toată casa lui.</span> <span class="verse"><a name="54">54</a>Acesta este iarăş al doilea semn, făcut de Isus, după ce S'a întors din Iudea în Galilea.</span> </p></div</div></div></body></html>