<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/john">John</a> &gt <strong>Chapter 9</strong></div><p><span class="verse"><a name="1">1</a>Cînd trecea, Isus a văzut pe un orb din naştere.</span> <span class="verse"><a name="2">2</a>Ucenicii Lui L-au întrebat: ,,Învăţătorule, cine a păcătuit: omul acesta sau părinţii lui, de s'a născut orb?``</span> <span class="verse"><a name="3">3</a>Isus a răspuns: ,,N'a păcătuit nici omul acesta, nici părinţii lui; ci s'a născut aşa, ca să se arate în el lucrările lui Dumnezeu.</span> <span class="verse"><a name="4">4</a>Cît este ziuă, trebuie să lucrez lucrările Celuice M'a trimes; vine noaptea, cînd nimeni nu mai poate să lucreze.</span> <span class="verse"><a name="5">5</a>Cît sînt în lume, sînt Lumina lumii.``</span> <span class="verse"><a name="6">6</a>După ce a zis aceste vorbe, a scuipat pe pămînt şi a făcut tină din scuipat. Apoi a uns ochii orbului cu tina aceasta,</span> <span class="verse"><a name="7">7</a>şi i -a zis: ,,Du-te de te spală în scăldătoarea Siloamului`` (care, tîlmăcit, însemnează: Trimes). El s'a dus, s'a spălat, şi s'a întors văzînd bine.</span> <span class="verse"><a name="8">8</a>Vecinii şi ceice -l cunoscuseră mai înainte ca cerşetor, ziceau: ,,Nu este acesta celce şedea şi cerşea?``</span> <span class="verse"><a name="9">9</a>Unii ziceau: ,,El este.`` Alţii ziceau: ,,Nu; dar seamănă cu el.`` Şi el însuş zicea: ,,Eu sînt.``</span> <span class="verse"><a name="10">10</a>Deci i-au zis: ,,Cum ţi s'au deschis ochii?``</span> <span class="verse"><a name="11">11</a>El a răspuns: ,,Omul acela, căruia i se zice Isus, a făcut tină, mi -a uns ochii, şi mi -a zis: ,Du-te la scăldătoarea Siloamului, şi spală-te.` M'am dus, m'am spălat, şi mi-am căpătat vederea.``</span> <span class="verse"><a name="12">12</a>,,Unde este omul acela``, l-au întrebat ei. El a răspus: ,,Nu ştiu.``</span> <span class="verse"><a name="13">13</a>Au adus la Farisei pe cel ce fusese orb mai înainte.</span> <span class="verse"><a name="14">14</a>Şi era o zi de Sabat cînd făcuse Isus tină, şi -i deschisese ochii.</span> <span class="verse"><a name="15">15</a>Din nou, Fariseii l-au întrebat şi ei cum şi -a căpătat vederea. Şi el le -a zis: ,,Mi -a pus tină pe ochi, m'am spălat, şi văd.``</span> <span class="verse"><a name="16">16</a>Atunci unii din Farisei au început să zică: ,,Omul acesta nu vine de la Dumnezeu, pentrucă nu ţine Sabatul.`` Alţii ziceau: ,,Cum poate un om păcătos să facă asemenea semne?`` Şi era desbinare între ei.</span> <span class="verse"><a name="17">17</a>Iarăş au întrebat pe orb: ,,Tu ce zici despre El, în privinţa faptului că ţi -a deschis ochii?`` ,,Este un prooroc``, le -a răspuns el.</span> <span class="verse"><a name="18">18</a>Iudeii n'au crezut că fusese orb şi că îşi căpătase vederea, pînă n'au chemat pe părinţii lui.</span> <span class="verse"><a name="19">19</a>Şi cînd i-au venit părinţii, i-au întrebat: ,,Acesta este fiul vostru, care spuneţi că s'a născut orb? Cum dar vede acum?``</span> <span class="verse"><a name="20">20</a>Drept răspuns, părinţii lui au zis: ,,Ştim că acesta este fiul nostru, şi că s'a născut orb.</span> <span class="verse"><a name="21">21</a>Dar cum vede acum, sau cine i -a deschis ochii, nu ştim. Întrebaţi -l pe el; este în vîrstă, el singur poate vorbi despre ce -l priveşte.``</span> <span class="verse"><a name="22">22</a>Părinţii lui au zis aceste lucruri, pentrucă se temeau de Iudei; căci Iudeii hotărîseră acum că, dacă va mărturisi cineva că Isus este Hristosul, să fie dat afară din sinagogă.</span> <span class="verse"><a name="23">23</a>De aceea au zis părinţii lui: ,,Este în vîrstă, întrebaţi -l pe el.``</span> <span class="verse"><a name="24">24</a>Fariseii au chemat a doua oară pe omul care fusese orb, şi i-au zis: ,,Dă slavă lui Dumnezeu: noi ştim că omul acesta este un păcătos.``</span> <span class="verse"><a name="25">25</a>El a răspuns: ,,Dacă este un păcătos, nu ştiu; eu una ştiu: că eram orb, şi acum văd.``</span> <span class="verse"><a name="26">26</a>Iarăş l-au întrebat: ,,Ce ţi -a făcut? Cum ţi -a deschis ochii?``</span> <span class="verse"><a name="27">27</a>,,Acum v'am spus``, le -a răspuns el, ,,şi n'aţi ascultat. Pentruce voiţi să mai auziţi încăodată? Doar n'aţi vrea să vă faceţi şi voi ucenicii Lui!``</span> <span class="verse"><a name="28">28</a>Ei l-au ocărît, şi i-au zis: ,,Tu eşti ucenicul Lui, noi sîntem ucenicii lui Moise.</span> <span class="verse"><a name="29">29</a>Ştim că Dumnezeu a vorbit lui Moise, dar acesta nu ştim de unde este.``</span> <span class="verse"><a name="30">30</a>,,Aici este mirarea``, le -a răspuns omul acela, ,,că voi nu ştiţi de unde este, şi totuş, El mi -a deschis ochii.</span> <span class="verse"><a name="31">31</a>Ştim că Dumnezeu n'ascultă pe păcătoşi; ci, dacă este cineva temător de Dumnezeu şi face voia Lui, pe acela îl ascultă.</span> <span class="verse"><a name="32">32</a>De cînd este lumea, nu s'a auzit să fi deschis cineva ochii unui orb din naştere.</span> <span class="verse"><a name="33">33</a>Dacă omul acesta n'ar veni dela Dumnezeu, n'ar putea face nimic.``</span> <span class="verse"><a name="34">34</a>,,Tu eşti născut cu totul în păcat``, i-au răspuns ei, ,,şi vrei să ne înveţi pe noi?`` Şi l-au dat afară.</span> <span class="verse"><a name="35">35</a>Isus a auzit că l-au dat afară; şi, cînd l -a găsit, i -a zis: ,,Crezi tu în Fiul lui Dumnezeu?``</span> <span class="verse"><a name="36">36</a>El a răspuns: ,,Şi cine este, Doamne, ca să cred în El?``</span> <span class="verse"><a name="37">37</a>,,L-ai şi văzut``, i -a zis Isus, ,,şi cel care vorbeşte cu tine, Acela este.``</span> <span class="verse"><a name="38">38</a>,,Cred, Doamne``, I -a zis el; şi I s'a închinat.</span> <span class="verse"><a name="39">39</a>Apoi Isus a zis: ,,Eu am venit în lumea aceasta pentru judecată: ca ceice nu văd, să vadă, şi ceice văd, să ajungă orbi.``</span> <span class="verse"><a name="40">40</a>Unii din Fariseii cari erau lîngă el, cînd au auzit aceste vorbe, I-au zis: ,,Doar n'om fi şi noi orbi!``</span> <span class="verse"><a name="41">41</a>,,Dacă aţi fi orbi``, le -a răspuns Isus, ,,n'aţi avea păcat; dar acum ziceţi: ,Vedem.` Tocmai de aceea, păcatul vostru rămîne.``</span> </p></div</div></div></body></html>