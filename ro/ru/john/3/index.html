<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/john">John</a> &gt <strong>Chapter 3</strong></div><p><span class="verse"><a name="1">1</a>Între Farisei era un om cu numele Nicodim, un fruntaş al Iudeilor.</span> <span class="verse"><a name="2">2</a>Acesta a venit la Isus, noaptea, şi I -a zis: ,,Învăţătorule, ştim că eşti un Învăţător, venit dela Dumnezeu; căci nimeni nu poate face semnele pe cari le faci Tu, dacă nu este Dumnezeu cu el.``</span> <span class="verse"><a name="3">3</a>Drept răspuns, Isus i -a zis: ,,Adevărat, adevărat îţi spun că, dacă un om nu se naşte din nou, nu poate vedea Împărăţia lui Dumnezeu.``</span> <span class="verse"><a name="4">4</a>Nicodim I -a zis: ,,Cum se poate naşte un om bătrîn? Poate el să intre a doua oară în pîntecele maicii sale, şi să se nască?``</span> <span class="verse"><a name="5">5</a>Isus i -a răspuns: ,,Adevărat, adevărat îţi spun, că, dacă nu se naşte cineva din apă şi din Duh, nu poate să intre în Împărăţia lui Dumnezeu.</span> <span class="verse"><a name="6">6</a>Ce este născut din carne, este carne, şi ce este născut din Duh, este duh.</span> <span class="verse"><a name="7">7</a>Nu te mira că ţi-am zis: ,,Trebuie să vă naşteţi din nou.</span> <span class="verse"><a name="8">8</a>Vîntul suflă încotro vrea, şi -i auzi vuietul; dar nu ştii de unde vine, nici încotro merge. Tot aşa este cu oricine este născut din Duhul.``</span> <span class="verse"><a name="9">9</a>Nicodim I -a zis: ,,Cum se poate face aşa ceva?``</span> <span class="verse"><a name="10">10</a>Isus I -a răspuns: ,,Tu eşti învăţătorul lui Israel, şi nu pricepi aceste lucruri?</span> <span class="verse"><a name="11">11</a>Adevărat, adevărat îţi spun, că noi vorbim ce ştim, şi mărturisim ce am văzut; şi voi nu primiţi mărturia noastră.</span> <span class="verse"><a name="12">12</a>Dacă v'am vorbit despre lucruri pămînteşti şi nu credeţi, cum veţi crede cînd vă voi vorbi despre lucrurile cereşti?</span> <span class="verse"><a name="13">13</a>Nimeni nu s'a suit în cer, afară de Cel ce S'a pogorît din cer, adică Fiul omului, care este în cer.</span> <span class="verse"><a name="14">14</a>Şi, după cum a înălţat Moise şarpele în pustie, tot aşa trebuie să fie înălţat şi Fiul omului,</span> <span class="verse"><a name="15">15</a>pentruca oricine crede în El să nu piară, ci să aibă viaţa vecinică.</span> <span class="verse"><a name="16">16</a>Fiindcă atît de mult a iubit Dumnezeu lumea, că a dat pe singurul Lui Fiu, pentruca oricine crede în El, să nu piară, ci să aibă viaţa vecinică.</span> <span class="verse"><a name="17">17</a>Dumnezeu, în adevăr, n'a trimes pe Fiul Său în lume ca să judece lumea, ci ca lumea să fie mîntuită prin El.</span> <span class="verse"><a name="18">18</a>Oricine crede în El, nu este judecat; dar cine nu crede, a şi fost judecat, pentrucă n'a crezut în Numele singurului Fiu al lui Dumnezeu.</span> <span class="verse"><a name="19">19</a>Şi judecata aceasta stă în faptul că, odată venită Lumina în lume, oamenii au iubit mai mult întunerecul decît lumina, pentrucă faptele lor erau rele.</span> <span class="verse"><a name="20">20</a>Căci oricine face răul, urăşte lumina, şi nu vine la lumină, ca să nu i se vădească faptele.</span> <span class="verse"><a name="21">21</a>Dar cine lucrează după adevăr, vine la lumină, pentruca să i se arate faptele, fiindcă sînt făcute în Dumnezeu.``</span> <span class="verse"><a name="22">22</a>După aceea Isus, şi ucenicii Lui, a venit în ţinutul Iudeii; şi stătea acolo cu ei şi boteza.</span> <span class="verse"><a name="23">23</a>Ioan boteza şi el în Enon, aproape de Salim, pentrucă acolo erau multe ape; şi oamenii veneau ca să fie botezaţi.</span> <span class="verse"><a name="24">24</a>Căci Ioan încă nu fusese aruncat în temniţă.</span> <span class="verse"><a name="25">25</a>Între ucenicii lui Ioan şi între un Iudeu, s'a iscat o neînţelegere cu privire la curăţire.</span> <span class="verse"><a name="26">26</a>Au venit deci la Ioan şi i-au zis: ,,Învăţătorule, Celce era cu tine dincolo de Iordan, şi despre care ai mărturisit tu, iată că botează, şi toţi oameni se duc la El.``</span> <span class="verse"><a name="27">27</a>Drept răspuns, Ioan i -a zis: ,,Omul nu poate primi decît ce -i este dat din cer.</span> <span class="verse"><a name="28">28</a>Voi înşivă îmi sînteţi martori că am zis: ,,Nu sînt eu Hristosul, ci sînt trimes înaintea Lui.</span> <span class="verse"><a name="29">29</a>Cine are mireasă, este mire; dar prietenul mirelui, care stă şi -l ascultă, se bucură foarte mult cînd aude glasul mirelui: şi această bucurie, care este a mea, este deplină.</span> <span class="verse"><a name="30">30</a>Trebuie ca El să crească, iar eu să mă micşorez.</span> <span class="verse"><a name="31">31</a>Celce vine din cer, este mai pe sus de toţi; celce este depe pămînt, este pămîntesc, şi vorbeşte ca de pe pămînt. Celce vine din cer, este mai pe sus de toţi.</span> <span class="verse"><a name="32">32</a>El mărturiseşte ce a văzut şi a auzit, şi totuş nimeni nu primeşte mărturia Lui.</span> <span class="verse"><a name="33">33</a>Cine primeşte mărturia Lui, adevereşte prin aceasta că Dumnezeu spune adevărul.</span> <span class="verse"><a name="34">34</a>Căci Acela, pe care L -a trimes Dumnezeu, vorbeşte cuvintele lui Dumnezeu, pentrucă Dumnezeu nu -I dă Duhul cu măsură.</span> <span class="verse"><a name="35">35</a>Tatăl iubeşte pe Fiul, şi a dat toate lucrurile în mîna Lui.</span> <span class="verse"><a name="36">36</a>Cine crede în Fiul, are viaţa vecinică; dar cine nu crede în Fiul, nu va vedea viaţa, ci mînia lui Dumnezeu rămîne peste el.``</span> </p></div</div></div></body></html>