<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Porunceşte copiilor lui Israel să-ţi aducă pentru sfeşnic untdelemn curat de măsline tescuite, ca să ţină candelele aprinse neîncetat.</span> <span class="verse"><a name="3">3</a>Aaron să -l pregătească dincoace de perdeaua dinlăuntru, care este înaintea mărturiei, în cortul întîlnirii, pentruca să ardă neîncetat de seara pînă dimineaţa în faţa Domnului. Aceasta este o lege vecinică pentru urmaşii voştri.</span> <span class="verse"><a name="4">4</a>Să aşeze candelele în sfeşnicul de aur curat, ca să ardă neîncetat înaintea Domnului.</span> <span class="verse"><a name="5">5</a>Să iei floare de făină, şi să faci din ea douăsprezece turte; fiecare turtă să fie făcută din două zecimi de efă.</span> <span class="verse"><a name="6">6</a>Să le pui în două şiruri, cîte şase în fiecare şir, pe masa de aur curat, înaintea Domnului.</span> <span class="verse"><a name="7">7</a>Peste fiecare şir să pui tămîie curată, care să fie pe pîne ca aducere aminte, ca un dar de mîncare mistuit de foc înaintea Domnului.</span> <span class="verse"><a name="8">8</a>În fiecare zi de Sabat să se pună aceste pîni înaintea Domnului, neîncetat: acesta este un legămînt vecinic pe care -l vor ţinea copiii lui Israel.</span> <span class="verse"><a name="9">9</a>Pînile acestea să fie ale lui Aaron şi ale fiilor lui, şi să le mănînce într'un loc sfînt; căci ele sînt pentru ei un lucru prea sfînt, o parte din darurile de mîncare mistuite de foc înaintea Domnului. Aceasta este o lege vecinică.``</span> <span class="verse"><a name="10">10</a>Fiul unei femei israelite şi al unui bărbat egiptean, venind în mijlocul copiilor lui Israel, s'a certat în tabără cu un bărbat israelit.</span> <span class="verse"><a name="11">11</a>Fiul femeii israelite a hulit şi a blestemat Numele lui Dumnezeu. L-au adus la Moise. Mamă-sa se numea Şelomit, fata lui Dibri, din seminţia lui Dan.</span> <span class="verse"><a name="12">12</a>L-au aruncat în temniţă, pînă va spune Moise ce va porunci Domnul.</span> <span class="verse"><a name="13">13</a>Domnul a vorbit lui Moise, şi a zis:</span> <span class="verse"><a name="14">14</a>,,Scoate din tabără pe cel ce a hulit; toţi ceice l-au auzit, să-şi pună mînile pe capul lui, şi toată adunarea să -l ucidă cu pietre.</span> <span class="verse"><a name="15">15</a>Să vorbeşti copiilor lui Israel, şi să le spui: ,Oricine va blestema pe Dumnezeul lui, îşi va lua pedeapsa pentru păcatul lui.</span> <span class="verse"><a name="16">16</a>Cine va blestema Numele Domnului, va fi pedepsit cu moartea: toată adunarea să -l ucidă cu pietre. Fie străin, fie băştinaş, să moară, pentrucă a hulit Numele lui Dumnezeu.</span> <span class="verse"><a name="17">17</a>Cine va da unui om o lovitură de moarte, să fie pedepsit cu moartea.</span> <span class="verse"><a name="18">18</a>Cine va da unui dobitoc o lovitură de moarte, să -l înlocuiască: viaţă pentru viaţă.</span> <span class="verse"><a name="19">19</a>Dacă cineva răneşte pe aproapele lui, să i se facă aşa cum a făcut şi el:</span> <span class="verse"><a name="20">20</a>frîntură pentru frîntură, ochi pentru ochi, dinte pentru dinte; să i se facă aceeaş rană pe care a făcut -o el aproapelui său.</span> <span class="verse"><a name="21">21</a>Cine va ucide un dobitoc, să -l înlocuiască; dar cine va ucide un om, să fie pedepsit cu moartea.</span> <span class="verse"><a name="22">22</a>Să aveţi aceeaş lege pentru străin ca şi pentru băştinaş; căci Eu sînt Domnul, Dumnezeul vostru.``</span> <span class="verse"><a name="23">23</a>Moise a vorbit copiilor lui Israel; au scos afară din tabără pe cel ce hulise, şi l-au ucis cu pietre. Copiii lui Israel au făcut după porunca pe care o dăduse lui Moise Domnul.</span> </p></div</div></div></body></html>