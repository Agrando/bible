<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Iată care va fi legea cu privire la cel lepros, în ziua curăţirii lui. Să -l aducă înaintea preotului.</span> <span class="verse"><a name="3">3</a>Preotul să iasă afară din tabără, şi să cerceteze pe cel lepros. Dacă leprosul este tămăduit de rana leprei,</span> <span class="verse"><a name="4">4</a>preotul să poruncească să se ia, pentru cel ce trebuie curăţit, două păsări vii şi curate, lemn de cedru, cărmîz şi isop.</span> <span class="verse"><a name="5">5</a>Preotul să poruncească să se junghie una din aceste păsări într'un vas de pămînt, în apă curgătoare.</span> <span class="verse"><a name="6">6</a>Să ia pasărea cea vie, lemnul de cedru, cărmîzul şi isopul, şi să le moaie, împreună cu pasărea cea vie, în sîngele păsării junghiate în apa curgătoare.</span> <span class="verse"><a name="7">7</a>Să stropească de şapte ori pe cel ce trebuie curăţit de lepră. Apoi să -l declare curat, şi să dea drumul păsării celei vii pe cîmp.</span> <span class="verse"><a name="8">8</a>Cel ce se curăţeşte, trebuie să-şi spele hainele, să-şi radă tot părul, şi să se scalde în apă; şi va fi curat. În urmă va putea să intre în tabără, dar să rămînă şapte zile afară din cort.</span> <span class="verse"><a name="9">9</a>În ziua a şaptea, să-şi radă tot părul, capul, barba şi sprîncenele: tot părul să şi -l radă; să-şi spele hainele şi să-şi scalde trupul în apă, şi va fi curat.</span> <span class="verse"><a name="10">10</a>A opta zi, să ia doi miei fără cusur, şi o oaie de un an fără cusur, trei zecimi dintr'o efă de floarea făinii, ca dar de mîncare frămîntat cu untdelemn, şi un log (pahar) de untdelemn.</span> <span class="verse"><a name="11">11</a>Preotul care face curăţirea să aducă înaintea Domnului pe omul care se curăţeşte şi toate lucrurile acestea, la uşa cortului întîlnirii.</span> <span class="verse"><a name="12">12</a>Preotul să ia unul din miei, şi să -l aducă jertfă pentru vină, împreună cu logul de untdelemn; să le legene într'o parte şi într'alta înaintea Domnului, ca dar legănat.</span> <span class="verse"><a name="13">13</a>Să junghie mielul în locul unde se junghie jertfele de ispăşire şi arderile de tot, adică în locul sfînt; căci, la jertfa pentru vină, ca şi la jertfa de ispăşire, dobitocul pentru jertfă va fi al preotului: el este un lucru prea sfînt.</span> <span class="verse"><a name="14">14</a>Preotul să ia din sîngele jertfei de ispăşire; să pună pe marginea urechii drepte a celui ce se curăţeşte, pe degetul cel mare dela mîna dreaptă a lui, şi pe degetul cel mare dela piciorul drept.</span> <span class="verse"><a name="15">15</a>Preotul să ia untdelemn din log, şi să toarne în palma mînii stîngi.</span> <span class="verse"><a name="16">16</a>Preotul să-şi moaie degetul mînii drepte în untdelemnul din palma mînii stîngi, şi să stropească din untdelemn de şapte ori cu degetul înaintea Domnului.</span> <span class="verse"><a name="17">17</a>Din untdelemnul care -i mai rămîne în mînă, preotul să pună pe (moalele) marginea urechii drepte a celui ce se curăţeşte, pe degetul cel mare al mînii drepte şi pe degetul cel mare al piciorului drept, deasupra sîngelui dela jertfa pentru vină.</span> <span class="verse"><a name="18">18</a>Iar untdelemnul care -i mai rămîne în mînă, preotul să -l pună pe capul celui ce se curăţeşte; şi preotul să facă ispăşire pentru el înaintea Domnului.</span> <span class="verse"><a name="19">19</a>Apoi preotul să aducă jertfa de ispăşire; şi să facă ispăşire pentru cel ce se curăţeşte de întinăciunea lui. În urmă să junghie arderea de tot.</span> <span class="verse"><a name="20">20</a>Preotul să aducă pe altar arderea de tot şi darul de mîncare; şi să facă ispăşire pentru omul acesta, şi va fi curat.</span> <span class="verse"><a name="21">21</a>Dacă este sărac şi nu poate să aducă toate aceste lucruri, atunci să ia un singur miel, care să fie adus ca jertfă pentru vină, după ce a fost legănat într'o parte şi într'alta, ca dar legănat, şi să facă ispăşire pentru el. Să ia o zecime din floarea făinii, frămîntată cu untdelemn, pentru darul de mîncare, şi un log de untdelemn.</span> <span class="verse"><a name="22">22</a>Să ia şi două turturele sau doi pui de porumbel, după mijloacele lui, unul ca jertfă de ispăşire, celalt ca ardere de tot.</span> <span class="verse"><a name="23">23</a>În ziua a opta, să aducă pentru curăţirea lui toate aceste lucruri la preot, la uşa cortului întîlnirii, înaintea Domnului.</span> <span class="verse"><a name="24">24</a>Preotul să ia mielul pentru jertfa de vină, şi logul cu untdelemn; şi să le legene într'o parte şi într'alta, ca dar legănat, înaintea Domnului.</span> <span class="verse"><a name="25">25</a>Să junghie mielul jertfei pentru vină. Preotul să ia din sîngele jertfei pentru vină; să pună pe marginea urechii drepte a celui ce se curăţeşte, pe degetul cel mare al mînii drepte şi pe degetul cel mare al piciorului drept.</span> <span class="verse"><a name="26">26</a>Preotul să toarne untdelemn în palma mînii stîngi.</span> <span class="verse"><a name="27">27</a>Preotul să stropească de şapte ori cu degetul de la mîna dreaptă înaintea Domnului din untdelemnul care este în mîna stîngă a lui.</span> <span class="verse"><a name="28">28</a>Iar din untdelemnul din mîna lui, preotul să pună pe marginea urechii drepte a celui ce se curăţeşte, pe degetul cel mare al mînii drepte, şi pe degetul cel mare al piciorului drept, în locul unde a pus din sîngele jertfei pentru vină.</span> <span class="verse"><a name="29">29</a>Ce mai rămîne din untdelemn în mînă, preotul să -l pună pe capul celui ce se curăţeşte, ca să facă ispăşire pentru el înaintea Domnului.</span> <span class="verse"><a name="30">30</a>Apoi să aducă una din turturele sau un pui de porumbel, cum va putea,</span> <span class="verse"><a name="31">31</a>unul ca jertfă de ispăşire, şi altul ca ardere de tot, împreună cu darul de mîncare; şi preotul să facă ispăşire înaintea Domnului pentru cel ce se curăţeşte.</span> <span class="verse"><a name="32">32</a>Aceasta este legea pentru curăţirea celui ce are o rană de lepră, şi nu poate să aducă tot ce este rînduit pentru curăţirea lui.``</span> <span class="verse"><a name="33">33</a>Domnul a vorbit lui Moise şi lui Aaron, şi a zis:</span> <span class="verse"><a name="34">34</a>,,După ce veţi intra în ţara Canaanului, pe care v'o dau în stăpînire, dacă voi trimete o rană de lepră pe vreo casă din ţara pe care o veţi stăpîni,</span> <span class="verse"><a name="35">35</a>cel cu casa să se ducă să spună preotului, şi să zică: ,Mi se pare că este ceva ca o rană în casa mea.`</span> <span class="verse"><a name="36">36</a>Preotul, înainte de a intra ca să cerceteze rana, să poruncească să se deşerte casa, ca nu cumva tot ce este în ea să se facă necurat. După aceea să intre preotul şi să cerceteze casa.</span> <span class="verse"><a name="37">37</a>Preotul să cerceteze rana. Dacă vede că pe zidurile casei sînt nişte gropişoare verzui sau roşietice, părînd mai adînci decît zidul,</span> <span class="verse"><a name="38">38</a>să iasă din casă, şi, cînd va ajunge la uşă, să pună să încuie casa şapte zile.</span> <span class="verse"><a name="39">39</a>În ziua a şaptea, preotul să se întoarcă în ea. Şi dacă va vedea că rana s'a întins pe zidurile casei</span> <span class="verse"><a name="40">40</a>să poruncească să se scoată pietrele atinse de rană, şi să le arunce afară din cetate într'un loc necurat.</span> <span class="verse"><a name="41">41</a>Să pună să răzăluiască toată partea din lăuntru a casei, şi tencuiala răzăluită să se arunce afară din cetate, într'un loc necurat.</span> <span class="verse"><a name="42">42</a>Să ia alte pietre şi să le pună în locul celor dintîi; şi să se ia altă tencuială ca să se tencuiască din nou casa.</span> <span class="verse"><a name="43">43</a>Dacă rana se va întoarce şi va izbucni din nou în casă, după ce au scos pietrele, după ce au răzăluit şi tencuit din nou casa,</span> <span class="verse"><a name="44">44</a>preotul să se întoarcă în ea. Şi dacă vede că rana s'a întins în casă, este o lepră învechită în casă: casa este necurată.</span> <span class="verse"><a name="45">45</a>Să dărîme casa, lemnele, şi toată tencuiala casei; şi să scoată aceste lucruri afară din cetate, într'un loc necurat.</span> <span class="verse"><a name="46">46</a>Cine va intra în casă în tot timpul cînd era închisă, va fi necurat pînă seara.</span> <span class="verse"><a name="47">47</a>Cine se va culca în casă, să-şi spele hainele. Cine va mînca în casă, deasemenea să-şi spele hainele.</span> <span class="verse"><a name="48">48</a>Dacă preotul, care s'a întors în casă, vede că rana nu s'a întins, dupăce a fost tencuită din nou casa, să declare casa curată, căci rana este vindecată.</span> <span class="verse"><a name="49">49</a>Pentru curăţirea casei să ia două păsări, lemn de cedru, cărmîz şi isop.</span> <span class="verse"><a name="50">50</a>Să junghie una din păsări într'un vas de pămînt, într'o apă curgătoare.</span> <span class="verse"><a name="51">51</a>Să ia lemnul de cedru, isopul, cărmîzul şi pasărea cea vie; să le moaie în sîngele păsării junghiate şi în apa curgătoare, şi să stropească de şapte ori casa.</span> <span class="verse"><a name="52">52</a>Să cureţe casa cu sîngele pasării, cu apa curgătoare, cu pasărea cea vie, cu lemnul de cedru, cu isopul şi cărmîzul.</span> <span class="verse"><a name="53">53</a>Să dea drumul păsării celei vii afară din cetate, pe cîmp. Să facă astfel ispăşire pentru casă, şi ea va fi curată.</span> <span class="verse"><a name="54">54</a>Aceasta este legea pentru orice rană de lepră şi pentru rîia de cap,</span> <span class="verse"><a name="55">55</a>pentru lepra de pe haine şi de pe case,</span> <span class="verse"><a name="56">56</a>pentru umflături, pentru pecingini şi pentru pete:</span> <span class="verse"><a name="57">57</a>ea arată cînd un lucru este necurat, şi cînd este curat. Aceasta este legea pentru lepră.``</span> </p></div</div></div></body></html>