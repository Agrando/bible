<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/lev">Leviticus</a> &gt <strong>Chapter 9</strong></div><p><span class="verse"><a name="1">1</a>În ziua a opta, Moise a chemat pe Aaron şi pe fiii lui, şi pe bătrînii lui Israel.</span> <span class="verse"><a name="2">2</a>Şi a zis lui Aaron: ,,Ia un viţel pentru jertfa de ispăşire, şi un berbece pentru arderea de tot, amîndoi fără cusur, şi adu -i înaintea Domnului.</span> <span class="verse"><a name="3">3</a>Să vorbeşti copiilor lui Israel, şi să le spui: ,Luaţi un ţap, pentru jertfa de ispăşire, un viţel şi un miel de un an şi fără cusur, pentru arderea de tot;</span> <span class="verse"><a name="4">4</a>un taur şi un berbece, pentru jertfa de mulţămire, ca să -i jertfiţi înaintea Domnului, şi un dar de mîncare, frămîntat cu untdelemn. Căci azi vi se va arăta Domnul.``</span> <span class="verse"><a name="5">5</a>Ei au adus înaintea cortului întîlnirii tot ce poruncise Moise; şi toată adunarea s'a apropiat, şi a stătut înaintea Domnului.</span> <span class="verse"><a name="6">6</a>Moise a zis: ,,Să faceţi ce a poruncit Domnul; şi vi se va arăta slava Domnului.``</span> <span class="verse"><a name="7">7</a>Moise a zis lui Aaron: ,,Apropie-te de altar; adu-ţi jertfa ta de ispăşire şi arderea ta de tot, şi fă ispăşire pentru tine şi pentru popor; adu şi jertfa poporului şi fă ispăşire pentru el, cum a poruncit Domnul.``</span> <span class="verse"><a name="8">8</a>Aaron s'a apropiat de altar, şi a junghiat viţelul pentru jertfa lui de ispăşire.</span> <span class="verse"><a name="9">9</a>Fiii lui Aaron i-au adus sîngele la el; el şi -a muiat degetul în sînge, a uns coarnele altarului, iar celalt sînge l -a turnat la picioarele altarului.</span> <span class="verse"><a name="10">10</a>A ars pe altar grăsimea, rărunchii, şi prapurul ficatului dela viţelul pentru jertfa de ispăşire, cum poruncise lui Moise Domnul.</span> <span class="verse"><a name="11">11</a>Iar carnea şi pielea le -a ars în foc afară din tabără.</span> <span class="verse"><a name="12">12</a>A junghiat apoi arderea de tot. Fiii lui Aaron i-au adus sîngele la el, şi el l -a stropit pe altar dejur împrejur.</span> <span class="verse"><a name="13">13</a>I-au adus şi arderea de tot tăiată în bucăţi, cu cap cu tot, şi le -a ars pe altar.</span> <span class="verse"><a name="14">14</a>A spălat măruntaiele şi picioarele, şi le -a ars pe altar, deasupra arderii de tot.</span> <span class="verse"><a name="15">15</a>În urmă, a adus jertfa pentru popor. A luat ţapul pentru jertfa de ispăşire a poporului, l -a junghiat, şi l -a adus jertfă de ispăşire, ca şi pe cea dintîi jertfă.</span> <span class="verse"><a name="16">16</a>A adus apoi arderea de tot, şi a jertfit -o, după rînduielile aşezate.</span> <span class="verse"><a name="17">17</a>A adus şi jertfa de mîncare, a umplut un pumn din ea, şi a ars -o pe altar, afară de arderea de tot de dimineaţă.</span> <span class="verse"><a name="18">18</a>A junghiat apoi taurul şi berbecele, ca jertfă de mulţămire pentru popor. Fiii lui Aaron au adus sîngele la el, şi el a stropit pe altar de jur împrejur.</span> <span class="verse"><a name="19">19</a>I-au adus apoi grăsimea taurului şi a berbecelui, coada, grăsimea care acopere măruntaiele, rărunchii, şi prapurul ficatului;</span> <span class="verse"><a name="20">20</a>au pus grăsimile acestea deasupra piepturilor, şi el a ars grăsimile pe altar.</span> <span class="verse"><a name="21">21</a>Aaron a legănat într'o parte şi într'alta, ca dar legănat înaintea Domnului, piepturile şi spata dreaptă, cum poruncise lui Moise Domnul.</span> <span class="verse"><a name="22">22</a>Aaron şi -a ridicat mînile spre popor, şi l -a binecuvîntat. Apoi, dupăce a adus jertfa de ispăşire, ardereadetot şi jertfa de mulţămire, s'a pogorît.</span> <span class="verse"><a name="23">23</a>Moise şi Aaron au intrat în cortul întîlnirii. Cînd au ieşit din el, au binecuvîntat poporul. Şi slava Domnului s'a arătat întregului popor.</span> <span class="verse"><a name="24">24</a>Un foc a eşit dinaintea Domnului, şi a mistuit pe altar arderea de tot şi grăsimile. Tot poporul a văzut lucrul acesta; au scos strigăte de bucurie, şi s'au aruncat cu faţa la pămînt.</span> </p></div</div></div></body></html>