<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Domnul a vorbit lui Moise, şi a zis:</span> <span class="verse"><a name="2">2</a>,,Vorbeşte copiilor lui Israel şi spune-le: ,Eu sînt Domnul, Dumnezeul vostru.</span> <span class="verse"><a name="3">3</a>Să nu faceţi ce se face în ţara Egiptului unde aţi locuit, şi să nu faceţi ce se face în ţara Canaanului unde vă duc Eu: să nu vă luaţi după obiceiurile lor.</span> <span class="verse"><a name="4">4</a>Să împliniţi poruncile Mele, şi să ţineţi legile Mele: să le urmaţi. Eu sînt Domnul, Dumnezeul vostru.</span> <span class="verse"><a name="5">5</a>Să păziţi legile şi poruncile Mele: omul care le va împlini, va trăi prin ele. Eu sînt Domnul!</span> <span class="verse"><a name="6">6</a>Nici unul din voi să nu se apropie de ruda lui de sînge, ca să -i descopere goliciunea. Eu sînt Domnul.</span> <span class="verse"><a name="7">7</a>Să nu descoperi goliciunea tatălui tău, nici goliciunea mamei tale. Ţi-este mamă: să nu -i descoperi goliciunea.</span> <span class="verse"><a name="8">8</a>Să nu descoperi goliciunea nevestei tatălui tău. Este goliciunea tatălui tău.</span> <span class="verse"><a name="9">9</a>Să nu descoperi goliciunea sorei tale, fata tatălui tău, sau fata mamei tale, născută în casă sau afară din casă.</span> <span class="verse"><a name="10">10</a>Să nu descoperi goliciunea fetei fiului tău sau a fetei tale. Căci este goliciunea ta.</span> <span class="verse"><a name="11">11</a>Să nu descoperi goliciunea fetei nevestei tatălui tău, născută din tatăl tău. Ţi-este soră.</span> <span class="verse"><a name="12">12</a>Să nu descoperi goliciunea sorei tatălui tău. Este rudă de aproape cu tatăl tău.</span> <span class="verse"><a name="13">13</a>Să nu descoperi goliciunea sorei mamei tale. Este rudă de aproape cu mama ta.</span> <span class="verse"><a name="14">14</a>Să nu descoperi goliciunea fratelui tatălui tău. Să nu te apropii de nevasta lui. Ţi-este mătuşă.</span> <span class="verse"><a name="15">15</a>Să nu descoperi goliciunea nurorei tale. Este nevasta fiului tău: să nu -i descoperi goliciunea.</span> <span class="verse"><a name="16">16</a>Să nu descoperi goliciunea nevestei fratelui tău. Este goliciunea fratelui tău.</span> <span class="verse"><a name="17">17</a>Să nu descoperi goliciunea unei femei şi a fetei ei. Să nu iei pe fata fiului ei, nici pe fata fetei ei, ca să le descoperi goliciunea. Îţi sînt rude de aproape: este o nelegiuire.</span> <span class="verse"><a name="18">18</a>Să nu iei pe sora nevestei tale, ca să -i faci în necaz, descoperindu -i goliciunea alături de nevastă-ta, cît timp ea este încă în viaţă.</span> <span class="verse"><a name="19">19</a>Să nu te apropii de o femeie în timpul necurăţiei ei, cînd este la soroc, ca să -i descoperi goliciunea.</span> <span class="verse"><a name="20">20</a>Să nu te împreuni cu nevasta semenului tău, ca să te pîngăreşti cu ea.</span> <span class="verse"><a name="21">21</a>Să nu dai pe nici unul din copiii tăi ca să fie adus jertfă lui Moloh, şi să nu pîngăreşti Numele Dumnezeului tău. Eu sînt Domnul.</span> <span class="verse"><a name="22">22</a>Să nu te culci cu un bărbat cum se culcă cineva cu o femeie. Este o urîciune.</span> <span class="verse"><a name="23">23</a>Să nu te culci cu o vită, ca să te pîngăreşti cu ea. Femeia să nu se apropie de o vită, ca să curvească cu ea. Este o mare mişelie.</span> <span class="verse"><a name="24">24</a>Să nu vă spurcaţi cu nici unul din aceste lucruri, căci prin toate aceste lucruri s'au spurcat neamurile pe cari le voi izgoni dinaintea voastră.</span> <span class="verse"><a name="25">25</a>Ţara a fost spurcată prin ele; Eu îi voi pedepsi fărădelegea, şi pămîntul va vărsa din gura lui pe locuitorii lui.</span> <span class="verse"><a name="26">26</a>Păziţi dar legile şi poruncile Mele, şi nu faceţi niciuna din aceste spurcăciuni, nici băştinaşul, nici străinul care locuieşte în mijlocul vostru.</span> <span class="verse"><a name="27">27</a>Căci toate aceste spurcăciuni le-au făcut oamenii din ţara aceasta, cari au fost înaintea voastră în ea; şi astfel ţara a fost pîngărită.</span> <span class="verse"><a name="28">28</a>Luaţi seama ca nu cumva să vă verse şi pe voi ţara din gura ei, dacă o spurcaţi, cum a vărsat pe neamurile cari erau în ea înaintea voastră.</span> <span class="verse"><a name="29">29</a>Căci toţi cei ce vor face vreuna din aceste spurcăciuni, vor fi nimiciţi din mijlocul poporului lor.</span> <span class="verse"><a name="30">30</a>Păziţi poruncile Mele, şi nu faceţi niciunul din obiceiurile urîte cari se făceau înaintea voastră, ca să nu vă spurcaţi cu ele. Eu sînt Domnul Dumnezeul vostru.``</span> </p></div</div></div></body></html>