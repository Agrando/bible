<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ro/ru/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ro">Romanian</a> &gt; <a href="/ro/ru">Rumanian Version</a> &gt; <a href="/ro/ru/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Domnul a vorbit lui Moise şi lui Aaron, şi a zis:</span> <span class="verse"><a name="2">2</a>,,Cînd un om va avea pe pielea trupului o umflătură, o pecingine, sau o pată albă, care va semăna cu o rană de lepră pe pielea trupului lui, trebuie adus la preotul Aaron, sau la unul din fiii lui, cari sînt preoţi.</span> <span class="verse"><a name="3">3</a>Preotul să cerceteze rana de pe pielea trupului. Dacă părul din rană s'a făcut alb, şi dacă rana se arată mai adîncă decît pielea trupului, este o rană de lepră: preotul care va face cercetarea, să declare pe omul acela necurat.</span> <span class="verse"><a name="4">4</a>Dacă pe pielea trupului va fi o pată albă, care nu se arată mai adîncă decît pielea, şi dacă părul nu s'a făcut alb, preotul să închidă şapte zile pe cel cu rana.</span> <span class="verse"><a name="5">5</a>A şaptea zi preotul să -l cerceteze iarăş. Dacă i se pare că rana a stat pe loc şi nu s'a întins pe piele, preotul să -l închidă a doua oară încă şapte zile.</span> <span class="verse"><a name="6">6</a>Preotul să -l cerceteze a doua oară în ziua a şaptea. Dacă rana a mai scăzut şi nu s'a întins pe piele, preotul va spune că omul acesta este curat: este o pecingine; el să-şi spele hainele, şi va fi curat.</span> <span class="verse"><a name="7">7</a>Dar dacă pecinginea s'a întins pe piele, dupăce s'a arătat el preotului şi după ce acesta l -a declarat curat, să se mai supună încă odată cercetării preotului.</span> <span class="verse"><a name="8">8</a>Preotul îl va cerceta. Dacă pecinginea s'a întins pe piele, preotul îl va declara necurat: este lepră.</span> <span class="verse"><a name="9">9</a>Cînd se va arăta o rană de lepră pe un om, să -l aducă la preot.</span> <span class="verse"><a name="10">10</a>Preotul să -l cerceteze. Şi dacă are pe piele o umflătură albă, dacă umflătura aceasta a făcut ca părul să albească, şi în umflătură este şi o urmă de carne vie,</span> <span class="verse"><a name="11">11</a>atunci pe pielea trupului omului acestuia este o lepră învechită: preotul să -l declare necurat; să nu -l închidă, căci este necurat.</span> <span class="verse"><a name="12">12</a>Dacă lepra va face o spuzeală pe piele, şi va acoperi toată pielea celui cu rana, din cap pînă în picioare, pretutindeni pe unde-şi va arunca preotul privirile,</span> <span class="verse"><a name="13">13</a>preotul să -l cerceteze; şi dacă va vedea că lepra a acoperit tot trupul, să declare curat pe cel cu rana: fiindcă s'a făcut toată albă, el este curat.</span> <span class="verse"><a name="14">14</a>Dar în ziua cînd se va vedea în el carne vie, va fi necurat;</span> <span class="verse"><a name="15">15</a>cînd preotul va vedea carnea vie, să -l declare necurat: carnea vie este necurată, este lepră.</span> <span class="verse"><a name="16">16</a>Dacă se schimbă carnea vie şi se face albă, să se ducă la preot;</span> <span class="verse"><a name="17">17</a>preotul să -l cerceteze, şi dacă rana s'a făcut albă, preotul să declare curat pe cel cu rana: el este curat.</span> <span class="verse"><a name="18">18</a>Cînd un om va avea pe pielea trupului său o bubă care a fost tămăduită,</span> <span class="verse"><a name="19">19</a>şi pe locul unde era buba se va arăta o umflătură albă sau o pată de un alb roşietic, omul acela să se arate preotului.</span> <span class="verse"><a name="20">20</a>Preotul să -l cerceteze. Dacă pata pare mai adîncă decît pielea, şi dacă părul s'a făcut alb, preotul să -l declare necurat: este o rană de lepră, care a dat în bubă.</span> <span class="verse"><a name="21">21</a>Dacă preotul vede că nu este păr alb în pată, că ea nu este mai adîncă decît pielea, şi că a mai scăzut, să închidă pe omul acela şapte zile.</span> <span class="verse"><a name="22">22</a>Dacă s'a întins pata pe piele, preotul să -l declare necurat: este o rană de lepră.</span> <span class="verse"><a name="23">23</a>Dar dacă pata a rămas pe loc şi nu s'a întins, este semnul rănii uscate unde a fost buba; preotul să -l declare curat.</span> <span class="verse"><a name="24">24</a>Cînd un om va avea pe pielea trupului o arsură pricinuită de foc, şi se va arăta pe urma arsurii o pată albă sau de un alb roşietic,</span> <span class="verse"><a name="25">25</a>preotul să -l cerceteze. Dacă părul din pată s'a făcut alb, şi ea pare mai adîncă decît pielea, este lepră, care a dat în arsură; preotul să declare pe omul acela necurat: este o rană de lepră.</span> <span class="verse"><a name="26">26</a>Dacă preotul vede că nu este păr alb în pată, că ea nu este mai adîncă decît pielea, şi că a mai scăzut, să închidă pe omul acela şapte zile.</span> <span class="verse"><a name="27">27</a>Preotul să -l cerceteze a şaptea zi. Şi dacă pata s'a întins pe piele, preotul să -l declare necurat: este o rană de lepră.</span> <span class="verse"><a name="28">28</a>Dar dacă pata a rămas pe loc, nu s'a întins pe piele, şi a mai scăzut, este o rană pricinuită de umflătura arsurii; preotul să -l declare curat, căci este semnul rănii vindecate a arsurii.</span> <span class="verse"><a name="29">29</a>Cînd un bărbat sau o femeie va avea o rană pe cap sau la barbă,</span> <span class="verse"><a name="30">30</a>preotul să cerceteze rana. Dacă pare mai adîncă decît pielea şi are păr gălbui şi subţire, preotul să declare pe omul acela necurat: este rîie de cap, este lepră de cap sau de barbă.</span> <span class="verse"><a name="31">31</a>Dacă preotul vede că rana rîiei nu pare mai adîncă decît pielea, şi n'are păr negru, să închidă şapte zile pe cel cu rana de rîie la cap.</span> <span class="verse"><a name="32">32</a>Preotul să cerceteze rana a şaptea zi. Dacă rîia nu s'a întins, dacă n'are păr gălbui, şi dacă nu pare mai adîncă decît pielea,</span> <span class="verse"><a name="33">33</a>cel cu rîia la cap să se radă, dar să nu radă locul unde este rîia; şi preotul să -l închidă a doua oară şapte zile.</span> <span class="verse"><a name="34">34</a>Preotul să cerceteze rîia a şaptea zi. Dacă rîia nu s'a întins pe piele, şi nu pare mai adîncă decît pielea, preotul să -l declare curat; el să-şi spele hainele, şi va fi curat.</span> <span class="verse"><a name="35">35</a>Dar dacă rîia s'a întins pe piele, dupăce a fost declarat curat,</span> <span class="verse"><a name="36">36</a>preotul să -l cerceteze. Şi dacă rîia s'a întins pe piele, preotul n'are să mai caute să vadă dacă are păr galbui: este necurat.</span> <span class="verse"><a name="37">37</a>Dacă i se pare că rîia a stătut pe loc, şi că din ea a crescut păr negru, rîia este vindecată: este curat, şi preotul să -l declare curat.</span> <span class="verse"><a name="38">38</a>Cînd un bărbat sau o femeie va avea pete pe pielea trupului, şi anume pete albe,</span> <span class="verse"><a name="39">39</a>preotul să -l cerceteze. Dacă pe pielea trupului lui sînt pete de un alb gălbui, acestea nu sînt decît nişte pete cari au făcut spuzeală pe piele: este curat.</span> <span class="verse"><a name="40">40</a>Cînd unui om îi va cădea părul de pe cap, este pleşuv: este curat.</span> <span class="verse"><a name="41">41</a>Dacă i -a căzut părul de pe cap numai în partea dinainte, este pleşuv în partea dinainte: este curat.</span> <span class="verse"><a name="42">42</a>Dar dacă în partea pleşuvă dinainte sau dinapoi este o rană de un alb roşietic, este lepră, care a făcut spuzeală în partea pleşuvă dinainte sau dinapoi.</span> <span class="verse"><a name="43">43</a>Preotul să -l cerceteze. Dacă în partea pleşuvă dinapoi sau dinainte este o umflătură de rană de un alb roşietic, asemănătoare cu lepra de pe pielea trupului,</span> <span class="verse"><a name="44">44</a>este lepros, este necurat: preotul să -l declare necurat; rana lui este pe cap.</span> <span class="verse"><a name="45">45</a>Leprosul, atins de această rană, să-şi poarte hainele sfîşiate, şi să umble cu capul gol; să-şi acopere barba, şi să strige: ,Necurat! Necurat!`</span> <span class="verse"><a name="46">46</a>Cîtă vreme va avea rana, va fi necurat: este necurat. Să locuiască singur; locuinţa lui să fie afară din tabără.</span> <span class="verse"><a name="47">47</a>Cînd se va arăta o rană de lepră pe o haină, fie haină de lînă, fie haină de in,</span> <span class="verse"><a name="48">48</a>în urzeală sau în bătătură de in sau de lînă, pe o piele sau pe vreun lucru de piele,</span> <span class="verse"><a name="49">49</a>şi rana va fi verzuie sau roşietică pe haină sau pe piele, în urzeală sau în bătătură, sau pe vreun lucru de piele, este o rană de lepră, şi trebuie arătată preotului.</span> <span class="verse"><a name="50">50</a>Preotul să cerceteze rana, şi să închidă şapte zile lucrul cu rana.</span> <span class="verse"><a name="51">51</a>Să cerceteze a şaptea zi rana. Dacă rana s'a întins pe haină, în urzeală sau în bătătură, pe piele sau pe lucrul acela de piele, este o rană de lepră învechită: lucrul acela este necurat.</span> <span class="verse"><a name="52">52</a>Să ardă haina, urzeala sau bătătura de lînă sau de in, sau lucrul de piele pe care se găseşte rana, căci este o lepră învechită: să fie ars în foc.</span> <span class="verse"><a name="53">53</a>Dar dacă preotul vede că rana nu s'a întins pe haină, pe urzeală sau pe bătătură, sau pe lucrul acela de piele,</span> <span class="verse"><a name="54">54</a>să poruncească să se spele partea atinsă de rană, şi să -l închidă a doua oară şapte zile.</span> <span class="verse"><a name="55">55</a>Preotul să cerceteze rana, după ce se va spăla. Şi dacă rana nu şi -a schimbat înfăţişarea şi nu s'a întins, lucrul acela este necurat: să fie ars în foc, căci o parte din faţă sau din dos a fost roasă.</span> <span class="verse"><a name="56">56</a>Dacă preotul vede că rana a mai scăzut, după ce a fost spălată, s'o rupă din haină sau din piele, din urzeală sau din bătătură.</span> <span class="verse"><a name="57">57</a>Şi dacă se mai iveşte pe haină, în urzeală sau în bătătură, sau pe lucrul de piele, înseamnă că este o spuzeală de lepră: lucrul atins de rană să fie ars în foc.</span> <span class="verse"><a name="58">58</a>Haina, urzeala sau bătătura, sau vreun lucru de piele, care a fost spălat, şi unde a pierit rana, să se mai spele a doua oară, şi va fi curat.</span> <span class="verse"><a name="59">59</a>Aceasta este legea privitoare la rana leprei, cînd loveşte hainele de lînă sau de in, urzeala sau bătătura, sau un lucru oarecare de piele, şi după care vor fi declarate curate sau necurate.``</span> </p></div</div></div></body></html>