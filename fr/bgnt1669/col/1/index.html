<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/col">Colossians</a> &gt <strong>Chapter 1</strong></div><p><span class="verse"><a name="1">1</a>Paul Apostre de Jesus Christ par la volonté de Dieu, et le frere Timothée:</span> <span class="verse"><a name="2">2</a>Aux Saints et Freres fideles en Christ qui sont à Colosses: Grace vous soit et paix, de par Dieu nostre Pere, et de par le Seigneur Jesus Christ.</span> <span class="verse"><a name="3">3</a>Nous rendons toûjours graces de vous à Dieu, qui est le Pere de nostre Seigneur Jesus Christ prians toûjours pour vous.</span> <span class="verse"><a name="4">4</a>Ayans ouï parler de vostre foi en Jesus Christ, et de la charité que vous avez envers tous les Saints:</span> <span class="verse"><a name="5">5</a>Pour l'esperance qui vous est reservée és cieux, laquelle vous avez ci-devant ouïe par la parole de verité, assavoir de l'Evangile;</span> <span class="verse"><a name="6">6</a>Qui est parvenu à vous, comme aussi il est par tout le monde, et fructifie ainsi en vous, depuis le jour que vous avez ouï et connu la grace de Dieu en verité.</span> <span class="verse"><a name="7">7</a>Comme aussi vous l'avez appris d'Epaphras nostre cher compagnon de service, qui est fidele ministre de Christ pour vous:</span> <span class="verse"><a name="8">8</a>Lequel aussi nous a declaré vostre charité que vous avez en Esprit.</span> <span class="verse"><a name="9">9</a>Et partant aussi dés le jour que nous avons entendu cela, nous ne cessons de prier pour vous, et de demander que vous soyez remplis de la connoissance de la volonté d'icelui, en toute sapience et intelligence spirituelle:</span> <span class="verse"><a name="10">10</a>Afin que vous cheminiez dignement comme il est seant selon le Seigneur, en lui plaisant entierement, fructifians en toute bonne oeuvre, et croissans en la connoissance de Dieu:</span> <span class="verse"><a name="11">11</a>Estans fortifiez en toute force, selon la vertu de sa gloire, en toute souffrance et esprit patient avec joye:</span> <span class="verse"><a name="12">12</a>Rendans graces au Pere qui nous a rendus capables de participer à l'heritage des Saints en la lumiere:</span> <span class="verse"><a name="13">13</a>Lequel nous a delivrez de la puissance des tenebres, et nous a transportez au Royaume de son Fils bien-aimé.</span> <span class="verse"><a name="14">14</a>En qui nous avons delivrance par son sang, assavoir remission des pechez.</span> <span class="verse"><a name="15">15</a>Lequel est l'image de Dieu invisible, le premier né de toute creature.</span> <span class="verse"><a name="16">16</a>Car par lui ont esté creés toutes les choses qui sont és cieux et qui sont en la terre, visibles et invisibles, soit les Trônes, ou les Dominations, ou les Principautez, ou les Puissances: toutes choses ont esté creés par lui et pour lui.</span> <span class="verse"><a name="17">17</a>Et il est devant toutes choses, et toutes subsistent par lui.</span> <span class="verse"><a name="18">18</a>Et c'est lui qui est le Chef du corps de l'Eglise, et qui est le commencement et le premier-né d'entre les morts: afin qu'il tienne le premier lieu en toutes choses.</span> <span class="verse"><a name="19">19</a>Car le bon-plaisir du Pere a esté que toute plenitude habitast en lui:</span> <span class="verse"><a name="20">20</a>Et de reconcilier par lui toutes choses à soi, ayant fait la paix par sang de la croix d'icelui, assavoir tant les choses qui sont és cieux, que celles qui sont en la terre.</span> <span class="verse"><a name="21">21</a>Et vous qui estiez autrefois estrangez de lui, et qui estiez ses ennemis en vostre entendement, en mauvaises oeuvres:</span> <span class="verse"><a name="22">22</a>Maintenant toutefois il vous a reconciliez au corps de sa chair, par la mort, pour vous rendre saints, sans tache, et irreprehensibles devant soi.</span> <span class="verse"><a name="23">23</a>Voire si vous demeurez en la foi, estans fondez et fermes, et n'estes point transportez hors de l'esperance de l'Evangile que vous avez ouï, lequel est presché entre toute creature qui est sous le ciel, duquel moi Paul ai esté fait ministre.</span> <span class="verse"><a name="24">24</a>Dont je m'éjouïs maintenant en mes souffrances pour vous, et accomplis le reste des afflictions de Christ en ma chair, pour son corps, qui est l'Eglise:</span> <span class="verse"><a name="25">25</a>De laquelle j'ai esté fait ministre, selon la dispensation de Dieu qui m'a esté donnée envers vous, pour accomplir la parole de Dieu.</span> <span class="verse"><a name="26">26</a>Assavoir le mystere qui avoit esté caché dés tous les siecles et âges: mais qui est maintenant manifesté à ses Saints:</span> <span class="verse"><a name="27">27</a>Ausquels Dieu a voulu donner à connoistre quelles sont les richesses de la gloire de ce mystere entre les Gentils, qui est Christ en vous, l'esperance de gloire:</span> <span class="verse"><a name="28">28</a>Lequel nous annonçons, admonestans tout homme, et enseignans tout homme, et enseignans tout homme en toute sapience: afin que nous rendions tout homme parfait en Jesus Christ.</span> <span class="verse"><a name="29">29</a>A quoi aussi je travaille, combattant selon efficace, laquelle agit puissamment en moi.</span> </p></div</div></div></body></html>