<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Je vous prie donc, moi le prisonnier au Seigneur, que vous cheminez dignement comme il est séant à la vocation à la vocation à laquelle vous estes appellés:</span> <span class="verse"><a name="2">2</a>Avec toute humilité et douceur, avec un esprit patient, supportans l'un l'autre en charité.</span> <span class="verse"><a name="3">3</a>Estans soigneux de garder l'unité de l'Esprit par le lien de la paix.</span> <span class="verse"><a name="4">4</a>Il y a un seul corps et un seul Esprit, comme aussi vous estes appellez en une seule esperance de vostre vocation.</span> <span class="verse"><a name="5">5</a>Il y a un seul Seigneur, une seule foi, un seul Baptesme.</span> <span class="verse"><a name="6">6</a>Un seul Dieu et Pere de tous, qui est sur tous, et parmi tous, et en nous tous.</span> <span class="verse"><a name="7">7</a>Mais la grace est donnée à chacun de nous, selon la mesure du don de Christ.</span> <span class="verse"><a name="8">8</a>Pour laquelle chose il dit, Estant monté en haut il a mené captive une grande multitude de captifs, et a donné des dons aux hommes.</span> <span class="verse"><a name="9">9</a>Or ce qu'il est monté, qu'est-ce autre chose sinon que premierement il estoit descendu és parties les plus basses de la terre?</span> <span class="verse"><a name="10">10</a>Celui qui est descendu, c'est le mesme qui est monté sur tous les cieux, afin qu'il remplist toutes choses.</span> <span class="verse"><a name="11">11</a>Lui mesme donc a donné les uns pour estre Apostres, et les autres pour estre Prophetes, et les autres pour estre Evangelistes, et les autres pour estre Pasteurs et Docteurs:</span> <span class="verse"><a name="12">12</a>Pour l'assemblage des Saints, pour l'oeuvre du ministere, pour l'edification du corps de Christ:</span> <span class="verse"><a name="13">13</a>Jusques à ce que nous nous rencontrions tous en l'unité de la foi, et de la connoissance du Fils de Dieu, en homme parfait, à la mesure de la parfaite stature de Christ.</span> <span class="verse"><a name="14">14</a>Afin que nous ne soyons plus enfans, flottans, et estans demeurez çà et là à tous vents de doctrine, par la piperie des hommes, et par leur ruse à cauteleusement seduire:</span> <span class="verse"><a name="15">15</a>Mais afin que suivans la verité avec charité, nous croissions en tout en celui qui est le chef, assavoir Christ.</span> <span class="verse"><a name="16">16</a>Duquel tout le corps bien ajusté et serré ensemble par toutes les jointures du fournissement, prend l'accroissement du corps, selon la vigueur qui est en la mesure de chaque partie, pour l'edification de soi-mesme en charité.</span> <span class="verse"><a name="17">17</a>Voici donc ce que je dis et atteste de par le Seigneur, c'est que vous ne cheminez plus comme aussi le reste des Gentils chemine en la vanité de leur pensée:</span> <span class="verse"><a name="18">18</a>Ayans leur entendement obscurci de tenebres, et estans estrangez de la vie de Dieu, à cause de l'ignorance qui est en eux, par l'endurcissement de leur coeur.</span> <span class="verse"><a name="19">19</a>Lesquels ayans perdu tout sentiment, se sont abandonnez à dissolution, pour commettre toute souilleure, à qui en feroit pis.</span> <span class="verse"><a name="20">20</a>Mais vous n'avez point ainsi appris Christ:</span> <span class="verse"><a name="21">21</a>Voire si vous l'avez escouté, et si vous avez esté enseignez de par lui, ainsi que la verité est en Jesus:</span> <span class="verse"><a name="22">22</a>Assavoir que vous despouilliez le vieil homme, quant à la conversation precedente, lequel se corrompt par les convoitises qui seduisent:</span> <span class="verse"><a name="23">23</a>Et que vous soyez renouvellez en l'esprit de vostre entendement:</span> <span class="verse"><a name="24">24</a>Et que vous soyez revestus du nouvel homme, creé selon Dieu en justice et vraye sainteté.</span> <span class="verse"><a name="25">25</a>C'est pourquoi ayans despouillé le mensonge, parlez en verité chacun avec son prochain: car nous sommes membres les uns des autres.</span> <span class="verse"><a name="26">26</a>Courroucez-vous, et ne pechez point: que le Soleil ne se couche point sur vostre courroux.</span> <span class="verse"><a name="27">27</a>Et ne donnez point de lieu au diable.</span> <span class="verse"><a name="28">28</a>Que celui qui desroboit, ne desrobbe plus, mais plustost qu'il travaille en ouvrant de ses mains en ce qui est bon: afin qu'il ait pour departir à celui qui en a besoin.</span> <span class="verse"><a name="29">29</a>Que nul propos infect ne sorte de vostre bouche: mais celui qui est bon à l'usage d'edification, afin qu'il donne grace à ceux qui l'oyent.</span> <span class="verse"><a name="30">30</a>Et ne contristez point le Saint Esprit de Dieu, par lequel vous avez esté seellez pour le jour de la redemption.</span> <span class="verse"><a name="31">31</a>Que toute amertume, et colere, et ire, et crierie, et mesdisance, soyent ostées de vous, avec toute malice.</span> <span class="verse"><a name="32">32</a>Mais soyez benins les uns envers les autres, pleins de compassion, et pardonnans les uns aux autres, ainsi aussi que Dieu vous a pardonné par Christ.</span> </p></div</div></div></body></html>