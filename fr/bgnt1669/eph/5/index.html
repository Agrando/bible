<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Soyez donc imitateurs de Dieu, comme chers enfans.</span> <span class="verse"><a name="2">2</a>Et cheminez en charité, ainsi que Christ aussi nous a aimez, et s'est donné soi-mesme pour nous, en oblation et sacrifice à Dieu, en odeur de bonne senteur.</span> <span class="verse"><a name="3">3</a>Que la paillardise, et toute souileure, ou avarice, ne soit pas mesmes nommé entre vous, ainsi qu'il appartient aux Saints:</span> <span class="verse"><a name="4">4</a>Ni choses vilaine, ni parole folle, ni plaisanterie, qui sont choses qui ne sont pas bien seantes: mais plustost action de graces.</span> <span class="verse"><a name="5">5</a>Car vous sçavez ceci, que nul paillard, ou immonde, ou avaricieux, qui est idolatre, n'a point d'heritage au royaume de Christ et de Dieu.</span> <span class="verse"><a name="6">6</a>Que nul ne vous seduise par de vains discours: car pour ces choses l'ire de Dieu vient sur les enfans de rebellion.</span> <span class="verse"><a name="7">7</a>Ne soyez donc point leurs compagnons.</span> <span class="verse"><a name="8">8</a>Car vous estiez autrefois tenebres: mais maintenant vous estes lumiere au Seigneur: cheminez comme enfans de lumiere:</span> <span class="verse"><a name="9">9</a>(Car le fruit de l'Esprit consiste en toute debonnaireté, justice, et verité.)</span> <span class="verse"><a name="10">10</a>Esprouvans ce qui est agreable au Seigneur.</span> <span class="verse"><a name="11">11</a>Et ne communiquez point aux oeuvres infructueuses de tenebres, mais mesmes redarguez-les plustost.</span> <span class="verse"><a name="12">12</a>Car il est mesmes deshonneste de dire les choses qui sont faites par eux en cachette.</span> <span class="verse"><a name="13">13</a>Mais toutes choses estant redarguées par la lumiere, sont renduës manifestes: car la lumiere est celle qui manifeste tout.</span> <span class="verse"><a name="14">14</a>A cause dequoi il dit, Reveille-toi, toi qui dors, et te releve des morts, et Christ t'éclairera.</span> <span class="verse"><a name="15">15</a>Avisez donc comment vous cheminez soigneusement, non point comme estant dénuez de sagesse, mais comme estans sages:</span> <span class="verse"><a name="16">16</a>Rachetans le temps: car les jours sont mauvais.</span> <span class="verse"><a name="17">17</a>C'est pourquoi ne soyez point sans prudence, mais bien entendans quelle est la volonté du Seigneur.</span> <span class="verse"><a name="18">18</a>Et ne vous enyvrez point de vin, auquel il y a de la dissolution: mais soyez remplis de l'Esprit:</span> <span class="verse"><a name="19">19</a>Parlans entre vous par Pseaumes, loüange, et chansons spirituelles: chantans et psalmodians en vostre coeur au Seigneur:</span> <span class="verse"><a name="20">20</a>Rendans toûjours graces pour toutes choses, au non de nostre Seigneur Jesus Christ, à nostre Dieu et Pere:</span> <span class="verse"><a name="21">21</a>Vous sousmettans les uns aux autres en la crainte de Dieu.</span> <span class="verse"><a name="22">22</a>Femmes, soyez sujettes à vos propres maris, comme au Seigneur.</span> <span class="verse"><a name="23">23</a>Car le mari est le chef de la femme, ainsi que Christ aussi est le chef de l'Eglise, et pareillement est le Sauveur de son corps.</span> <span class="verse"><a name="24">24</a>Comme donc l'Eglise est sujette à Christ, que semblablement aussi les femmes le soyent à leurs propres maris, en toutes choses.</span> <span class="verse"><a name="25">25</a>Vous maris, aimez vos femmes, comme aussi Christ a aimé l'Eglise, et s'est donné soi-mesme pour elle.</span> <span class="verse"><a name="26">26</a>Afin qu'il la sanctifiast, apres l'avoir nettoyée par le lavement d'eau par la parole:</span> <span class="verse"><a name="27">27</a>Afin qu'il se la rendist une Eglise glorieuse, n'ayant point de tache, ni ride, ni autre telle chose: mais afin qu'elle fust sainte et irreprehensible.</span> <span class="verse"><a name="28">28</a>Ainsi les maris doivent aimer leurs femmes comme leurs propres corps: Celui qui aime sa femme, s'aime soi-mesme.</span> <span class="verse"><a name="29">29</a>Car personne n'eut jamais en haine sa chair, mais il la nourrit et l'entretient, comme aussi le Seigneur l'Eglise.</span> <span class="verse"><a name="30">30</a>Car nous sommes membres de son corps, estant de sa chair et de ses os.</span> <span class="verse"><a name="31">31</a>Pour cela l'homme delaissera son pere et sa mere, et s'adjoindra à sa femme: et les deux seront une mesme chair.</span> <span class="verse"><a name="32">32</a>Ce mystere est grand: or je parle touchant Christ et l'Eglise.</span> <span class="verse"><a name="33">33</a>Partant quant à vous aussi, que chacun en son endroit aime sa femme comme soi-mesme, et que la femme revere son mari.</span> </p></div</div></div></body></html>