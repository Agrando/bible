<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Pierre Apostre de Jesus Christ, aux estrangers qui estes espars en Ponte, en Galatie, en Cappadoce, en Asie, et en Bithynie.</span> <span class="verse"><a name="2">2</a>Esleus selon la providence de Dieu le Pere, en sanctification d'Esprit, à l'obeïssance, et à l'aspersion du sang de Jesus Christ: Grace et paix vous soit multipliée.</span> <span class="verse"><a name="3">3</a>Benit soit Dieu qui est le Pere de nostre Seigneur Jesus Christ, qui par sa grande misericorde nous a regenerez en esperance vive, par la resurrection de Jesus Christ d'entre les morts:</span> <span class="verse"><a name="4">4</a>Pour obtenir l'heritage incorruptible, qui ne se peut soüiller ni flestrir, conservé dans les cieux pour nous:</span> <span class="verse"><a name="5">5</a>Qui sommes gardez en la vertu de Dieu par la foi, pour avoir le salut prest d'estre revelé au dernier temps.</span> <span class="verse"><a name="6">6</a>En quoi vous vous éjoüissez, estant maintenant un peu de temps contristez en diverses tentations, s'il est convenable:</span> <span class="verse"><a name="7">7</a>Afin que l'espreuve de vostre foi, qui est beaucoup plus precieuse que l'or, (qui perit, et toutefois est esprouvé par le feu,) vous tourne à loüange, et à honneur, et à gloire, quand Jesus Christ sera revelé:</span> <span class="verse"><a name="8">8</a>Lequel, quoi que vous ne l'ayez point veu, vous aimez: auquel, quoi que maintenant vous ne le voyïez point, vous croyez, et vous éjoüissez d'une joye inenarable et glorieuse:</span> <span class="verse"><a name="9">9</a>Remportant la fin de vostre foi, assavoir le salut des ames.</span> <span class="verse"><a name="10">10</a>Duquel salut les Prophetes (qui ont prophetizé de la grace qui estoit reservée pour vous) se sont enquis, et l'on diligemment recherché;</span> <span class="verse"><a name="11">11</a>Recherchant diligemment quand et en quel temps l'Esprit de Christ, qui estoit en eux, rendant témoignage auparavant, declaroit les souffrances qui devoyent avenir à Christ, et les gloires qui s'en devoyent suivre.</span> <span class="verse"><a name="12">12</a>Ausquels il a esté revelé que ce n'estoit point pour eux-mesmes, mais pour nous qu'ils administroyent ces choses, lesquelles maintenant vous ont esté annoncées par ceux qui vous ont presché l'Evangile par le Saint Esprit envoyé du ciel: esquelles choses les Anges desirent de regarder jusques au fond.</span> <span class="verse"><a name="13">13</a>Vous donc, en ayant les reins de vostre entendement ceints avec sobrieté, esperez parfaitement en la grace qui vous est presentée, jusques à ce que Jesus Christ soit revelé.</span> <span class="verse"><a name="14">14</a>Comme enfans obeïssans, ne vous conformez point à vos convoitises de par ci-devant en vostre ignorance.</span> <span class="verse"><a name="15">15</a>Mais comme celui qui vous a appellez est Saint, vous aussi pareillement soyez saints en toute vostre conversation:</span> <span class="verse"><a name="16">16</a>Dautant qu'il est escrit, Soyez saints, car je suis Saint.</span> <span class="verse"><a name="17">17</a>Et si vous invoquez pour Pere celui qui sans avoir esgard à l'apparence des personnes, juge selon l'oeuvre de chacun, conversez en crainte durant le temps de vostre sejour temporel.</span> <span class="verse"><a name="18">18</a>Sçachant que vous avez esté rachetez de vostre vaine conversation, qui vous avoit esté enseignée par vos peres, non point par des choses corruptibles, comme par argent, ou par or:</span> <span class="verse"><a name="19">19</a>Mais par le precieux sang de Christ comme de l'agneau sans macule et sans tache;</span> <span class="verse"><a name="20">20</a>Déja ordonné devant la fondation du monde, mais manifesté és derniers temps pour vous,</span> <span class="verse"><a name="21">21</a>Qui par lui croyez en Dieu qui l'a ressuscité des morts, et lui a donné gloire, afin que vostre foi et vostre esperance fust en Dieu.</span> <span class="verse"><a name="22">22</a>Ayant donc purifié vos ames, en obeïssance à la verité par l'Esprit, pour vous adonner à la charité fraternelle, sans feintise, aimez-vous l'un l'autre affectueusement d'un coeur pur:</span> <span class="verse"><a name="23">23</a>Estant regenerez, non point par une semence corruptible, mais incorruptible, assavoir par la Parole de Dieu vivante et qui demeure à toûjours.</span> <span class="verse"><a name="24">24</a>Parce que toute chair est comme l'herbe, et toute la gloire de l'homme comme la fleur de l'herbe: l'herbe est sechée, et sa fleur est cheüe:</span> <span class="verse"><a name="25">25</a>Mais la Parole du Seigneur demeure eternellement: et cette Parole est celle qui vous a esté evangelizée.</span> </p></div</div></div></body></html>