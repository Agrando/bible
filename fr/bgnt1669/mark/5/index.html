<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/mark">Mark</a> &gt <strong>Chapter 5</strong></div><p><span class="verse"><a name="1">1</a>Et ils arriverent de-là la mer, en la contrée des Gadareniens.</span> <span class="verse"><a name="2">2</a>Et quand il fut sorti de la nasselle, incontinent un homme qui avoit un esprit immonde [sortit] des sepulcres, [et] le vint rencontrer.</span> <span class="verse"><a name="3">3</a>Lequel avoit sa demeure és sepulcres, et nul ne le pouvoit tenir lié, non pas mesmes de chaines:</span> <span class="verse"><a name="4">4</a>Parce que souvent quand il avoit esté lié de ceps et de chaines, il avoit rompu les chaines, et mis les ceps en pieces: et personne ne le pouvoit dompter.</span> <span class="verse"><a name="5">5</a>Et il estoit continuellement de nuit et de jour és montagnes et és sepulcres, criant et se frapant de pierres.</span> <span class="verse"><a name="6">6</a>Quand donc de fort loin il vid Jesus, il accourut, et se prosterna devant lui:</span> <span class="verse"><a name="7">7</a>Et criant à haute voix, il dit, Qu'y a-t'il entre toi et moi, Jesus Fils du Dieu souverain? je t'adjure de par Dieu que tu ne me tourmentes point.</span> <span class="verse"><a name="8">8</a>(Car [Jesus] lui disoit, Sors de cet homme, esprit immonde.)</span> <span class="verse"><a name="9">9</a>Alors il l'interrogea, Comment as-tu nom? Et il respondit, disant, J'ai nom Legion: car nous sommes plusieurs.</span> <span class="verse"><a name="10">10</a>Et il le prioit fort qu'il ne les envoyast point hors de cette contrée-là.</span> <span class="verse"><a name="11">11</a>Or il y avoit là vers les montagnes un grand troupeau de pourceaux qui paissoit.</span> <span class="verse"><a name="12">12</a>Et tous ces diables-là le prioyent, disans, Envoye nous és pourceaux, afin que nous entrions dans eux. Et Jesus incontinent [le] leur permit.</span> <span class="verse"><a name="13">13</a>Alors ces esprits immondes estans sortis, entrerent és pourceaux: et le troupeau se jetta du haut en bas en la mer: (or il y en avoit environ deux mille) et ils furent estouffez en la mer.</span> <span class="verse"><a name="14">14</a>Et ceux qui paissoyent les pourceaux s'enfuïrent, et en porterent les nouvelles en la ville, et par les villages.</span> <span class="verse"><a name="15">15</a>Alors ils sortirent pour voir ce qui estoit advenu, et vinrent à Jesus, et virent celui qui avoit esté demoniaque, assis et vestu, et de bon sens: [voire] celui qui avoit eu la legion: et ils eurent peur.</span> <span class="verse"><a name="16">16</a>Et ceux qui avoyent veu [cela], leur raconterent ce qui estoit arrivé à ce demoniaque, et touchant les pourceaux.</span> <span class="verse"><a name="17">17</a>Alors ils se prirent à le prier qu'il s'en allast de leurs quartiers.</span> <span class="verse"><a name="18">18</a>Et quand il fut entré en la nasselle, celui qui avoit esté demoniaque le prioit qu'il fust avec lui.</span> <span class="verse"><a name="19">19</a>Mais Jesus ne [le] lui permit point, mais lui dit, Va t'en en ta maison vers les tiens, et leur raconte combien grandes choses le Seigneur t'a faites, et [comme] il a eu pitié de toi.</span> <span class="verse"><a name="20">20</a>Il s'en alla donc, et se mit à publier en Decapolis combien grandes choses Jesus lui avoit faites: et tous [s'en] estonnoyent.</span> <span class="verse"><a name="21">21</a>Et quand Jesus fut derechef passé à l'autre rivage en une nasselle, de grandes troupes s'assemblerent vers lui; et il estoit prés de la mer.</span> <span class="verse"><a name="22">22</a>Alors voici, l'un des principaux de la Synagogue, nommé Jaïrus, vint: et l'ayant veu, se jetta à ses pieds:</span> <span class="verse"><a name="23">23</a>Et le prioit fort, disant, Ma petite fille est à l'extremité, [je te prie] de venir, et de lui imposer les mains, afin qu'elle soit guerie, et qu'elle vive.</span> <span class="verse"><a name="24">24</a>[Jesus] donc s'en alla avec lui: et de grandes troupes le suivoyent, tellement qu'elles l'empressoyent.</span> <span class="verse"><a name="25">25</a>Or il y avoit une certaine femme travaillée d'une perte de sang [depuis] douze ans:</span> <span class="verse"><a name="26">26</a>Laquelle avoit beaucoup souffert [entre les mains] de plusieurs medecins, et avoit despensé tout son bien, et n'avoit rien profité: mais plustost elle estoit allée en empirant.</span> <span class="verse"><a name="27">27</a>Elle ayant ouï parler de Jesus, vint en la foule par derriere, et toucha son habillement.</span> <span class="verse"><a name="28">28</a>Car elle disoit, Si seulement je touche ses habillemens, je serai guerie.</span> <span class="verse"><a name="29">29</a>Et incontinent le flux de son sang s'estancha, et elle sentit en son corps, qu'elle estoit guerie de [son] fleau.</span> <span class="verse"><a name="30">30</a>Et aussi-tost Jesus reconnoissant en soi-mesme la vertu qui estoit sortie de lui, se retourna vers la foule, disant, Qui a touché mes habillemens?</span> <span class="verse"><a name="31">31</a>Et ses disciples lui dirent, Tu vois que la foule t'empresse, et tu dis, Qui m'a touché?</span> <span class="verse"><a name="32">32</a>Mais il regardoit tout à l'entour, pour voir celle qui avoit fait cela.</span> <span class="verse"><a name="33">33</a>Alors la femme craignant et tremblant, sçachant ce qui avoit esté fait en sa personne, vint et se jetta devant lui, et lui dit toute la verité.</span> <span class="verse"><a name="34">34</a>Et il lui dit, Ma fille, ta foi t'a sauvée: va t'en en paix, et sois guerie de ton fleau.</span> <span class="verse"><a name="35">35</a>Comme il parloit encore, quelques-uns arriverent de chez le principal de la Synagogue, disans, Ta fille est morte: pourquoi travailles-tu le maistre davantage?</span> <span class="verse"><a name="36">36</a>Et incontinent que Jesus eût oüi ce qu'on disoit, il dit au principal de la Synagogue, Ne crain point: croi seulement.</span> <span class="verse"><a name="37">37</a>Et il ne permit point qu'aucun le suivist, sinon Pierre, et Jaques, et Jean frere de Jaques.</span> <span class="verse"><a name="38">38</a>Puis il vint en la maison du principal de la Synagogue, et apperçeut le trouble, [et] ceux qui pleuroyent et jettoyent de grands cris.</span> <span class="verse"><a name="39">39</a>Et alors estant entré dedans, il leur dit, Pourquoi est-ce que vous vous troublez, et que vous pleurez? La petite fille n'est pas morte, mais elle dort.</span> <span class="verse"><a name="40">40</a>Et ils se rioyent de lui: mais les ayant fait sortir, il prit le pere et la mere de la petite fille, et ceux qui [estoyent] avec lui, et entra là où la petite fille estoit gisante.</span> <span class="verse"><a name="41">41</a>Et ayant pris la main de l'enfant, il lui dit, Talitha cumi, qui vaut autant à dire, estant exposé, que, Petite fille (je te dis) leve toi.</span> <span class="verse"><a name="42">42</a>Et incontinent la petite fille se leva, et cheminoit: car elle estoit âgée de douze ans. Dont ils furent estonnez d'un grand estonnement.</span> <span class="verse"><a name="43">43</a>Et il leur commanda fort que personne ne le sçeust: et puis il dit qu'on lui donnast à manger.</span> </p></div</div></div></body></html>