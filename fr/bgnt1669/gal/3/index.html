<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/gal">Galatians</a> &gt <strong>Chapter 3</strong></div><p><span class="verse"><a name="1">1</a>O Galates insensez ! Qui vous a ensorcelez pour faire que vous n'obeïssiez point à la verité, ausquels Jesus Christ a esté ci-devant pourtrait devant les yeux, et crucifié entre-vous?</span> <span class="verse"><a name="2">2</a>Je voudrois seulement entendre ceci de vous, Avez-vous receu l'Esprit par les oeuvres de la Loi, ou par la predication de la foi?</span> <span class="verse"><a name="3">3</a>Estes-vous si insensez, qu'en ayant commencé par l'Esprit, maintenant vous acheviez par la chair?</span> <span class="verse"><a name="4">4</a>Avez-vous tant souffert en vain? Voire si c'est mesmes en vain.</span> <span class="verse"><a name="5">5</a>Celui donc qui vous fournit l'Esprit, et qui produit les vertus en vous, le fait-il par les oeuvres de la Loi, ou par la predication de la foi?</span> <span class="verse"><a name="6">6</a>Ainsi qu'Abraham a creu à Dieu, et il lui a esté alloüé à justice.</span> <span class="verse"><a name="7">7</a>Sçachez donc que ceux qui sont de la foi, sont enfans d'Abraham.</span> <span class="verse"><a name="8">8</a>Dont l'Ecriture prevoyant que Dieu justifie les Gentils par la foi, a devant evangelizé à Abraham, disant, Toutes les nations seront benites en toi.</span> <span class="verse"><a name="9">9</a>C'est pourquoi ceux qui sont de la foi, sont benits avec le fidele Abraham.</span> <span class="verse"><a name="10">10</a>Car tous ceux qui font des oeuvres de la Loi, sont sous la malediction: car il est escrit, Maudit est quiconque n'est permanent en toutes les choses qui sont escrites au livre de la Loi pour les faire.</span> <span class="verse"><a name="11">11</a>Or que par la Loi nul ne soit justifié envers Dieu, il appert dautant que le juste vivra de foi.</span> <span class="verse"><a name="12">12</a>Or la Loi n'est point de la foi: mais l'homme qui aura fait ces choses, vivra par elles.</span> <span class="verse"><a name="13">13</a>Christ nous a rachetez de la malediction de la Loi, quand il a esté fait malediction pour nous: (car il est escrit, Maudit est quiconque pend au bois.)</span> <span class="verse"><a name="14">14</a>Afin que la benediction d'Abraham advint aux Gentils par Jesus Christ? A ce que nous recevions la promesse de l'Esprit par la foi.</span> <span class="verse"><a name="15">15</a>Freres, je parle à la façon des hommes. Bien qu'une alliance soit d'un homme, si elle est confirmée, nul ne la casse, ou y adjouste.</span> <span class="verse"><a name="16">16</a>Or les promesses ont esté dites à Abraham, et à sa semence. Il ne dit point, Et aux semences, comme parlant de plusieurs: mais comme d'une. Et à ta semence, qui est Christ.</span> <span class="verse"><a name="17">17</a>Voila donc ce que je dis, quant à l'alliance qui auparavant à esté confirmé de Dieu en Christ, que la Loi qui est venuë quatre cens et trente ans apres, ne la peut enfreindre, pour abolir la promesse.</span> <span class="verse"><a name="18">18</a>Car si l'heritage est de la Loi, il n'est plus par la promesse. Or Dieu l'a donné à Abraham par la promesse.</span> <span class="verse"><a name="19">19</a>A quoi donc sert la Loi? Elle a esté adjoustée à cause des transgressions, jusques à ce que la semence vinst, au regard de laquelle la promesse avoit esté faite: et a esté ordonnée par les Anges par la main d'un Moyenneur:</span> <span class="verse"><a name="20">20</a>Or le Moyenneur n'est point d'un seul: mais Dieu est un seul</span> <span class="verse"><a name="21">21</a>La Loi donc a-t'elle esté adjoustée contre les promesses de Dieu? Ainsi n'advienne: car si la Loi eust esté donnée pour pouvoir vivifier, vrayement la justice seroit de la Loi.</span> <span class="verse"><a name="22">22</a>Mais l'Escriture a tout enclos sous le peché, afin que la promesse par la foi de Jesus Christ fust donnée aux croyans.</span> <span class="verse"><a name="23">23</a>Or devant que la foi vinst, nous estions gardez sous la Loi, estans enclos sous l'attente de la foi qui devoit estre revelée.</span> <span class="verse"><a name="24">24</a>La Loi donc a esté nostre pedagogue pour nous amener à Christ, afin que nous soyons justifiez par le foi.</span> <span class="verse"><a name="25">25</a>Mais la foi estant venuë, nous ne sommes plus sous le pedagogue.</span> <span class="verse"><a name="26">26</a>Car vous estes tous enfans de Dieu par la foi en Jesus Christ.</span> <span class="verse"><a name="27">27</a>Car vous tous, qui avez esté baptizez en Christ, avez esté revestus de Christ.</span> <span class="verse"><a name="28">28</a>Là où il n'y ni Juif ni Grec: là où il n'y a ni serf ni franc: là où il n'y a ni masle ni femelle: car vous estes tous un en Jesus Christ.</span> <span class="verse"><a name="29">29</a>Que si vous estes de Christ, vous estes donc la semence d'Abraham, et heritiers selon la promesse.</span> </p></div</div></div></body></html>