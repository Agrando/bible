<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/luke">Luke</a> &gt <strong>Chapter 8</strong></div><p><span class="verse"><a name="1">1</a>Or il advint puis apres, qu'il alloit de ville en ville, et de bourgade en bourgade, preschant et annonçant le royaume de Dieu: et les douze [estoyent] avec lui;</span> <span class="verse"><a name="2">2</a>Et aussi quelques femmes qui avoyent esté gueries [par lui] de malins esprits, et de maladies: [assavoir] Marie qu'on appelloit Magdeleine, de laquelle estoyent sortis sept diables:</span> <span class="verse"><a name="3">3</a>Et Jeanne femme de Chuzas, lequel avoit le maniement des affaires d'Herode: et Susanne, et plusieurs autres: lesquelles lui subvenoyent de leurs biens.</span> <span class="verse"><a name="4">4</a>Et comme une grande troupe s'assembloit, et que plusieurs alloyent à lui de toutes les villes, il dit par similitude;</span> <span class="verse"><a name="5">5</a>Un semeur sortit pour semer sa semence: et en semant, une partie [de la semence] cheut auprés du chemin, et fut foulée [aux pieds], et les oiseaux du ciel la mangerent toute.</span> <span class="verse"><a name="6">6</a>Et l'autre partie cheut sur des pierres: et quand elle fut levée, elle se secha, à cause qu'elle n'avoit point d'humeur.</span> <span class="verse"><a name="7">7</a>Et l'autre partie cheut entre les espines: et les espines se leverent ensemble, et l'étoufferent.</span> <span class="verse"><a name="8">8</a>Et l'autre partie cheut en une bonne terre: et quand elle fut levée, elle rendit du fruit cent fois autant. En disant ces choses, il crioit, Qui a des oreilles pour ouïr, qu'il oye.</span> <span class="verse"><a name="9">9</a>Et ses disciples l'interrogerent, demandans quelle estoit cette similitude-là.</span> <span class="verse"><a name="10">10</a>Et il [respon]dit, Il vous est donné de connoistre les secrets du royaume de Dieu: mais aux autres [il n'en est parlé que] par similitude: afin qu'en voyant ils ne voyent point, et qu'en oyant ils n'entendent point.</span> <span class="verse"><a name="11">11</a>Or voici la similitude: La semence, c'est la parole de Dieu.</span> <span class="verse"><a name="12">12</a>Et ceux qui sont aupres du chemin, ce sont ceux qui oyent [la parole:] et apres le diable vient, et oste de leur coeur la parole, afin qu'en croyant ils ne soyent point sauvez.</span> <span class="verse"><a name="13">13</a>Et ceux qui sont en des lieux pierreux, ce [sont ceux] qui apres avoir ouï la parole, la reçoivent avec joye: mais ils n'ont point de racine: ils croyent pour un temps, mais au temps de tentation, ils se retirent.</span> <span class="verse"><a name="14">14</a>Et ce qui est cheu entre les espines, ce sont ceux qui ont ouï [la parole:] mais eux estant partis, sont estouffez par les sollicitudes et richesses et voluptez de cette vie, et ne rapportent point de fruit à maturité.</span> <span class="verse"><a name="15">15</a>Mais ce qui [est cheu] en une bonne terre, ce sont ceux qui ayant ouï la parole, la retiennent en un coeur honneste et bon, et en rapportent du fruit avec patience.</span> <span class="verse"><a name="16">16</a>Nul apres avoir allumé la chandelle, ne la couvre d'un vaisseau, ni ne la met sous un lit: mais il la met sur un chandelier, afin que ceux qui entrent voyent la lumiere.</span> <span class="verse"><a name="17">17</a>Car il n'y a point de secret qui ne soit manifesté: ni de chose cachée qui ne se connoisse, et qui ne vienne en lumiere.</span> <span class="verse"><a name="18">18</a>Regardez donc comment vous oyez: car quiconque a il lui sera donné: et quiconque n'a rien, mesmes ce qu'il pense avoir, lui sera osté.</span> <span class="verse"><a name="19">19</a>Alors sa mere et ses freres survinrent vers lui, et ne pouvoyent l'aborder pour la presse.</span> <span class="verse"><a name="20">20</a>Et il lui fut rapporté, en disant, Ta mere et tes freres sont [là] dehors, desirans de te voir.</span> <span class="verse"><a name="21">21</a>Mais lui respondant, leur dit, Ma mere et mes freres sont ceux qui oyent la parole de Dieu, et la mettent en effet.</span> <span class="verse"><a name="22">22</a>Or il advint un jour qu'il monta en une nasselle, avec ses disciples, et il leur dit, Passons outre le lac. Et ils partirent.</span> <span class="verse"><a name="23">23</a>Or comme ils voguoyent, il s'endormit, et une tempeste de vent descendit au lac: tellement qu'ils s'emplissoyent d'eau, et estoyent en peril.</span> <span class="verse"><a name="24">24</a>Alors ils vinrent vers lui et l'éveillerent, disans, Maistre, Maistre, nous perissons. Mais lui s'estant levé, tança le vent, et la tempeste de l'eau: lesquels cesserent, et il se fit un calme.</span> <span class="verse"><a name="25">25</a>Alors il leur dit, Où est vostre foi? Et craignans ils s'estonnerent, disans entr'eux, Mais qui est celui-ci, qu'il commande mesme aux vents, et à l'eau, et ils lui obeïssent?</span> <span class="verse"><a name="26">26</a>Puis ils tirerent à la contrée des Gadareniens, qui est vis à vis de la Galilée.</span> <span class="verse"><a name="27">27</a>Et quand il fut sorti [de la nasselle] sur terre, un certain homme de cette ville-là lui vint à la rencontre, qui avoit les diables dés long-temps: et n'estoit point vestu de vestemens, et ne demeuroit point en maison, mais dans les sepulcres.</span> <span class="verse"><a name="28">28</a>Lui donc appercevant Jesus, et s'écriant, se jetta devant lui, et dit à haute voix, Qu'y a-t'il entre moi et toi, Jesus Fils du Dieu Souverain: je te prie ne me tourmente point.</span> <span class="verse"><a name="29">29</a>Car il commandoit à l'esprit immonde qu'il sortist hors de l'homme: car il l'avoit tenu enserré dés long-tems, et [icelui] estoit bien lié de chaines et gardé aux ceps: mais desrompant les liens, il estoit emporté par le diable aux deserts.</span> <span class="verse"><a name="30">30</a>Alors Jesus l'interrogea, disant, Comment as-tu nom? et il dit Legion: car plusieurs diables estoyent entrez en lui.</span> <span class="verse"><a name="31">31</a>Et ils le prioyent qu'il ne leur commandast point d'aller en l'abysme.</span> <span class="verse"><a name="32">32</a>Or il y avoit là un grand troupeau de pourceaux, paissans en la montagne: dont ils le prioyent qu'il leur permist d'entrer en eux, et il le leur permit.</span> <span class="verse"><a name="33">33</a>Les diables donc sortans de l'homme entrerent dans les pourceaux: et le troupeau se jetta du haut en bas au lac, et fut estouffé.</span> <span class="verse"><a name="34">34</a>Et quand les porchers eurent veu ce qui estoit advenu, ils s'enfuïrent, et estans partis, le raconterent en la ville et par les champs.</span> <span class="verse"><a name="35">35</a>Alors [les gens] sortirent pour voir ce qui estoit advenu, et vinrent vers Jesus, et trouverent l'homme duquel les diables estoyent sortis, assis aux pieds de Jesus, estant vestu, et de sens rassis et posé: donc ils eurent peur.</span> <span class="verse"><a name="36">36</a>Et ceux aussi qui avoyent veu [le tout], leur raconterent comment le demoniaque avoit esté delivré.</span> <span class="verse"><a name="37">37</a>Alors toute la multitude de la contrée circonvoisine des Gadareniens le prierent qu'il se retirast de devers eux: car ils estoyent saisis de grande crainte. Lui donc estant monté en la nasselle, s'en retourna.</span> <span class="verse"><a name="38">38</a>Et l'homme duquel les diables estoyent sortis, le prioit qu'il fust avec lui: mais Jesus le renvoya, disant,</span> <span class="verse"><a name="39">39</a>Retourne-t'en en ta maison, et raconte combien grandes choses Dieu t'a faites. Il s'en alla donc, publiant par toute la ville toutes les choses que Jesus lui avoit faites.</span> <span class="verse"><a name="40">40</a>Et il advint que quand Jesus fut retourné, la multitude le receut: car tous l'attendoyent.</span> <span class="verse"><a name="41">41</a>Alors, voici, un homme vint, qui avoit nom Jaïrus, lequel estoit le principal de la Synagogue: et se jettant aux pieds de Jesus il le pria qu'il vinst en sa maison.</span> <span class="verse"><a name="42">42</a>Car il avoit une fille unique d'environ douze ans, qui se mouroit. Or comme il s'en alloit les troupes l'empressoyent.</span> <span class="verse"><a name="43">43</a>Alors une femme qui avoit une perte de sang depuis douze ans, (laquelle avoit despensé tout son bien en medecins, et cependant n'avoit peu estre guerie par aucun.)</span> <span class="verse"><a name="44">44</a>S'approchant de lui par derriere, toucha le bord de son vestement: et à l'instant son flux de sang s'estancha.</span> <span class="verse"><a name="45">45</a>Alors Jesus dit, Qui est-ce qui m'a touché? Et comme tous le nioyent, Pierre dit, et ceux qui [estoyent] avec lui, Maistre, les troupes te pressent et te foulent, et tu dis, Qui est-ce qui m'a touché?</span> <span class="verse"><a name="46">46</a>Mais Jesus dit, Quelqu'un m'a touché: car j'ai connu qu'il est sorti de la vertu de moi.</span> <span class="verse"><a name="47">47</a>Cette femme donc voyant que cela ne lui avoit point esté caché, toute tremblante vint: et se jettant devant lui, lui declara devant tout le peuple, pour quelle cause elle l'avoit touché, et comme elle avoit esté guerie à l'instant.</span> <span class="verse"><a name="48">48</a>Et il lui dit, Fille, asseure-toi, ta foi t'a guerie: va en paix.</span> <span class="verse"><a name="49">49</a>Comme il parloit encore, quelqu'un de chez le principal de la Synagogue vint, lui disant, Ta fille est morte, ne travaille point le Maistre.</span> <span class="verse"><a name="50">50</a>Mais Jesus l'ayant entendu, respondit au pere de la fille, disant, Ne crain point: croi seulement, et elle sera guerie.</span> <span class="verse"><a name="51">51</a>Et quand il fut entré en la maison, il ne laissa entrer personne, sinon Pierre, et Jacques, et Jean, et le pere et la mere de la fille.</span> <span class="verse"><a name="52">52</a>Or tous pleuroyent, et la plaignoyent: mais il dit, Ne pleurez point: elle n'est pas morte, mais elle dort.</span> <span class="verse"><a name="53">53</a>Et ils se rioyent de lui, sçachant qu'elle estoit morte.</span> <span class="verse"><a name="54">54</a>Mais lui les ayant tous mis dehors, et ayant pris la main d'icelle, cria, disant, Fille, leve- toi.</span> <span class="verse"><a name="55">55</a>Et l'esprit d'icelle retourna, et elle se leva à l'instant, et il commanda qu'on lui baillast à manger.</span> <span class="verse"><a name="56">56</a>Et le pere et la mere d'icelle furent estonnez: mais il leur commanda qu'ils ne dissent à personne ce qui avoit esté fait.</span> </p></div</div></div></body></html>