<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/fr/bgnt1669/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/fr">French</a> &gt; <a href="/fr/bgnt1669">Bible de Genève de 1669</a> &gt; <a href="/fr/bgnt1669/luke">Luke</a> &gt <strong>Chapter 2</strong></div><p><span class="verse"><a name="1">1</a>Or il advint en ces jours-là qu'un edit fut publié de la part de Cesar Auguste, que tout le monde fust enrollé.</span> <span class="verse"><a name="2">2</a>(Cette premiere description fut faite, lors que Cyrenius avoit le gouvernement de Syrie.)</span> <span class="verse"><a name="3">3</a>Ainsi tous alloyent pour estre enrollez, un chacun en sa ville:</span> <span class="verse"><a name="4">4</a>Joseph aussi monta de Galilée en Judée, [assavoir] de la ville de Nazareth: en la cité de David, qui est appellée Bethlehem, (à cause qu'il estoit de la maison et famille de David.)</span> <span class="verse"><a name="5">5</a>Pour estre enrollé avec Marie, la femme qui lui avoit esté fiancée, laquelle estoit enceinte.</span> <span class="verse"><a name="6">6</a>Et il advint comme ils estoyent là, que le terme d'icelle pour enfanter fut accompli.</span> <span class="verse"><a name="7">7</a>Et elle enfanta son fils premier-né, et l'emmaillotta, et le coucha sur une creche, à cause qu'il n'y avoit point de place pour eux en l'hostellerie.</span> <span class="verse"><a name="8">8</a>Or il y avoit en la mesme contrée des bergers couchans aux champs: et gardans les veilles de la nuit sur leur troupeau.</span> <span class="verse"><a name="9">9</a>Et voici, l'Ange du Seigneur survint vers eux, et la clarté du Seigneur resplendit autour d'eux: dont ils furent saisis d'une fort grande peur.</span> <span class="verse"><a name="10">10</a>Alors l'Ange leur dit, N'ayez point de peur: car voici, je vous annonce une grande joye, laquelle sera à tout le peuple:</span> <span class="verse"><a name="11">11</a>C'est qu'aujourd'hui en la cité de David, le Sauveur vous est né, qui est Christ le Seigneur.</span> <span class="verse"><a name="12">12</a>Et vous aurez ces enseignes, c'est que vous trouverez le petit enfant emmaillotté, et gisant en une creche.</span> <span class="verse"><a name="13">13</a>Et aussi-tost avec l'Ange il y eut une multitude d'armées celestes, loüans Dieu, et disans,</span> <span class="verse"><a name="14">14</a>Gloire [soit] à Dieu és [cieux] tres-hauts, et en terre paix, envers les hommes bonne volonté.</span> <span class="verse"><a name="15">15</a>Et il advint qu'apres que les Anges s'en furent allez d'avec eux au ciel, les bergers dirent entr'eux, Allons donc jusques à Bethlehem, et voyons cette chose qui est advenuë, que le Seigneur nous a notifiée.</span> <span class="verse"><a name="16">16</a>Ils vinrent donc à grand'haste, et trouverent Marie et Joseph, et le petit enfant gisant en la creche.</span> <span class="verse"><a name="17">17</a>Et quand ils l'eurent veu, ils divulguerent ce qui leur avoit esté dit touchant ce petit enfant.</span> <span class="verse"><a name="18">18</a>Dont tous ceux qui les ouïrent, s'estonnerent des choses qui leur estoyent dites par les bergers.</span> <span class="verse"><a name="19">19</a>Et Marie gardoit soigneusement toutes ces choses, les ruminant en son coeur.</span> <span class="verse"><a name="20">20</a>Puis apres les bergers s'en retournerent, glorifians et loüans Dieu de toutes les choses qu'ils avoyent ouïes et veuës, selon qu'il leur en avoit esté parlé.</span> <span class="verse"><a name="21">21</a>Et quand les huict jours furent accomplis pour circoncir l'enfant, alors son nom fut appellé JESUS, lequel avoit esté nommé par l'Ange, devant qu'il fust conceu au ventre.</span> <span class="verse"><a name="22">22</a>Et quand les jours de la purification d'icelle furent accomplis selon la Loi de Moyse, ils le porterent à Jerusalem, pour le presenter au Seigneur.</span> <span class="verse"><a name="23">23</a>(Comme il est écrit en la Loi du Seigneur, Que tout masle ouvrant la matrice sera appellé saint au Seigneur.)</span> <span class="verse"><a name="24">24</a>Et pour offrir l'oblation, selon qu'il est dit en la Loi du Seigneur, une paire de tourterelles, ou deux pigeonneaux.</span> <span class="verse"><a name="25">25</a>Or voici, il y avoit un homme à Jerusalem qui avoit nom Simeon: cet homme-là estoit juste et craignant Dieu, lequel attendoit la consolation d'Israël: et le saint Esprit estoit sur lui.</span> <span class="verse"><a name="26">26</a>Et il avoit esté adverti divinement par le saint Esprit, qu'il ne verroit point la mort que premierement il n'eust veu le Christ du Seigneur.</span> <span class="verse"><a name="27">27</a>Icelui estant meu par l'Esprit vint au temple: et comme le pere et la mere portoyent dedans le petit enfant Jesus, pour faire de lui selon la coustume de la Loi:</span> <span class="verse"><a name="28">28</a>Il le prit entre ses bras, et benit Dieu, et dit,</span> <span class="verse"><a name="29">29</a>Seigneur, tu laisses maintenant aller ton serviteur en paix, selon ta parole;</span> <span class="verse"><a name="30">30</a>Car mes yeux ont veu ton salut:</span> <span class="verse"><a name="31">31</a>Lequel tu as preparé devant la face de tous les peuples:</span> <span class="verse"><a name="32">32</a>La lumiere pour esclairer les nations, et pour estre la gloire de ton peuple Israël.</span> <span class="verse"><a name="33">33</a>Et Joseph et la mere d'icelui s'estonnoyent des choses qui estoyent dites de lui.</span> <span class="verse"><a name="34">34</a>Et Simeon les benit, et dit à Marie mere d'icelui, Voici, celui-ci est mis pour le trébuchement et pour le relevement de plusieurs en Israël, et pour estre un signe auquel on contredira;</span> <span class="verse"><a name="35">35</a>(Et mesmes aussi une espée percera ta propre ame) afin que les pensées de plusieurs coeurs soyent découvertes.</span> <span class="verse"><a name="36">36</a>Il y avoit aussi Anne la Prophetesse, fille de Phanuel, de la lignée d'Aser: laquelle estoit déja avancée en âge, et avoit vécu avec son mari sept ans depuis sa virginité.</span> <span class="verse"><a name="37">37</a>Et elle estant veuve d'environ quatre vingts et quatre ans, ne bougeoit du temple, servant [à Dieu] en jeusnes et en oraisons, nuit et jour.</span> <span class="verse"><a name="38">38</a>Et estant survenuë en ce mesme instant, elle loüoit aussi de sa part le Seigneur, et parloit de lui à tous ceux qui attendoyent la delivrance à Jerusalem.</span> <span class="verse"><a name="39">39</a>Et quand il eurent accompli tout ce qui [est] selon la Loi du Seigneur, ils s'en retournerent en Galilée, à Nazareth leur ville.</span> <span class="verse"><a name="40">40</a>Or le petit enfant croissoit et se fortifioit en esprit, estant rempli de sapience: et la grace de Dieu estoit sur lui.</span> <span class="verse"><a name="41">41</a>Or son pere et sa mere alloyent tous les ans à Jerusalem, à la feste de Pasque.</span> <span class="verse"><a name="42">42</a>Lui donc estant venu en l'âge de douze ans, comme ils furent montez à Jerusalem selon la coustume de la feste:</span> <span class="verse"><a name="43">43</a>Quand ils eurent accompli les jours [de la feste], eux s'en retournans, l'enfant Jesus demeura à Jerusalem: et Joseph et la mere d'icelui ne s'en apperceurent point.</span> <span class="verse"><a name="44">44</a>Mais estimans qu'il estoit en la compagnie, ils cheminerent une journée, et le cherchoyent entre [leurs] parens et ceux de leur connoissance.</span> <span class="verse"><a name="45">45</a>Et ne le trouvans point, ils s'en retournerent à Jerusalem, en le cherchant.</span> <span class="verse"><a name="46">46</a>Et il advint que trois jours apres ils le trouverent au temple, assis au milieu des docteurs, les escoutant, et les interrogeant.</span> <span class="verse"><a name="47">47</a>Dont tous ceux qui l'oioyent, s'estonnoyent de sa sapience et de ses responses.</span> <span class="verse"><a name="48">48</a>Et quand ils le virent, ils s'estonnerent, et sa mere lui dit, Mon enfant, pourquoi nous as-tu fait ainsi? Voici, ton pere et moi te cherchions estans en grand' peine.</span> <span class="verse"><a name="49">49</a>Alors il leur dit, Pourquoi est-ce que vous me cherchiez, ne sçaviez-vous pas qu'il me faut estre occupé aux affaires de mon Pere?</span> <span class="verse"><a name="50">50</a>Mais ils n'entendirent point ce qu'il leur disoit.</span> <span class="verse"><a name="51">51</a>Alors il descendit avec eux, et vint à Nazareth, et leur estoit sujet: et sa mere conservoit toutes ces paroles-là en son coeur.</span> <span class="verse"><a name="52">52</a>Et Jesus s'avançoit en sapience, et en stature, et en grace envers Dieu et envers les hommes.</span> </p></div</div></div></body></html>