<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2kgs">2 Kings</a> &gt <strong>Chapter 11</strong></div><p><span class="verse"><a name="1">1</a>Quando Athaliah, madre di Achaziah, vide che suo figlio era morto, si levò e distrusse tutta la discendenza reale.</span> <span class="verse"><a name="2">2</a>Ma Jehosceba, figlia del re Joram e sorella di Achaziah, prese Joas, figlio di Achaziah, lo trafugò di mezzo ai figli del re che erano uccisi e lo mise con la nutrice nella camera dei letti; cosí lo nascosero ad Athaliah e non fu ucciso.</span> <span class="verse"><a name="3">3</a>Rimase quindi nascosto con lei per sei anni nella casa dellEterno, mentre Athaliah regnava sul paese.</span> <span class="verse"><a name="4">4</a>Il settimo anno Jehoiada mandò a chiamare i capi di centinaia delle guardie del corpo e delle guardie e li fece venire presso di sé nella casa dellEterno; egli stipulò con loro un patto, li fece giurare nella casa dellEterno e mostrò loro il figlio del re.</span> <span class="verse"><a name="5">5</a>Poi ordinò loro, dicendo: »Questo è ciò che voi farete: un terzo di quelli tra di voi che entrano in servizio il giorno di sabato, starà di guardia alla casa del re;</span> <span class="verse"><a name="6">6</a>un terzo alla porta di Sur e un terzo alla porta dietro le guardie. Voi farete la guardia alla casa, impedendone lingresso.</span> <span class="verse"><a name="7">7</a>Le altre due parti di voi, tutti quelli cioè che escono di servizio il giorno di sabato, staranno di guardia alla casa dellEterno attorno al re.</span> <span class="verse"><a name="8">8</a>Voi vi metterete tuttintorno al re, ognuno con le sue armi in mano; e chiunque cercherà di penetrare tra le vostre file sia messo a morte. Voi rimarrete col re sia quando esce che quando entra«.</span> <span class="verse"><a name="9">9</a>Cosí i capi di centinaia fecero esattamente come il sacerdote Jehoiada aveva comandato. Ciascuno prese i suoi uomini, quelli che entravano in servizio il giorno di sabato e quelli che uscivano di servizio il giorno di sabato, e andarono dal sacerdote Jehoiada.</span> <span class="verse"><a name="10">10</a>Il sacerdote diede ai capi di centinaia le lance e gli scudi che erano appartenuti al re Davide e che erano nella casa dellEterno.</span> <span class="verse"><a name="11">11</a>Le guardie, ognuna con le sue armi in pugno, si disposero dal lato sud del tempio, fino al lato nord del tempio, vicino allaltare e vicino al tempio, tuttintorno al re.</span> <span class="verse"><a name="12">12</a>Poi Jehoiada condusse fuori il figlio del re, gli pose in testa il diadema e gli consegnò la legge. Lo proclamarono re e lo unsero; quindi batterono le mani e esclamarono: »Viva il re!«.</span> <span class="verse"><a name="13">13</a>Quando Athaliah udí il rumore delle guardie e del popolo, andò verso il popolo nella casa dellEterno.</span> <span class="verse"><a name="14">14</a>Guardò e vide il re in piedi sul palco, secondo lusanza; i capitani e trombettieri erano accanto al re, mentre tutto il popolo del paese era in festa e suonava le trombe. Allora Athaliah si stracciò le vesti e gridò: »Tradimento, tradimento!«.</span> <span class="verse"><a name="15">15</a>Ma il sacerdote Jehoiada ordinò ai capi di centinaia, che comandavano lesercito, e disse loro: »Fatela uscire di mezzo alle file, e chiunque la segue sia ucciso di spada!«. Il sacerdote infatti aveva detto: »Non permettete che sia uccisa nella casa dellEterno«.</span> <span class="verse"><a name="16">16</a>Cosí essi la afferrarono e, come ella giunse alla casa del re per la strada della porta dei cavalli, là fu uccisa.</span> <span class="verse"><a name="17">17</a>Poi Jehoiada fece un patto tra lEterno, il re e il popolo, perché Israele fosse il popolo dellEterno; fece pure un patto fra il re e il popolo.</span> <span class="verse"><a name="18">18</a>Allora tutto il popolo del paese andò al tempio di Baal e lo demolí; fece interamente a pezzi i suoi altari e le sue immagini e uccise davanti agli altari Mattan, sacerdote di Baal, Poi il sacerdote Jehoiada pose delle guardie intorno alla casa dellEterno.</span> <span class="verse"><a name="19">19</a>Quindi prese i capi di centinaia delle guardie del corpo e delle guardie e tutto il popolo del paese; essi fecero scendere il re dalla casa dellEterno e, seguendo la strada della porta delle guardie lo condussero alla casa del re, dove egli si sedette sul trono dei re.</span> <span class="verse"><a name="20">20</a>Cosí il popolo del paese fu in festa e la città rimase tranquilla, perchè avevano ucciso con la spada Athaliah nella casa del re.</span> <span class="verse"><a name="21">21</a>Joas aveva sette anni quando iniziò a regnare.</span> </p></div</div></div></body></html>