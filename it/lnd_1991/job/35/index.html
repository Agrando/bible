<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/job">Job</a> &gt <strong>Chapter 35</strong></div><p><span class="verse"><a name="1">1</a>Elihu continuò a parlare e disse:</span> <span class="verse"><a name="2">2</a>»Ti pare una cosa giusta quando dici: »Sono piú giusto di Dio«?</span> <span class="verse"><a name="3">3</a>Infatti hai detto: »che ti giova? Quale utilità avrei del mio peccato?«.</span> <span class="verse"><a name="4">4</a>Risponderò io a te e ai tuoi amici assieme a te.</span> <span class="verse"><a name="5">5</a>Contempla il cielo e osserva; guarda le nuvole, che sono piú alte di te.</span> <span class="verse"><a name="6">6</a>Se pecchi, che effetto ha su di lui? Se moltiplichi i tuoi misfatti, che danno gli arrechi?</span> <span class="verse"><a name="7">7</a>Se sei giusto, che cosa gli dai, o che cosa riceve dalla tua mano?</span> <span class="verse"><a name="8">8</a>La tua malvagità può solamente nuocere a un uomo come te, e la tua giustizia può solamente giovare a un figlio duomo.</span> <span class="verse"><a name="9">9</a>Si grida per il gran numero delle oppressioni, si grida in cerca di aiuto a motivo della forza dei potenti;</span> <span class="verse"><a name="10">10</a>ma nessuno dice: »Dovè Dio, il mio creatore, che nella notte concede canti di gioia,</span> <span class="verse"><a name="11">11</a>che a noi insegna piú cose che alle bestie dei campi e ci fa piú saggi degli uccelli del cielo?</span> <span class="verse"><a name="12">12</a>Cosí si grida, ma egli non risponde a motivo della superbia dei malvagi.</span> <span class="verse"><a name="13">13</a>Certamente Dio non darà ascolto a discorsi vuoti, e lOnnipotente non vi farà attenzione.</span> <span class="verse"><a name="14">14</a>Anche se tu dici di non vederlo, la tua causa sta davanti a lui, e tu devi aspettarlo.</span> <span class="verse"><a name="15">15</a>Ma ora, perché nella sua ira non punisce e non fa troppo caso alle trasgressioni,</span> <span class="verse"><a name="16">16</a>Giobbe apre inutilmente le labbra e accumula parole senza senno«.</span> </p></div</div></div></body></html>