<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/job">Job</a> &gt <strong>Chapter 30</strong></div><p><span class="verse"><a name="1">1</a>»Ora invece i piú giovani di me mi deridono, quelli i cui padri avrei rifiutato di mettere fra i cani del mio gregge.</span> <span class="verse"><a name="2">2</a>Del resto, a che cosa mi sarebbe valsa la forza delle loro mani? Il loro vigore è distrutto.</span> <span class="verse"><a name="3">3</a>Emaciati per la miseria e per la fame, fuggono di notte nel deserto desolato e arido.</span> <span class="verse"><a name="4">4</a>strappando erba amara accanto ai cespugli e radici di ginestra per loro cibo.</span> <span class="verse"><a name="5">5</a>Sono scacciati di mezzo agli uomini che gridano dietro a loro come a ladri.</span> <span class="verse"><a name="6">6</a>Sono costretti a vivere nei dirupi delle valli, nelle caverne della terra e fra le rocce;</span> <span class="verse"><a name="7">7</a>urlano fra i cespugli e si stringono insieme sotto i rovi;</span> <span class="verse"><a name="8">8</a>gente stupida, sí, gente spregevole, cacciati via dal paese.</span> <span class="verse"><a name="9">9</a>Ora sono diventato il loro canto di scherno, sí, sono il loro zimbello.</span> <span class="verse"><a name="10">10</a>Hanno orrore di me, stanno lontano da me e non esitano a sputarmi in faccia.</span> <span class="verse"><a name="11">11</a>Poiché Dio ha allentato la corda della mia tenda e mi ha umiliato, essi hanno rotto ogni freno davanti a me.</span> <span class="verse"><a name="12">12</a>Questa gentaglia si leva alla mia destra, spingono lontano i miei piedi e preparano contro di me le vie per distruggermi.</span> <span class="verse"><a name="13">13</a>Sovvertono il mio cammino, peggiorano la mia sventura, anche se nessuno li soccorre.</span> <span class="verse"><a name="14">14</a>Si avvicinano come attraverso unampia breccia, si lanciano su di me come un uragano.</span> <span class="verse"><a name="15">15</a>Mi piombano addosso terrori, danno la caccia al mio onore come il vento, e la mia prosperità si dilegua come una nube.</span> <span class="verse"><a name="16">16</a>Ora mi struggo dentro di me, e i giorni di afflizione mi sono venuti addosso,</span> <span class="verse"><a name="17">17</a>Di notte mi sento trafiggere le ossa, e i dolori che mi rodono non mi danno tregua.</span> <span class="verse"><a name="18">18</a>Per la grande violenza la mia veste si deforma, mi stringe attorno come il colletto del mio mantello.</span> <span class="verse"><a name="19">19</a>Egli mi ha gettato nel fango e sono diventato come polvere e cenere.</span> <span class="verse"><a name="20">20</a>Io grido a te, e tu non mi rispondi; ti sto davanti, ma tu mi stai ad osservare.</span> <span class="verse"><a name="21">21</a>Sei divenuto crudele verso di me; mi perseguiti con la potenza della tua mano.</span> <span class="verse"><a name="22">22</a>Mi sollevi in alto sul vento, mi fai cavalcare su di esso e mi fai scomparire nella tempesta.</span> <span class="verse"><a name="23">23</a>So infatti che tu mi conduci alla morte, alla casa di convegno di tutti i viventi.</span> <span class="verse"><a name="24">24</a>Certamente non stenderà la sua mano alla tomba, anche se nella sua sventura grida in cerca di aiuto.</span> <span class="verse"><a name="25">25</a>Non ho forse io pianto per chi era nellavversità, e non mi sono addolorato per il povero?</span> <span class="verse"><a name="26">26</a>Quando aspettavo il bene, è venuto il male; quando aspettavo la luce, è venuta loscurità.</span> <span class="verse"><a name="27">27</a>Le mie viscere ribollono senza tregua, sono venuti per me giorni dafflizione.</span> <span class="verse"><a name="28">28</a>Vado attorno tutto annerito, ma non dal sole; mi alzo nellassemblea e grido in cerca di aiuto.</span> <span class="verse"><a name="29">29</a>Sono diventato fratello degli sciacalli e compagno degli struzzi.</span> <span class="verse"><a name="30">30</a>La mia pelle si è annerita su di me e le mie ossa bruciano dal calore.</span> <span class="verse"><a name="31">31</a>La mia cetra serve solo per lamenti e il mio flauto per voci di pianto«</span> </p></div</div></div></body></html>