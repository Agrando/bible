<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/job">Job</a> &gt <strong>Chapter 9</strong></div><p><span class="verse"><a name="1">1</a>Allora Giobbe rispose e disse:</span> <span class="verse"><a name="2">2</a>»Sí, io so che è cosí, ma come può un uomo essere giusto davanti a Dio?</span> <span class="verse"><a name="3">3</a>Se uno volesse disputare con lui, non potrebbe rispondergli una volta su mille.</span> <span class="verse"><a name="4">4</a>Dio è saggio di cuore e potente per la forza; chi mai si è indurito contro di lui e ha prosperato?</span> <span class="verse"><a name="5">5</a>Egli sposta le montagne senza che se ne avvedano, quando nella sua ira le sconvolge.</span> <span class="verse"><a name="6">6</a>Egli scuote la terra dal suo posto, e le sue colonne tremano.</span> <span class="verse"><a name="7">7</a>Comanda al sole, ed esso non sorge, e mette un sigillo alle stelle.</span> <span class="verse"><a name="8">8</a>Da solo dispiega i cieli e cammina sulle alte onde del mare.</span> <span class="verse"><a name="9">9</a>Ha fatto lOrsa e lOrione, le Pleiadi e le regioni del sud.</span> <span class="verse"><a name="10">10</a>Egli fa cose grandi e imperscrutabili, meraviglie senza numero</span> <span class="verse"><a name="11">11</a>Ecco, mi passa vicino e non lo vedo, passa oltre e non me ne accorgo.</span> <span class="verse"><a name="12">12</a>Ecco, afferra la preda, e chi gliela può riprendere? Chi può dirgli: »che cosa fai?«</span> <span class="verse"><a name="13">13</a>Dio non ritira la sua collera, sotto di lui si curvano gli aiutanti di Rahab,</span> <span class="verse"><a name="14">14</a>Come dunque potrei io rispondergli e scegliere le mie parole per discutere con lui?</span> <span class="verse"><a name="15">15</a>Anche se avessi ragione, non potrei rispondergli, ma chiederei grazia al mio giudice.</span> <span class="verse"><a name="16">16</a>Se io lo invocassi ed egli mi rispondesse, non potrei ancora credere che ha ascoltato la mia voce,</span> <span class="verse"><a name="17">17</a>lui, che mi colpisce con la tempesta, e moltiplica le mie ferite senza motivo.</span> <span class="verse"><a name="18">18</a>Non mi lascia riprendere fiato, anzi mi sazia di amarezze.</span> <span class="verse"><a name="19">19</a>Se si tratta di forza, ecco, egli è potente; se di giudizio, chi mi fisserà un giorno per comparire?</span> <span class="verse"><a name="20">20</a>Anche se fossi giusto, il mio stesso parlare mi condannerebbe; anche se fossi integro, egli proverebbe che sono perverso.</span> <span class="verse"><a name="21">21</a>Sono integro, ma non ho alcuna stima di me stesso e disprezzo la mia vita.</span> <span class="verse"><a name="22">22</a>E la stessa cosa; perciò dico: Egli distrugge lintegro e il malvagio</span> <span class="verse"><a name="23">23</a>Se un flagello semina improvvisamente la morte, egli ride della sofferenza degli innocenti.</span> <span class="verse"><a name="24">24</a>La terra è data in balìa dei malvagi; egli vela gli occhi ai giudici di essa; se non è lui, chi potrebbe dunque essere?</span> <span class="verse"><a name="25">25</a>Ora i miei giorni passano piú veloci di un corridore, fuggono via senza vedere alcun bene.</span> <span class="verse"><a name="26">26</a>Passano rapidi come navi di giunchi, come laquila che piomba sulla preda.</span> <span class="verse"><a name="27">27</a>Se dico: »voglio dimenticare il mio lamento. deporre il mio aspetto triste e mostrarmi contento«,</span> <span class="verse"><a name="28">28</a>mi spavento per tutti i miei dolori; so bene che non mi riterrai innocente.</span> <span class="verse"><a name="29">29</a>Se sono già stato condannato, perché affaticarmi invano?</span> <span class="verse"><a name="30">30</a>Anche se mi lavassi con la neve e pulissi le mie mani con la soda,</span> <span class="verse"><a name="31">31</a>tu mi getteresti nel fango di una fossa, le mie stesse vesti mi avrebbero in orrore.</span> <span class="verse"><a name="32">32</a>Egli infatti non è un uomo come me, a cui possa rispondere e che possiamo comparire in giudizio assieme.</span> <span class="verse"><a name="33">33</a>Non cè alcun arbitro fra noi, che ponga la mano su tutti e due.</span> <span class="verse"><a name="34">34</a>Allontani da me la sua verga, e il suo terrore non mi spaventi.</span> <span class="verse"><a name="35">35</a>Allora potrò parlare senza temerlo. perché non sono cosí con me stesso«.</span> </p></div</div></div></body></html>