<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/job">Job</a> &gt <strong>Chapter 39</strong></div><p><span class="verse"><a name="1">1</a>Conosci tu il tempo in cui partoriscono le capre delle rocce o hai forse osservato il parto delle cerve?</span> <span class="verse"><a name="2">2</a>Sai tu contare i mesi in cui portano a termine la loro gravidanza, o conosci tu il tempo in cui devono partorire?</span> <span class="verse"><a name="3">3</a>Si accovacciano e danno alla luce i loro piccoli, mettendo cosí fine alle loro doglie.</span> <span class="verse"><a name="4">4</a>I loro piccoli si fanno forti, crescono allaperto, se ne vanno e non ritornano piú da esse.</span> <span class="verse"><a name="5">5</a>Chi lascia andar libero lonàgro, chi ha sciolto i legami allasino selvatico,</span> <span class="verse"><a name="6">6</a>al quale ho assegnato come dimora il deserto e la terra salata per abitazione?</span> <span class="verse"><a name="7">7</a>Egli disprezza il frastuono della città e non ode grida di alcun padrone.</span> <span class="verse"><a name="8">8</a>Le ampie distese di montagna sono il suo pascolo, e va in cerca di tutto ciò che è verde.</span> <span class="verse"><a name="9">9</a>Il bufalo è forse disposto a servirti o a passare la notte presso la tua mangiatoia?</span> <span class="verse"><a name="10">10</a>Puoi forse legare il bufalo con la corda per arare nel solco, o erpicherà le valli dietro a te?</span> <span class="verse"><a name="11">11</a>Ti fiderai di lui, perché la sua forza è grande, o lascerai a lui il tuo lavoro</span> <span class="verse"><a name="12">12</a>Conterai su di lui per portare a casa il tuo grano e per ammassarlo sullaia?</span> <span class="verse"><a name="13">13</a>Le ali dello struzzo sbattono festosamente, ma non sono certo le ali e le piume della cicogna.</span> <span class="verse"><a name="14">14</a>Esso infatti abbandona le proprie uova per terra e le lascia riscaldare nella polvere,</span> <span class="verse"><a name="15">15</a>dimenticando che un piede può schiacciarle o una bestia dei campi calpestarle.</span> <span class="verse"><a name="16">16</a>Tratta duramente i suoi piccoli, come se non fossero suoi; ma la sua fatica senza alcun interesse è vana,</span> <span class="verse"><a name="17">17</a>perché Dio la privato di sapienza e non gli ha impartito intelligenza.</span> <span class="verse"><a name="18">18</a>Ma quando si alza in piedi per scappare, si beffa del cavallo e del suo cavaliere.</span> <span class="verse"><a name="19">19</a>Sei tu che hai dato al cavallo la forza e che hai rivestito il suo collo con una fremente criniera?</span> <span class="verse"><a name="20">20</a>Sei tu che lo fai saltare come una locusta? Il fiero suo nitrito incute spavento.</span> <span class="verse"><a name="21">21</a>Scalpita nella valle rallegrandosi nella sua forza; e si slancia in mezzo alla mischia di armi.</span> <span class="verse"><a name="22">22</a>Sprezza la paura e non teme, né indietreggia davanti alla spada.</span> <span class="verse"><a name="23">23</a>Su di lui risuona la faretra, la folgorante lancia e il giavellotto.</span> <span class="verse"><a name="24">24</a>Con ardore e impeto divora le distanze e non sta piú fermo quando suona la tromba.</span> <span class="verse"><a name="25">25</a>Al primo squillo di tromba dice: »Aha!« e fiuta da lontano la battaglia, la voce tonante dei capitani e il grido di guerra.</span> <span class="verse"><a name="26">26</a>E forse per la tua intelligenza che si alza in volo lo sparviero e spiega le sue ali verso il sud?</span> <span class="verse"><a name="27">27</a>E al tuo comando che laquila si leva in alto e fa il suo nido nei luoghi elevati</span> <span class="verse"><a name="28">28</a>Abita sulle rocce e rimane su rupi scoscese.</span> <span class="verse"><a name="29">29</a>Da lassú spia la preda e i suoi occhi scrutano lontano.</span> <span class="verse"><a name="30">30</a>I suoi piccoli succhiano sangue e dove sono gli uccisi, là essa si trova«.</span> </p></div</div></div></body></html>