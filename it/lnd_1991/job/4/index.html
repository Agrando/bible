<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/job">Job</a> &gt <strong>Chapter 4</strong></div><p><span class="verse"><a name="1">1</a>Allora Elifaz di Teman rispose e disse:</span> <span class="verse"><a name="2">2</a>»Se qualcuno provasse a parlarti. ti darebbe fastidio? Ma chi potrebbe trattenere le parole?</span> <span class="verse"><a name="3">3</a>Ecco tu ne hai ammaestrati molti e hai fortificato le mani stanche,</span> <span class="verse"><a name="4">4</a>le tue parole hanno sorretto i vacillanti, e hai rinfrancato le ginocchia che si piegavano.</span> <span class="verse"><a name="5">5</a>Ma ora che il male succede a te, vieni meno; ha colpito te, e sei tutto smarrito.</span> <span class="verse"><a name="6">6</a>La tua pietà non è forse la tua fiducia, e lintegrità della tua condotta, la tua speranza?</span> <span class="verse"><a name="7">7</a>Ricorda: quale innocente è mai perito, e quando mai furono distrutti gli uomini retti?</span> <span class="verse"><a name="8">8</a>Come io stesso ho visto, quelli che arano iniquità e seminano guai, ne raccolgono i frutti.</span> <span class="verse"><a name="9">9</a>Al soffio di Dio periscono dal vento della sua ira sono consumati.</span> <span class="verse"><a name="10">10</a>Il ruggito del leone la voce del leone feroce e i denti dei leoncelli sono spezzati.</span> <span class="verse"><a name="11">11</a>Il leone trova la morte per mancanza di preda, e i piccoli della leonessa sono dispersi.</span> <span class="verse"><a name="12">12</a>Una parola mi è furtivamente giunta, e il mio orecchio ne ha colto il sussurro.</span> <span class="verse"><a name="13">13</a>Fra i pensieri delle visioni notturne, quando un sonno profondo cade sui mortali,</span> <span class="verse"><a name="14">14</a>uno spavento mi prese e un fremito che fece tremare tutte le mie ossa.</span> <span class="verse"><a name="15">15</a>Uno spirito mi passò davanti e i peli del mio corpo si rizzarono.</span> <span class="verse"><a name="16">16</a>Si fermò, ma non potei riconoscere i suo aspetto; una figura mi stava davanti agli occhi; cera silenzio poi udii una voce che diceva:</span> <span class="verse"><a name="17">17</a>"Può un mortale essere piú giusto di Dio? Può un uomo essere piú puro del suo Fattore</span> <span class="verse"><a name="18">18</a>Ecco, egli non si fida neppure dei suoi servi, e riscontra difetti persino nei suoi angeli;</span> <span class="verse"><a name="19">19</a>quanto piú in quelli che abitano in case di argilla, il cui fondamento è nella polvere, e sono schiacciati come una tarma.</span> <span class="verse"><a name="20">20</a>Dalla mattina alla sera sono distrutti; periscono per sempre, senza che nessuno ci badi.</span> <span class="verse"><a name="21">21</a>La corda della loro tenda non viene forse strappata? Essi muoiono, ma senza sapienza"«.</span> </p></div</div></div></body></html>