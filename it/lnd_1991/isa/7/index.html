<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/isa">Isaiah</a> &gt <strong>Chapter 7</strong></div><p><span class="verse"><a name="1">1</a>Or avvenne ai giorni di Achaz figlio di Jotham, figlio di Uzziah, re di Giuda, che Retsin re di Siria, e Pekah figlio di Remaliah, re dIsraele, salirono contro Gerusalemme per muoverle guerra, ma non riuscirono ad espugnarla.</span> <span class="verse"><a name="2">2</a>Fu perciò riferito alla casa di Davide, dicendo: »I Siri si sono accampati in Efraim«. Cosí il cuore di Achaz e il cuore del suo popolo tremarono, come tremano gli alberi della foresta per il vento.</span> <span class="verse"><a name="3">3</a>Allora lEterno disse a Isaia: »Va incontro ad Achaz, tu e tuo figlio Scear-Jashub, allestremità del canale della piscina superiore sulla strada del campo del lavandaio,</span> <span class="verse"><a name="4">4</a>e digli: Guarda di star tranquillo, non aver paura e il tuo cuore non venga meno a motivo di questi due mozziconi di tizzoni fumanti, per lira ardente di Retsin e della Siria, e del figlio di Remaliah.</span> <span class="verse"><a name="5">5</a>Poiché la Siria, Efraim e il figlio di Remaliah hanno ideato del male contro di te, dicendo:</span> <span class="verse"><a name="6">6</a>Saliamo contro Giuda, terrorizziamolo, apriamoci una breccia nelle sue mura e stabiliamo come re nel suo mezzo il figlio di Tabeel"«.</span> <span class="verse"><a name="7">7</a>Cosí dice il Signore, lEterno: »Questo non avverrà, non succederà,</span> <span class="verse"><a name="8">8</a>perché la capitale della Siria è Damasco e il capo di Damasco è Retsin. Fra sessantacinque anni Efraim sarà fatto a pezzi e non sarà piú popolo.</span> <span class="verse"><a name="9">9</a>La capitale di Efraim è Samaria, e il capo di Samaria è il figlio di Remaliah. Se non credete, certamente non sarete resi stabili«.</span> <span class="verse"><a name="10">10</a>LEterno parlò di nuovo ad Achaz gli disse:</span> <span class="verse"><a name="11">11</a>»Chiedi per te un segno allEterno, il tuo DIO; chiedilo o nelle profondità o nelle altezze«.</span> <span class="verse"><a name="12">12</a>Ma Achaz rispose: »Io non chiederò nulla, non voglio tentare lEterno«.</span> <span class="verse"><a name="13">13</a>Allora Isaia disse: »Ascoltate ora, o casa di Davide! E forse poca cosa per voi lo stancare gli uomini, che volete stancare anche il mio DIO?</span> <span class="verse"><a name="14">14</a>Perciò il Signore stesso vi darà un segno: Ecco, la vergine concepirà e darà alla luce un figlio e gli porrà nome Emmanuele</span> <span class="verse"><a name="15">15</a>Egli mangerà panna e miele fino a quando sappia rigettare il male e scegliere il bene.</span> <span class="verse"><a name="16">16</a>Ma prima che il fanciullo sappia rigettare il male e scegliere il bene, il paese che temi a motivo dei suoi due re sarà abbandonato.</span> <span class="verse"><a name="17">17</a>LEterno farà venire il re di Assiria su di te, sul tuo popolo e sulla casa di tuo padre dei giorni quali non vennero da quando Efraim si separò da Giuda.</span> <span class="verse"><a name="18">18</a>In quel giorno avverrà che lEterno fischierà alle mosche che sono allestremità dei fiumi dEgitto, e alle api che sono nel paese di Assiria.</span> <span class="verse"><a name="19">19</a>Esse verranno e si poseranno tutte nelle valli desolate, nelle fenditure delle rocce, su tutti i cespugli spinosi e su tutti i pascoli.</span> <span class="verse"><a name="20">20</a>In quel giorno il Signore con un rasoio preso a nolo oltre il Fiume, cioè con il re di Assiria, raderà la testa e i peli delle gambe, e raschierà via anche la barba.</span> <span class="verse"><a name="21">21</a>In quel giorno avverrà che uno manterrà una giovane vacca e due pecore,</span> <span class="verse"><a name="22">22</a>e per labbondanza del latte che daranno, egli mangerà panna, perché panna e miele mangeranno tutti i superstiti lasciati in mezzo al paese.</span> <span class="verse"><a name="23">23</a>In quel giorno ogni luogo dove ci potevano essere mille viti del valore di mille sicli dargento, diventerà preda dei rovi e dei pruni.</span> <span class="verse"><a name="24">24</a>Vi si entrerà con frecce e arco, perché tutto il paese sarà rovi e pruni.</span> <span class="verse"><a name="25">25</a>E su tutti i colli che erano dissodati con la zappa non si passerà piú per paura dei rovi e dei pruni; saranno un luogo dove si manderanno i buoi e che sarà calpestato dalle pecore«.</span> </p></div</div></div></body></html>