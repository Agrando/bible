<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/isa/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/isa">Isaiah</a> &gt <strong>Chapter 25</strong></div><p><span class="verse"><a name="1">1</a>O Eterno, tu sei il mio DIO; io ti esalterò e celebrerò il tuo nome, perché hai fatto cose meravigliose, disegni concepiti molto tempo fa e adempiuti in fedeltà e verità.</span> <span class="verse"><a name="2">2</a>Poiché hai ridotto la città a un mucchio di pietre, la città fortificata a un cumulo di rovine; la cittadella degli stranieri non è piú una città, non sarà mai piú ricostruita.</span> <span class="verse"><a name="3">3</a>Perciò il popolo forte ti glorifica, la città di nazioni potenti ti teme.</span> <span class="verse"><a name="4">4</a>perché tu sei stato una fortezza per il povero, una fortezza per il misero nella sua avversità, un rifugio contro la tempesta, unombra contro il caldo poiché il soffio dei tiranni è come una tempesta contro il muro.</span> <span class="verse"><a name="5">5</a>Tu ridurrai il tumulto degli stranieri come il calore in un luogo arido; come il calore nellombra di una nuvola, cosí il canto dei tiranni sarà fatto tacere.</span> <span class="verse"><a name="6">6</a>LEterno degli eserciti preparerà su questo monte a tutti i popoli un banchetto di cibi succulenti, un banchetto di vini vecchi, di cibi succulenti pieni di midollo, di vini vecchi e raffinati.</span> <span class="verse"><a name="7">7</a>Distruggerà su questo monte la coltre che copriva tutti i popoli, e la coperta stesa su tutte le nazioni.</span> <span class="verse"><a name="8">8</a>Distruggerà per sempre la morte; il Signore, lEterno asciugherà le lacrime da ogni viso, toglierà via da tutta la terra il vituperio del suo popolo, perché lEterno ha parlato.</span> <span class="verse"><a name="9">9</a>In quel giorno si dirà: »Ecco, questo è il nostro DIO: in lui abbiamo sperato ed egli ci salverà. Questo è lEterno in cui abbiamo sperato; esultiamo e rallegriamoci nella sua salvezza!«.</span> <span class="verse"><a name="10">10</a>Poiché la mano dellEterno si poserà su questo monte, mentre Moab sarà calpestato sotto di lui come si calpesta la paglia su un letamaio.</span> <span class="verse"><a name="11">11</a>Egli stenderà le sue mani nel suo mezzo, come le distende il nuotatore per nuotare, e abbasserà la sua superbia assieme alle macchinazioni ordite dalle sue mani.</span> <span class="verse"><a name="12">12</a>La fortezza delle tue alte mura, egli la demolirà, labbatterà, la getterà a terra fin giú nella polvere.</span> </p></div</div></div></body></html>