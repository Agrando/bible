<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/zech/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/zech">Zechariah</a> &gt <strong>Chapter 11</strong></div><p><span class="verse"><a name="1">1</a>Apri le tue porte, Libano, perché il fuoco divori i tuoi cedri.</span> <span class="verse"><a name="2">2</a>Gemi, cipresso, perché il cedro è caduto, perché gli alberi maestosi sono devastati. Urlate, querce di Bashan, perché la foresta impenetrabile è abbattuta.</span> <span class="verse"><a name="3">3</a>Si ode il lamento dei pastori, perché il loro splendore è devastato; si ode il ruggito dei leoncelli, perché la magnificenza del Giordano è devastata.</span> <span class="verse"><a name="4">4</a>Cosí dice lEterno, il mio DIO: »Pasci le pecore destinate al macello,</span> <span class="verse"><a name="5">5</a>i cui compratori uccidono senza essere ritenuti colpevoli e i cui venditori dicono: »Sia benedetto lEterno, perché mi arricchisco« e i cui pastori non ne hanno compassione alcuna.</span> <span class="verse"><a name="6">6</a>Non avrò piú compassione degli abitanti del paese«, dice lEterno, »anzi, farò cadere ognuno in potere del suo prossimo e in potere del suo re. Essi devasteranno il paese e non libererò alcuno dalle loro mani«.</span> <span class="verse"><a name="7">7</a>Allora mi misi a pascere le pecore destinate al macello, precisamente le piú misere del gregge. Presi quindi per me due bastoni: uno lo chiamai »Grazia« e laltro lo chiamai »Legami« e mi misi a pascere il gregge.</span> <span class="verse"><a name="8">8</a>In un mese eliminai tre pastori. Io ero impaziente con loro, ed essi pure mi detestarono.</span> <span class="verse"><a name="9">9</a>Allora dissi: »Non vi pascerò piú: chi sta per morire muoia, e chi sta per perire perisca; quelle poi che rimangono si divorino a vicenda«.</span> <span class="verse"><a name="10">10</a>Presi quindi il mio bastone »Grazia« e lo spezzai, per annullare il patto che avevo stabilito con tutti i popoli.</span> <span class="verse"><a name="11">11</a>In quello stesso giorno fu annullato. Cosí le pecore piú misere del gregge che mi osservavano, riconobbero che quella era la parola dellEterno.</span> <span class="verse"><a name="12">12</a>Allora dissi loro: »Se vi pare giusto, datemi il mio salario; se no, lasciate stare«. Cosí essi pesarono il mio salario: trenta sicli dargento.</span> <span class="verse"><a name="13">13</a>Ma lEterno mi disse: »Gettalo per il vasaio, il magnifico prezzo con cui sono stato da loro valutato«. Allora presi i trenta sicli dargento e li gettai nella casa dellEterno per il vasaio.</span> <span class="verse"><a name="14">14</a>Quindi spezzai laltro bastone »Legami« per rompere la fratellanza fra Giuda e Israele.</span> <span class="verse"><a name="15">15</a>LEterno allora mi disse: »Prenditi anche gli attrezzi di un pastore insensato.</span> <span class="verse"><a name="16">16</a>Poiché ecco, io susciterò nel paese un pastore che non si prenderà cura delle pecore che periscono, non cercherà quelle giovani, non guarirà quelle ferite, non nutrirà quelle che stanno in piedi, ma mangerà la carne delle grasse e strapperà persino le loro unghie«.</span> <span class="verse"><a name="17">17</a>Guai al pastore da nulla che abbandona il gregge! Una spada sarà contro il suo braccio e contro il suo occhio destro. Il suo braccio seccherà interamente e il suo occhio destro sarà completamente accecato.</span> </p></div</div></div></body></html>