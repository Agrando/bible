<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/exod">Exodus</a> &gt <strong>Chapter 21</strong></div><p><span class="verse"><a name="1">1</a>»Ora queste sono le leggi che tu porrai davanti a loro:</span> <span class="verse"><a name="2">2</a>Se compri uno schiavo ebreo, egli ti servirà per sei anni; ma il settimo se ne andrà libero, senza pagare nulla.</span> <span class="verse"><a name="3">3</a>Se è venuto solo, se ne andrà solo; se aveva moglie, la moglie se ne andrà con lui.</span> <span class="verse"><a name="4">4</a>Se il suo padrone gli dà moglie e questa gli partorisce figli e figlie, la moglie e i figli di lei saranno del padrone, ed egli se ne andrà solo.</span> <span class="verse"><a name="5">5</a>Ma se lo schiavo apertamente dice: »Io amo il mio padrone, mia moglie e i miei figli, e non voglio andarmene libero«,</span> <span class="verse"><a name="6">6</a>allora il suo padrone lo farà avvicinare a DIO e lo farà accostare alla porta o allo stipite; quindi il suo padrone gli forerà lorecchio con un punteruolo; ed egli lo servirà per sempre.</span> <span class="verse"><a name="7">7</a>Se uno vende la propria figlia per essere serva, ella non se ne andrà come se ne vanno gli schiavi.</span> <span class="verse"><a name="8">8</a>Se ella non piace al suo padrone, che se lera presa per sé, egli la lascerà riscattare; ma non avrà il diritto di venderla a gente straniera, perché sarebbe un trattarla con inganno.</span> <span class="verse"><a name="9">9</a>E se la dà in sposa a suo figlio, la tratterà in base al diritto delle figlie.</span> <span class="verse"><a name="10">10</a>Se prende unaltra moglie, egli non diminuirà il suo cibo, il suo vestiario e la sua coabitazione.</span> <span class="verse"><a name="11">11</a>Se non fa per lei queste tre cose, ella se ne andrà per niente, senza pagamento di prezzo.</span> <span class="verse"><a name="12">12</a>Chi percuote un uomo che, a motivo di questo, muore, sarà messo a morte.</span> <span class="verse"><a name="13">13</a>Se però non gli ha teso alcun agguato, ma DIO glielo ha fatto cadere in mano, io ti assegnerò un luogo dove egli possa rifugiarsi.</span> <span class="verse"><a name="14">14</a>Se uno agisce con premeditazione contro il suo prossimo per ucciderlo con inganno, tu lo strapperai anche dal mio altare, per farlo morire.</span> <span class="verse"><a name="15">15</a>Chi percuote suo padre o sua madre sarà messo a morte.</span> <span class="verse"><a name="16">16</a>Chi rapisce un uomo e lo vende, o è trovato nelle sue mani, sarà messo a morte.</span> <span class="verse"><a name="17">17</a>Chi maledice suo padre o sua madre sarà messo a morte.</span> <span class="verse"><a name="18">18</a>Se due uomini vengono a una lite e uno percuote laltro con una pietra o col pugno e quello non muore ma deve mettersi a letto,</span> <span class="verse"><a name="19">19</a>se poi si rialza e cammina fuori appoggiato al suo bastone, chi lo ha colpito sarà assolto; lo indennizzerà soltanto del tempo perduto e lo farà curare fino a guarigione compiuta.</span> <span class="verse"><a name="20">20</a>Se uno percuote il suo schiavo e la sua schiava col bastone, ed egli o essa gli muore fra le mani, il padrone sarà punito;</span> <span class="verse"><a name="21">21</a>ma se sopravvive un giorno o due, non sarà punito, perché è di sua proprietà.</span> <span class="verse"><a name="22">22</a>Se alcuni vengono a lite e percuotono una donna incinta così da farla abortire, ma non ne segue altro danno, il percuotitore sarà multato in base a quanto il marito della donna gli imporrà; egli pagherà lindennizzo come determinano i giudici;</span> <span class="verse"><a name="23">23</a>ma se ne segue danno, darai vita per vita,</span> <span class="verse"><a name="24">24</a>occhio per occhio, dente per dente, mano per mano, piede per piede,</span> <span class="verse"><a name="25">25</a>scottatura per scottatura, ferita per ferita, contusione per contusione.</span> <span class="verse"><a name="26">26</a>Se uno colpisce locchio del suo schiavo o locchio della sua schiava e glielo fa perdere, li lascerà andare liberi in compenso dellocchio perduto.</span> <span class="verse"><a name="27">27</a>E se fa cadere un dente al suo schiavo o un dente alla sua schiava, li lascerà andare liberi in compenso del dente perduto.</span> <span class="verse"><a name="28">28</a>Se un bue colpisce a morte con le corna un uomo o una donna, il bue dovrà essere lapidato e la sua carne non si mangerà; ma il padrone del bue sarà assolto.</span> <span class="verse"><a name="29">29</a>Però se il bue era da tempo solito a ferire con le corna e il suo padrone era stato avvertito, ma non laveva tenuto rinchiuso, e il bue poi uccide un uomo o una donna, il bue sarà lapidato e il suo padrone sarà pure messo a morte.</span> <span class="verse"><a name="30">30</a>Se gli è imposto un prezzo di riscatto, egli dovrà dare per il riscatto della propria vita tutto ciò che gli è imposto.</span> <span class="verse"><a name="31">31</a>Se il bue colpisce un figlio o una figlia, si procederà nei suoi confronti secondo questa stessa legge.</span> <span class="verse"><a name="32">32</a>Se il bue colpisce uno schiavo o una schiava, il proprietario del bue pagherà al padrone dello schiavo trenta sicli dargento e il bue sarà lapidato.</span> <span class="verse"><a name="33">33</a>Se uno apre una fossa, o se uno scava una fossa e non la copre e un bue o un asino vi cade dentro,</span> <span class="verse"><a name="34">34</a>il proprietario della fossa pagherà lindennizzo; egli darà in denaro al padrone il valore della bestia e la bestia morta sarà sua.</span> <span class="verse"><a name="35">35</a>Se il bue di un uomo colpisce a morte il bue di un altro, si venderà il bue vivo e se ne dividerà il prezzo; e anche il bue morto sarà diviso fra loro.</span> <span class="verse"><a name="36">36</a>Se poi è noto che quel bue era da tempo solito colpire con le corna, e il suo padrone non lha tenuto rinchiuso, questi dovrà pagare bue per bue e la bestia morta sarà sua«.</span> </p></div</div></div></body></html>