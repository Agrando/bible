<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 15</strong></div><p><span class="verse"><a name="1">1</a>Or alcuni, discesi dalla Giudea, insegnavano ai fratelli, dicendo: »Se non siete circoncisi secondo il rito di Mosé, non potete essere salvati«.</span> <span class="verse"><a name="2">2</a>Essendo perciò sorta una non piccola controversia e discussione da parte di Paolo e Barnaba con costoro fu ordinato che Paolo e Barnaba e alcuni altri di loro salissero a Gerusalemme dagli apostoli e anziani per tale questione.</span> <span class="verse"><a name="3">3</a>Essi dunque, scortati per un tratto dalla chiesa, attraversarono la Fenicia e la Samaria, raccontando la conversione dei gentili e arrecando grande gioia a tutti i fratelli.</span> <span class="verse"><a name="4">4</a>Giunti a Gerusalemme, furono accolti dalla chiesa, dagli apostoli e dagli anziani e riferirono le grandi cose che Dio aveva operato per mezzo di loro.</span> <span class="verse"><a name="5">5</a>Ma alcuni della setta dei farisei che avevano creduto si alzarono, dicendo: »Bisogna circoncidere i gentili e comandar loro di osservare la legge di Mosé«.</span> <span class="verse"><a name="6">6</a>Allora gli apostoli e gli anziani si radunarono per esaminare questo problema.</span> <span class="verse"><a name="7">7</a>Ed essendo sorta una grande disputa, Pietro si alzò in piedi e disse loro: »Fratelli, voi sapete che già dai primi tempi Dio tra noi scelse me, affinché per la mia bocca i gentili udissero la parola dellevangelo e credessero.</span> <span class="verse"><a name="8">8</a>Dio, che conosce i cuori, ha reso loro testimonianza, dando loro lo Spirito Santo, proprio come a noi;</span> <span class="verse"><a name="9">9</a>e non ha fatto alcuna differenza tra noi e loro, avendo purificato i loro cuori mediante la fede.</span> <span class="verse"><a name="10">10</a>Ora dunque perché tentate Dio, mettendo sul collo dei discepoli un giogo che né i nostri padri né noi abbiamo potuto portare?</span> <span class="verse"><a name="11">11</a>Ma noi crediamo di essere salvati mediante la grazia del Signor Gesú Cristo, e nello stesso modo anche loro«.</span> <span class="verse"><a name="12">12</a>Allora tutta la folla tacque, e stavano ad ascoltare Barnaba e Paolo, che raccontavano quali segni e prodigi Dio aveva operato per mezzo loro fra i gentili.</span> <span class="verse"><a name="13">13</a>Quando essi tacquero, Giacomo prese la parola e disse: »Fratelli, ascoltatemi.</span> <span class="verse"><a name="14">14</a>Simone ha raccontato come per la prima volta Dio ha visitato i gentili per scegliersi da quelli un popolo per il suo nome.</span> <span class="verse"><a name="15">15</a>Con questo si accordano le parole dei profeti, come è scritto:</span> <span class="verse"><a name="16">16</a>"Dopo queste cose, io ritornerò e riedificherò il tabernacolo, di Davide che è caduto, restaurerò le sue rovine e lo rimetterò in piedi,</span> <span class="verse"><a name="17">17</a>affinché il resto degli uomini e tutte le genti su cui è invocato il mio nome cerchino il Signore, dice il Signore che fa tutte queste cose".</span> <span class="verse"><a name="18">18</a>A Dio sono note da sempre tutte le opere sue.</span> <span class="verse"><a name="19">19</a>Perciò io ritengo che non si dia molestia a quelli che tra i gentili si convertono a Dio,</span> <span class="verse"><a name="20">20</a>ma che si scriva loro di astenersi dalle contaminazioni degli idoli, dalla fornicazione, dalle cose soffocate e dal sangue</span> <span class="verse"><a name="21">21</a>Poiché Mosé già dai tempi antichi ha delle persone che lo predicano per ogni città essendo letto ogni sabato nelle sinagoghe«.</span> <span class="verse"><a name="22">22</a>Allora parve bene agli apostoli e agli anziani con tutta la chiesa di mandare ad Antiochia, con Paolo e Barnaba, degli uomini scelti da loro: Giuda, soprannominato Barsabba, e Sila, uomini autorevoli tra i fratelli,</span> <span class="verse"><a name="23">23</a>con una lettera scritta di loro mano che diceva: »Gli apostoli, gli anziani e i fratelli, ai fratelli fra i gentili che sono in Antiochia Siria e Cilicia, salute.</span> <span class="verse"><a name="24">24</a>Siccome abbiamo inteso che alcuni provenienti da noi, ma ai quali non avevamo dato alcun mandato, vi hanno turbato con parole sconvolgendo le anime vostre, dicendo che bisogna che siate circoncisi e osserviate la legge,</span> <span class="verse"><a name="25">25</a>è parso bene a noi, riuniti di comune accordo, di scegliere alcuni uomini e di mandarli assieme ai nostri cari Barnaba e Paolo,</span> <span class="verse"><a name="26">26</a>uomini che hanno rischiato la loro vita per il nome del Signor nostro Gesú Cristo.</span> <span class="verse"><a name="27">27</a>Abbiamo dunque mandato Giuda, e Sila; anchessi a voce riferiranno le medesime cose.</span> <span class="verse"><a name="28">28</a>Infatti è parso bene allo Spirito Santo e a noi di non imporvi alcun altro peso allinfuori di queste cose necessarie:</span> <span class="verse"><a name="29">29</a>che vi asteniate dalle cose sacrificate agli idoli, dal sangue, dalle cose soffocate e dalla fornicazione, farete bene a guardarvi da queste cose. State bene«.</span> <span class="verse"><a name="30">30</a>Essi dunque, congedatisi, discesero ad Antiochia e, riunita lassemblea, consegnarono la lettera.</span> <span class="verse"><a name="31">31</a>E, dopo averla letta, quelli di Antiochia si rallegrarono della consolazione</span> <span class="verse"><a name="32">32</a>Or Giuda e Sila, essendo anchessi profeti, con molte parole esortarono i fratelli e li confermarono.</span> <span class="verse"><a name="33">33</a>Dopo essersi trattenuti là diverso tempo, furono dai fratelli rimandati in pace dagli apostoli.</span> <span class="verse"><a name="34">34</a>Ma parve bene a Sila di restare là.</span> <span class="verse"><a name="35">35</a>Anche Paolo e Barnaba rimasero ad Antiochia, insegnando ed annunziando con molti altri la parola del Signore.</span> <span class="verse"><a name="36">36</a>Alcuni giorni dopo, Paolo disse a Barnaba: »Torniamo ora a visitare i nostri fratelli in ogni città dove abbiamo annunziato la parola del Signore, per vedere come stanno«.</span> <span class="verse"><a name="37">37</a>Or Barnaba intendeva prendere con loro Giovanni, detto Marco.</span> <span class="verse"><a name="38">38</a>Ma Paolo riteneva che non si dovesse prendere con loro colui che si era separato da loro in Panfilia, e non era andato con loro allopera.</span> <span class="verse"><a name="39">39</a>Ne nacque allora una tale disputa che si separarono luno dallaltro, poi Barnaba, preso Marco, simbarcò per Cipro.</span> <span class="verse"><a name="40">40</a>Paolo invece, sceltosi per compagno Sila, partí, raccomandato dai fratelli alla grazia di Dio.</span> <span class="verse"><a name="41">41</a>E attraversò la Siria e la Cilicia, confermando le chiese.</span> </p></div</div></div></body></html>