<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 9</strong></div><p><span class="verse"><a name="1">1</a>Saulo intanto, spirando ancora minacce e strage contro i discepoli del Signore, si recò dal sommo sacerdote,</span> <span class="verse"><a name="2">2</a>e gli chiese lettere per le sinagoghe di Damasco affinché, se avesse trovato alcun seguace della Via, uomini o donne, li potesse condurre legati a Gerusalemme.</span> <span class="verse"><a name="3">3</a>Or avvenne che, mentre era in cammino e si avvicinava a Damasco, allimprovviso una luce dal cielo gli folgorò dintorno.</span> <span class="verse"><a name="4">4</a>E, caduto a terra, udí una voce che gli diceva: »Saulo, Saulo, perché mi perseguiti?«.</span> <span class="verse"><a name="5">5</a>Ed egli disse: »Chi sei, Signore?«. E il Signore disse. »Io sono Gesú, che tu perseguiti; ti è duro recalcitrare contro i pungoli«.</span> <span class="verse"><a name="6">6</a>Allora egli, tutto tremante e spaventato, disse: »Signore, che vuoi chio faccia?«. E il Signore: »Alzati ed entra nella città, e ti sarà detto ciò che devi fare«.</span> <span class="verse"><a name="7">7</a>Or gli uomini che viaggiavano con lui si fermarono attoniti, perché udivano il suono della voce, ma non vedevano alcuno.</span> <span class="verse"><a name="8">8</a>Poi Saulo si alzò da terra ma, aperti gli occhi, non vedeva alcuno; allora prendendolo per mano, lo condussero in Damasco.</span> <span class="verse"><a name="9">9</a>E rimase tre giorni senza vedere, nei quali né mangiò né bevve.</span> <span class="verse"><a name="10">10</a>Or a Damasco vi era un discepolo di nome Anania, al quale il Signore disse in visione: »Anania!«. Ed egli rispose: »Eccomi, Signore!«.</span> <span class="verse"><a name="11">11</a>E il Signore a lui: »Alzati e recati nella strada detta Diritta, e cerca in casa di Giuda un uomo di Tarso di nome Saulo, che sta pregando;</span> <span class="verse"><a name="12">12</a>egli ha visto in visione un uomo, di nome Anania, entrare e imporgli le mani perché ricuperi la vista«.</span> <span class="verse"><a name="13">13</a>Allora Anania rispose: »Signore, io ho sentito molti parlare di questuomo di quanto male ha fatto ai tuoi santi in Gerusalemme.</span> <span class="verse"><a name="14">14</a>E qui ha lautorizzazione dai capi dei sacerdoti, di imprigionare tutti coloro che invocano il tuo nome«.</span> <span class="verse"><a name="15">15</a>Ma il Signore gli disse: »Va perché costui è uno strumento da me scelto per portare il mio nome davanti alle genti, ai re e ai figli dIsraele.</span> <span class="verse"><a name="16">16</a>Poiché io gli mostrerò quante cose egli deve soffrire per il mio nome«.</span> <span class="verse"><a name="17">17</a>Anania dunque andò ed entrò in quella casa; e, imponendogli le mani, disse: »Fratello Saulo, il Signore Gesú, che ti è apparso sulla via per la quale venivi, mi ha mandato perché tu ricuperi la vista e sii ripieno di Spirito Santo«.</span> <span class="verse"><a name="18">18</a>In quellistante gli caddero dagli occhi come delle scaglie, e riacquistò la vista; poi si alzò e fu battezzato.</span> <span class="verse"><a name="19">19</a>E, dopo aver preso cibo, egli ricuperò le forze. Poi Saulo rimase alcuni giorni con i discepoli che erano a Damasco.</span> <span class="verse"><a name="20">20</a>E subito si mise a predicare il Cristo nelle sinagoghe, proclamando che egli è il Figlio di Dio.</span> <span class="verse"><a name="21">21</a>E tutti quelli che lo udivano stupivano e dicevano: »Non è costui quel tale che a Gerusalemme perseguitava tutti coloro che invocavano questo nome, ed è venuto qui col preciso scopo di condurli prigionieri dai capi dei sacerdoti?«.</span> <span class="verse"><a name="22">22</a>Ma Saulo confondeva i Giudei che abitavano a Damasco, dimostrando che Gesú è il Cristo.</span> <span class="verse"><a name="23">23</a>Molti giorni dopo, i Giudei si consultarono assieme per ucciderlo.</span> <span class="verse"><a name="24">24</a>Ma il loro complotto venne a conoscenza di Saulo. Or essi facevano la guardia alle porte, giorno e notte, per poterlo uccidere;</span> <span class="verse"><a name="25">25</a>allora i discepoli lo presero di notte e lo calarono giú dalle mura dentro una cesta.</span> <span class="verse"><a name="26">26</a>Giunto a Gerusalemme, Saulo cercava di unirsi ai discepoli, ma avevano tutti paura di lui, non potendo credere che egli fosse un discepolo.</span> <span class="verse"><a name="27">27</a>Allora Barnaba lo prese e lo condusse dagli apostoli, e raccontò loro come egli, lungo la strada, aveva visto il Signore che gli aveva parlato, e come a Damasco aveva parlato con franchezza nel nome di Gesú.</span> <span class="verse"><a name="28">28</a>Così egli rimase con loro a Gerusalemme, andando e venendo, e parlava con franchezza nel nome del Signore Gesú.</span> <span class="verse"><a name="29">29</a>Egli parlava anche e discuteva con gli ellenisti; ma essi cercavano di ucciderlo.</span> <span class="verse"><a name="30">30</a>I fratelli però, venuti a conoscenza di questo, lo condussero a Cesarea e di là lo mandarono a Tarso.</span> <span class="verse"><a name="31">31</a>Così le chiese in tutta la Giudea, la Galilea e la Samaria avevano pace ed erano edificate. E, camminando nel timore del Signore e nella consolazione dello Spirito Santo, moltiplicavano.</span> <span class="verse"><a name="32">32</a>Or avvenne che, mentre Pietro percorreva tutto il paese, venne anche dai santi che abitavano a Lidda.</span> <span class="verse"><a name="33">33</a>Qui trovò un uomo di nome Enea che già da otto anni giaceva in un letto, perché era paralitico.</span> <span class="verse"><a name="34">34</a>Pietro gli disse: »Enea, Gesú, il Cristo, ti guarisce; alzati e rifatti il letto«. Ed egli subito si alzò.</span> <span class="verse"><a name="35">35</a>E tutti gli abitanti di Lidda e di Saron lo videro e si convertirono al Signore.</span> <span class="verse"><a name="36">36</a>Or in Ioppe cera una discepola di nome Tabitha, che significa Gazzella ella faceva molte buone opere e molte elemosine.</span> <span class="verse"><a name="37">37</a>Or avvenne in quei giorni che ella si ammalò e morí. Dopo averla lavata, fu posta in una stanza al piano superiore.</span> <span class="verse"><a name="38">38</a>E, poiché Lidda era vicina a loppe, i discepoli, udito che Pietro si trovava là gli mandarono due uomini per pregarlo di venire da loro senza indugio.</span> <span class="verse"><a name="39">39</a>Pietro dunque si alzò e partí con loro. Appena giunse, lo condussero nella stanza di sopra; tutte le vedove si presentarono a lui piangendo e gli mostrarono tutte le tuniche e le vesti che Gazzella faceva, mentre era con loro.</span> <span class="verse"><a name="40">40</a>Pietro allora, fatti uscire tutti, si pose in ginocchio e pregò. Poi, rivoltosi al corpo, disse: »Tabitha, alzati!«. Ed ella aprí gli occhi e, visto Pietro, si mise a sedere.</span> <span class="verse"><a name="41">41</a>Egli le diede la mano e laiutò ad alzarsi, e, chiamati i santi e le vedove, la presentò loro in vita.</span> <span class="verse"><a name="42">42</a>La cosa fu risaputa per tutta Ioppe, e molti credettero nel Signore.</span> <span class="verse"><a name="43">43</a>E Pietro, rimase a Ioppe parecchi giorni, in casa di un certo Simone, conciatore di pelli.</span> </p></div</div></div></body></html>