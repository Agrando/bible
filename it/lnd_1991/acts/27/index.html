<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 27</strong></div><p><span class="verse"><a name="1">1</a>Quando fu deciso che noi salpassimo per lItalia, Paolo e alcuni altri prigionieri furono consegnati a un centurione di nome Giulio, della coorte Augusta.</span> <span class="verse"><a name="2">2</a>Saliti su una nave di Adramitto, che doveva toccare i porti sulle coste dellAsia, salpammo, avendo con noi Aristarco, un macedone di Tessalonica.</span> <span class="verse"><a name="3">3</a>Il giorno seguente arrivammo a Sidone; e Giulio, usando umanità verso Paolo, gli permise di andare dai suoi amici per riceverne le cure.</span> <span class="verse"><a name="4">4</a>Essendo poi partiti di là, navigammo al riparo di Cipro, perché i venti erano contrari.</span> <span class="verse"><a name="5">5</a>Attraversato il mare a ridosso della Cilicia e della Panfilia, arrivammo a Mira di Licia.</span> <span class="verse"><a name="6">6</a>Il centurione trovò qui una nave di Alessandria, che faceva vela per lItalia e ci fece salire.</span> <span class="verse"><a name="7">7</a>Navigando lentamente per molti giorni, giungemmo a stento di fronte a Cnido per limpedimento del vento; poi prendemmo a navigare al riparo di Creta, al largo di Salmone.</span> <span class="verse"><a name="8">8</a>E, costeggiandola con grande difficolta, giungemmo in un certo luogo chiamato Beiporti, vicino al quale era la città di Lasea.</span> <span class="verse"><a name="9">9</a>Ora, essendo già trascorso molto tempo ed essendo la navigazione divenuta pericolosa, poiché il digiuno era già passato, Paolo ammoní quelli della nave.</span> <span class="verse"><a name="10">10</a>dicendo: »Uomini, io vedo che la navigazione si farà con pericolo e grave danno non solo per il carico e per la nave, ma anche per le nostre persone«.</span> <span class="verse"><a name="11">11</a>Ma il centurione aveva maggior fiducia nel pilota e nel capitano della nave che nelle cose dette da Paolo.</span> <span class="verse"><a name="12">12</a>E poiché quel porto non era adatto per svernare, i piú furono del parere di salpare di là per cercare di arrivare in qualche modo a Fenice, un porto di Creta, esposto al libeccio e al maestrale, e passarvi linverno.</span> <span class="verse"><a name="13">13</a>Quando si levò un leggero scirocco, pensando di poter attuare il loro intento, levarono le ancore e si misero a costeggiare Creta.</span> <span class="verse"><a name="14">14</a>Ma poco dopo, si scatenò sullisola un vento impetuoso, chiamato euroclidone.</span> <span class="verse"><a name="15">15</a>Siccome la nave era portata via, non potendo reggere al vento, la lasciammo in sua balía, e cosí eravamo portati alla deriva.</span> <span class="verse"><a name="16">16</a>Passati velocemente sotto unisoletta, chiamata Clauda, riuscimmo a stento a controllare la scialuppa.</span> <span class="verse"><a name="17">17</a>E, dopo averla tirata a bordo, i marinai usarono tutti i mezzi per fasciare di sotto la nave con gomene e, temendo di finire incagliati nella Sirte, calarono le vele, lasciandosi cosí portare alla deriva.</span> <span class="verse"><a name="18">18</a>Ma, essendo violentemente sbattuti dalla tempesta, il giorno seguente incominciarono a gettare il carico.</span> <span class="verse"><a name="19">19</a>Il terzo giorno, con le loro mani gettarono in mare lattrezzatura della nave</span> <span class="verse"><a name="20">20</a>Poiché non apparivano né sole né stelle già da molti giorni, e infuriava su di noi una gran tempesta, si era ormai persa ogni speranza di salvezza.</span> <span class="verse"><a name="21">21</a>E poiché erano rimasti senza cibo per molto tempo. Paolo si alzò in mezzo a loro e disse: »Uomini, se mi aveste dato ascolto e non foste partiti da Creta, avreste evitato questo pericolo e questa perdita.</span> <span class="verse"><a name="22">22</a>Ma ora vi esorto a non perdervi danimo, perché non vi sarà perdita della vita di alcuno di voi, ma solo della nave.</span> <span class="verse"><a name="23">23</a>Poiché mi è apparso questa notte un angelo di Dio, al quale appartengo e che io servo,</span> <span class="verse"><a name="24">24</a>dicendo: »Paolo, non temere, tu devi comparire davanti a Cesare; ed ecco. Dio ti ha dato tutti coloro che navigano con te«.</span> <span class="verse"><a name="25">25</a>Perciò, o uomini, state di buon cuore, perché io ho fede in Dio che avverrà esattamente come mi è stato detto.</span> <span class="verse"><a name="26">26</a>Ma dovremo finire incagliati su un isola«,</span> <span class="verse"><a name="27">27</a>Quando era la quattordicesima notte che eravamo portati qua e là nel mare Adriatico, verso mezzanotte i marinai ebbero limpressione di essere vicini a qualche terra.</span> <span class="verse"><a name="28">28</a>E, calato lo scandaglio, trovarono venti braccia di profondità; poi, un poco piú avanti calarono di nuovo lo scandaglio, e trovarono quindici braccia.</span> <span class="verse"><a name="29">29</a>Temendo allora di urtare contro gli scogli, gettarono dalla poppa quattro ancore, aspettando con ansia che si facesse giorno.</span> <span class="verse"><a name="30">30</a>Ora, siccome i marinai cercavano di fuggire dalla nave e stavano calando la scialuppa in mare col pretesto di voler gettare le ancore da prua</span> <span class="verse"><a name="31">31</a>Paolo disse al centurione e ai soldati: »Se costoro non restano sulla nave, voi non potete scampare«.</span> <span class="verse"><a name="32">32</a>Allora i soldati tagliarono le funi della scialuppa e la lasciarono cadere.</span> <span class="verse"><a name="33">33</a>Nellattesa che si facesse giorno, Paolo esortava tutti a prendere cibo, dicendo: »Oggi sono quattordici giorni che state aspettando digiuni senza aver preso nulla.</span> <span class="verse"><a name="34">34</a>Vi esorto perciò a prendere cibo, poiché questo contribuirà alla vostra salvezza; poiché neppure un capello del nostro capo perirà«.</span> <span class="verse"><a name="35">35</a>Detto questo, prese del pane e rese grazie a Dio in presenza di tutti poi lo ruppe e cominciò a mangiare.</span> <span class="verse"><a name="36">36</a>Tutti allora, fattosi animo, presero anchessi del cibo.</span> <span class="verse"><a name="37">37</a>Or sulla nave noi eravamo duecentosettantasei persone in tutto.</span> <span class="verse"><a name="38">38</a>Dopo aver mangiato a sazietà, alleggerirono la nave gettando il frumento in mare.</span> <span class="verse"><a name="39">39</a>Fattosi giorno, non riuscivano a riconoscere la terra, ma notarono una insenatura con la spiaggia e decisero di spingervi la nave, se potevano.</span> <span class="verse"><a name="40">40</a>Staccate le ancore, le lasciarono andare in mare, sciogliendo nello stesso tempo i legami dei timoni; poi, spiegata la vela maestra al vento, si diressero verso il lido.</span> <span class="verse"><a name="41">41</a>Ma, essendo incappati in una secca che aveva il mare da ambo i lati, vi arenarono la nave che rimase con la prua incagliata e immobile, mentre la poppa si sfasciava per la violenza delle onde.</span> <span class="verse"><a name="42">42</a>Or i soldati erano del parere di uccidere i prigionieri, perché nessuno fuggisse a nuoto.</span> <span class="verse"><a name="43">43</a>Ma il centurione, volendo salvare Paolo, li distolse da quel proposito e comandò a coloro che sapevano nuotare di gettarsi per primi in mare e di raggiungere la terra;</span> <span class="verse"><a name="44">44</a>poi gli altri, chi su tavole, chi su rottami della nave; e cosí avvenne che tutti poterono mettersi in salvo a terra.</span> </p></div</div></div></body></html>