<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 14</strong></div><p><span class="verse"><a name="1">1</a>Or avvenne che anche a Iconio essi entrarono nella sinagoga dei Giudei e parlarono in modo tale che una grande folla di Giudei e di Greci credette,</span> <span class="verse"><a name="2">2</a>ma i Giudei increduli sollevarono e inasprirono gli animi dei gentili contro i fratelli.</span> <span class="verse"><a name="3">3</a>Essi dunque rimasero là molto tempo, parlando francamente nel Signore, il quale rendeva testimonianza alla parola della sua grazia, concedendo che segni e prodigi si operassero per mano loro.</span> <span class="verse"><a name="4">4</a>Or la popolazione della città fu divisa: gli uni parteggiavano per i Giudei e gli altri per gli apostoli.</span> <span class="verse"><a name="5">5</a>Ma quando ci fu un tentativo dei gentili e dei Giudei con i loro capi di maltrattare gli apostoli e lapidarli,</span> <span class="verse"><a name="6">6</a>essi lo vennero a sapere e fuggirono nelle città della Licaonia, a Listra. a Derbe, e nella regione circostante</span> <span class="verse"><a name="7">7</a>e là continuarono ad evangelizzare.</span> <span class="verse"><a name="8">8</a>Or a Listra cera un uomo paralizzato ai piedi, che stava sempre seduto e non aveva mai camminato, essendo storpio sin dal grembo di sua madre.</span> <span class="verse"><a name="9">9</a>Costui udí parlare Paolo che, fissati gli occhi su di lui, e vedendo che egli aveva fede per essere guarito,</span> <span class="verse"><a name="10">10</a>disse ad alta voce: »Alzati in piedi«. Ed egli saltò su e si mise a camminare.</span> <span class="verse"><a name="11">11</a>Quando la folla vide ciò che Paolo aveva fatto, alzò la voce, dicendo in lingua licaonica: »Gli dèi sono discesi fino a noi, in forma umana«.</span> <span class="verse"><a name="12">12</a>E chiamavano Barnaba Giove, Paolo Mercurio, perché era lui che parlava di piú.</span> <span class="verse"><a name="13">13</a>Or il sacerdote di Giove, il cui tempio era allingresso della loro città, condusse dei tori con ghirlande alle porte e voleva offrire un sacrificio assieme alla folla.</span> <span class="verse"><a name="14">14</a>Ma gli apostoli Barnaba e Paolo, udito ciò, si stracciarono le vesti e si precipitarono in mezzo alla folla, gridando e dicendo:</span> <span class="verse"><a name="15">15</a>»Uomini, perché fate queste cose? Anche noi siamo esseri umani con la vostra stessa natura e vi annunziamo la buona novella, affinché da queste cose vane vi convertiate al Dio vivente cheha fatto il cielo, la terra, il mare e tutte le cose che sono in essi.</span> <span class="verse"><a name="16">16</a>Nelle generazioni passate egli ha lasciato che tutte le nazioni seguissero le loro strade;</span> <span class="verse"><a name="17">17</a>ma non ha lasciato se stesso senza testimonianza, facendo del bene, dandoci dal cielo piogge e stagioni fruttifere e riempiendo i nostri cuori di cibo e di gioia«.</span> <span class="verse"><a name="18">18</a>Dicendo queste cose, riuscirono a stento a trattenere le folle dalloffrire loro un sacrificio.</span> <span class="verse"><a name="19">19</a>Or sopraggiunsero certi Giudei da Antiochia e da Iconio; essi, dopo aver persuaso la folla, lapidarono Paolo e, pensando che fosse morto, lo trascinarono fuori della città.</span> <span class="verse"><a name="20">20</a>Ma, essendosi i discepoli radunati intorno a lui, egli si alzò ed entrò in città; e il giorno seguente partí con Barnaba alla volta di Derbe.</span> <span class="verse"><a name="21">21</a>E, dopo aver evangelizzato quella città e fatto molti discepoli, se ne ritornarono a Listra, a Iconio e ad Antiochia,</span> <span class="verse"><a name="22">22</a>confermando gli animi dei discepoli e esortandoli a perseverare nella fede, e dicendo che attraverso molte afflizioni dobbiamo entrare nel regno di Dio.</span> <span class="verse"><a name="23">23</a>E dopo aver designato per loro degli anziani in ciascuna chiesa, avendo pregato e digiunato, li raccomandarono al Signore nel quale avevano creduto.</span> <span class="verse"><a name="24">24</a>Attraversata poi la Pisidia, vennero nella Panfilia.</span> <span class="verse"><a name="25">25</a>E, dopo aver annunziata la parola a Perge, scesero ad Attalia.</span> <span class="verse"><a name="26">26</a>Poi di là salparono per Antiochia da dove erano stati raccomandati alla grazia di Dio per lopera che avevano appena compiuta.</span> <span class="verse"><a name="27">27</a>Giunti là, radunarono la chiesa e riferirono quante grandi cose Dio aveva compiuto per mezzo loro e come egli aveva aperto ai gentili la porta della fede.</span> <span class="verse"><a name="28">28</a>E rimasero qui con i discepoli per parecchio tempo.</span> </p></div</div></div></body></html>