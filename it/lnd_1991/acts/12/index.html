<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 12</strong></div><p><span class="verse"><a name="1">1</a>Or in quel tempo il re Erode cominciò a perseguitare alcuni membri della chiesa.</span> <span class="verse"><a name="2">2</a>E fece morire di spada Giacomo, fratello di Giovanni.</span> <span class="verse"><a name="3">3</a>E, vedendo che questo era gradito ai Giudei, fece arrestare anche Pietro (or erano i giorni degli Azzimi).</span> <span class="verse"><a name="4">4</a>Dopo averlo arrestato, lo mise in prigione e lo affidò alla custodia di quattro picchetti di quattro soldati ciascuno, intendendo di farlo comparire davanti al popolo dopo la Pasqua.</span> <span class="verse"><a name="5">5</a>Ma, mentre Pietro era custodito nella prigione, continue orazioni a Dio erano fatte dalla chiesa per lui.</span> <span class="verse"><a name="6">6</a>Or la notte, prima che Erode lo facesse comparire in pubblico, Pietro dormiva in mezzo a due soldati, legato con due catene; e le guardie davanti alla porta custodivano la prigione.</span> <span class="verse"><a name="7">7</a>Ed ecco, un angelo del Signore sopraggiunse e una luce risplendette nella cella; e, percosso il fianco di Pietro, lo svegliò, dicendo: »Alzati in fretta!«. E le catene gli caddero dalle mani.</span> <span class="verse"><a name="8">8</a>Quindi langelo gli disse: »Cingiti allacciati i sandali«. Ed egli fece così. Poi gli disse: »Avvolgiti nel mantello e seguimi«.</span> <span class="verse"><a name="9">9</a>E Pietro, uscito, lo seguiva senza rendersi conto che ciò che gli stava accadendo per mezzo dellangelo fosse vero infatti egli pensava di avere una visione.</span> <span class="verse"><a name="10">10</a>Ora, come oltrepassarono il primo e il secondo posto di guardia, giunsero alla porta di ferro che conduceva in città, ed essa si aprí da sé davanti a loro, e, usciti percorsero una strada, e allimprovviso langelo lo lasciò.</span> <span class="verse"><a name="11">11</a>Quando rientrò in sé, Pietro disse: »Ora per certo riconosco che il Signore ha mandato il suo angelo e mi ha liberato dalle mani di Erode e ha resa vana tutta lattesa del popolo dei Giudei«.</span> <span class="verse"><a name="12">12</a>Quando si rese conto della situazione, si recò alla casa di Maria, madre di Giovanni, soprannominato Marco, dove molti fratelli erano radunati e pregavano.</span> <span class="verse"><a name="13">13</a>Appena Pietro bussò alla porta dingresso, una serva di nome Rode si avvicinò cautamente per ascoltare.</span> <span class="verse"><a name="14">14</a>E, riconosciuta la voce di Pietro, per la gioia non aprí la porta, ma corse dentro e annunziò che Pietro stava davanti allingresso.</span> <span class="verse"><a name="15">15</a>Ma essi le dissero: »Tu vaneggi«. Ella però affermava che era cosí. E quelli dicevano: »E il suo angelo«.</span> <span class="verse"><a name="16">16</a>Pietro intanto continuava a bussare. Or essi, avendo aperto, lo videro e sbigottirono.</span> <span class="verse"><a name="17">17</a>Ma egli, fatto loro cenno con la mano di tacere, raccontò loro come il Signore lo aveva fatto uscire dalla prigione. Poi disse: »Riferite queste cose a Giacomo e ai fratelli«. Poi uscí e si recò in un altro luogo.</span> <span class="verse"><a name="18">18</a>Quando si fece giorno vi fu un gran subbuglio fra i soldati, perché non sapevano cosa fosse avvenuto di Pietro.</span> <span class="verse"><a name="19">19</a>Ed Erode lo mandò a cercare ma non lo trovò e, dopo avere interrogato le guardie, comandò che fossero condotte al supplizio. Poi discese dalla Giudea a Cesarea e là si fermò per un podi tempo.</span> <span class="verse"><a name="20">20</a>Or Erode era indignato contro i Tiri e i Sidoni; ma essi di comune accordo si presentarono a lui e, persuaso Blasto, ciambellano del re, chiedevano pace perché il loro paese era rifornito di viveri dalla liberalità del re.</span> <span class="verse"><a name="21">21</a>Nel giorno stabilito Erode, vestito del manto regale e seduto sul trono, teneva loro un discorso.</span> <span class="verse"><a name="22">22</a>Il popolo lo acclamava, dicendo: »Voce di Dio e non di uomo!«.</span> <span class="verse"><a name="23">23</a>In quellistante un angelo del Signore lo colpí, perché non aveva dato gloria a Dio; e morí roso dai vermi.</span> <span class="verse"><a name="24">24</a>Ora la parola di Dio cresceva e si diffondeva.</span> <span class="verse"><a name="25">25</a>E Barnaba e Saulo, ultimata la loro missione, ritornarono da Gerusalemme ad Antiochia, avendo preso con loro Giovanni, soprannominato Marco.</span> </p></div</div></div></body></html>