<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 24</strong></div><p><span class="verse"><a name="1">1</a>Ora, cinque giorni dopo, arrivò il sommo sacerdote Anania insieme con gli anziani, e con un oratore, un certo Tertullo, essi comparvero davanti al governatore per accusare Paolo.</span> <span class="verse"><a name="2">2</a>Quando Paolo fu chiamato, Tertullo cominciò ad accusarlo, dicendo:</span> <span class="verse"><a name="3">3</a>»Eccellentissimo Felice, noi riconosciamo in tutto e per tutto e con profonda gratitudine che la pace che godiamo e le vantaggiose riforme attuate per questa nazione sono opera delle tue previdenti misure.</span> <span class="verse"><a name="4">4</a>Ma per non importunarti piú a lungo, ti prego nella tua benevolenza di darci brevemente ascolto.</span> <span class="verse"><a name="5">5</a>Noi abbiamo trovato che questuomo è una peste e suscita sedizioni fra tutti i Giudei che sono nel mondo, ed è capo della setta dei Nazareni.</span> <span class="verse"><a name="6">6</a>Egli ha perfino tentato di profanare il tempio; per questo noi labbiamo preso e lo volevamo giudicare secondo la nostra legge.</span> <span class="verse"><a name="7">7</a>Ma, sopraggiungendo il tribuno Lisia lo ha tolto a forza dalle nostre mani,</span> <span class="verse"><a name="8">8</a>ordinando ai suoi accusatori di venire da te, esaminandolo, potrai tu stesso sapere da lui la verità su tutte le cose di cui laccusiamo«.</span> <span class="verse"><a name="9">9</a>I Giudei si associarono anchessi nelle accuse, affermando che le cose stavano cosí.</span> <span class="verse"><a name="10">10</a>Allora Paolo, dopo che il governatore gli fece cenno di parlare, rispose: »Sapendo che da molti anni tu sei giudice di questa nazione, con piú coraggio parlo a mia difesa.</span> <span class="verse"><a name="11">11</a>Non piú di dodici giorni fa come tu puoi verificare, io salii a Gerusalemme per adorare.</span> <span class="verse"><a name="12">12</a>Or essi non mi hanno trovato nel tempio a disputare con alcuno, o a incitare la folla né nelle sinagoghe né per la città;</span> <span class="verse"><a name="13">13</a>né possono provare le cose delle quali ora mi accusano.</span> <span class="verse"><a name="14">14</a>Ma questo ti confesso che, secondo la Via che essi chiamano setta io servo cosí il Dio dei padri, credendo a tutte le cose che sono scritte nella legge e nei profeti,</span> <span class="verse"><a name="15">15</a>avendo in Dio la speranza, che anchessi condividono, che vi sarà una risurrezione dei morti, tanto dei giusti che degli ingiusti.</span> <span class="verse"><a name="16">16</a>Per questo io mi sforzo di avere continuamente una coscienza irreprensibile davanti a Dio e davanti agli uomini.</span> <span class="verse"><a name="17">17</a>Ora, dopo molti anni, io sono venuto a portare elemosine e offerte alla mia nazione.</span> <span class="verse"><a name="18">18</a>Mentre facevo questo, essi mi hanno trovato purificato nel tempio, senza alcun assembramento o tumulto.</span> <span class="verse"><a name="19">19</a>Ma vi erano alcuni Giudei dellAsia che dovevano comparire davanti a te per accusarmi, se avevano qualcosa contro di me.</span> <span class="verse"><a name="20">20</a>O questi stessi dicano se hanno trovato alcun misfatto in me, quando stavo davanti al sinedrio,</span> <span class="verse"><a name="21">21</a>a meno che sia per questa sola parola che io gridai stando in piedi in mezzo a loro: E a motivo della risurrezione dei morti che oggi vengo giudicato da voi.</span> <span class="verse"><a name="22">22</a>Quando udí queste cose, Felice, che era ben informato sulla Via, rinviò il processo, dicendo: »Quando verrà il tribuno Lisia, prenderò in esame il vostro caso«.</span> <span class="verse"><a name="23">23</a>E ordinò al centurione che Paolo fosse custodito, ma che avesse una certa libertà, senza impedire a nessuno dei suoi di prestargli dei servizi o di venire a trovarlo.</span> <span class="verse"><a name="24">24</a>Alcuni giorni dopo Felice, venuto con Drusilla sua moglie che era giudea, mandò a chiamare Paolo e lascoltò intorno alla fede in Cristo Gesú.</span> <span class="verse"><a name="25">25</a>E siccome Paolo parlava di giustizia, di autocontrollo e del giudizio futuro, Felice, tutto spaventato, rispose: »Per il momento va quando avrò opportunità, ti manderò a chiamare«.</span> <span class="verse"><a name="26">26</a>Nel medesimo tempo egli sperava che Paolo gli avrebbe dato del denaro perché lo liberasse; e per questo lo faceva spesso chiamare e conversava con lui.</span> <span class="verse"><a name="27">27</a>Ma dopo due anni, Felice ebbe come successore Porcio Festo; e Felice, volendo far cosa grata ai Giudei, lasciò Paolo in prigione.</span> </p></div</div></div></body></html>