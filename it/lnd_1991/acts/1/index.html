<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 1</strong></div><p><span class="verse"><a name="1">1</a>Io ho fatto il primo trattato, o Teofilo, circa tutte le cose che Gesú prese a fare e ad insegnare,</span> <span class="verse"><a name="2">2</a>fino al giorno in cui fu portato in cielo dopo aver dato dei comandamenti per mezzo dello Spirito Santo agli apostoli che egli aveva scelto.</span> <span class="verse"><a name="3">3</a>Ad essi, dopo aver sofferto, si presentò vivente con molte prove convincenti, facendosi da loro vedere per quaranta giorni e parlando delle cose riguardanti il regno di Dio.</span> <span class="verse"><a name="4">4</a>E, ritrovandosi assieme a loro, comandò loro che non si allontanassero da Gerusalemme, ma che aspettassero la promessa del Padre: »Che, egli disse, voi avete udito da me.</span> <span class="verse"><a name="5">5</a>Perché Giovanni battezzò con acqua, ma voi sarete battezzati con lo Spirito Santo, fra non molti giorni«.</span> <span class="verse"><a name="6">6</a>Cosí quelli che erano riuniti assieme lo interrogarono, dicendo: »Signore, è in questo tempo che ristabilirai il regno a Israele?«.</span> <span class="verse"><a name="7">7</a>Ma egli disse loro: »Non sta a voi di sapere i tempi e i momenti adatti, che il Padre ha stabilito di sua propria autorità.</span> <span class="verse"><a name="8">8</a>Ma voi riceverete potenza quando lo Spirito Santo verrà su di voi, e mi sarete testimoni in Gerusalemme e in tutta la Giudea, in Samaria e fino allestremità della terra«.</span> <span class="verse"><a name="9">9</a>Dette queste cose, mentre essi guardavano, fu sollevato in alto; e una nuvola lo accolse e lo sottrasse dai loro occhi.</span> <span class="verse"><a name="10">10</a>Come essi avevano gli occhi fissi in cielo, mentre egli se ne andava, ecco due uomini in bianche vesti si presentarono loro,</span> <span class="verse"><a name="11">11</a>e dissero: »Uomini Galilei, perché state a guardare verso il cielo? Questo Gesú, che è stato portato in cielo di mezzo a voi, ritornerà nella medesima maniera in cui lo avete visto andare in cielo«.</span> <span class="verse"><a name="12">12</a>Allora essi ritornarono a Gerusalemme, dal monte chiamato dellUliveto, che è vicino a Gerusalemme quanto un cammin di sabato.</span> <span class="verse"><a name="13">13</a>Rientrati in città, salirono nella sala di sopra, dove si trattenevano Pietro e Giacomo, Giovanni e Andrea, Filippo e Tommaso, Bartolomeo e Matteo, Giacomo dAlfeo e Simone lo Zelota, e Giuda di Giacomo.</span> <span class="verse"><a name="14">14</a>Tutti costoro perseveravano con una sola mente nella preghiera e supplica con le donne, con Maria, madre di Gesú, e con i fratelli di lui.</span> <span class="verse"><a name="15">15</a>In quei giorni Pietro, alzatosi in mezzo ai discepoli (or il numero delle persone riunite era di circa centoventi), disse:</span> <span class="verse"><a name="16">16</a>»Fratelli, era necessario che si adempisse questa Scrittura, che lo Spirito Santo predisse per bocca di Davide riguardo a Giuda, che fu la guida di coloro che arrestarono Gesú.</span> <span class="verse"><a name="17">17</a>Perché egli era stato annoverato tra noi e aveva avuto parte in questo ministero.</span> <span class="verse"><a name="18">18</a>Egli dunque acquistò un campo col compenso delliniquità e, essendo caduto in avanti, si squarciò in mezzo, e tutte le sue viscere si sparsero.</span> <span class="verse"><a name="19">19</a>Questo divenne noto a tutti gli abitanti di Gerusalemme, cosicché quel campo nel loro proprio linguaggio è chiamato Akeldama, che vuol dire: »Campo di sangue«.</span> <span class="verse"><a name="20">20</a>E scritto infatti nel libro dei Salmi: »Divenga la sua abitazione deserta e non vi sia chi abiti in essa«, e: »Un altro prenda il suo ufficio«.</span> <span class="verse"><a name="21">21</a>Bisogna dunque che tra gli uomini che sono stati in nostra compagnia per tutto il tempo in cui il Signor Gesú è andato e venuto tra noi,</span> <span class="verse"><a name="22">22</a>cominciando dal battesimo di Giovanni fino al giorno in cui egli fu portato in cielo da mezzo a noi, uno di questi diventi testimone con noi della sua risurrezione«.</span> <span class="verse"><a name="23">23</a>Or ne furono presentati due: Giuseppe, detto Barsaba, che era soprannominato Giusto, e Mattia.</span> <span class="verse"><a name="24">24</a>E pregando, dissero: »Tu, Signore, che conosci i cuori di tutti, mostra quale di questi due hai scelto,</span> <span class="verse"><a name="25">25</a>per ricevere la sorte di questo ministero e apostolato, dal quale Giuda si è sviato per andare al suo luogo«.</span> <span class="verse"><a name="26">26</a>Cosí tirarono a sorte, e la sorte cadde su Mattia; ed egli fu aggiunto agli undici apostoli.</span> </p></div</div></div></body></html>