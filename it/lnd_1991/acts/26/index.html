<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 26</strong></div><p><span class="verse"><a name="1">1</a>Quindi Agrippa disse a Paolo: »Ti è concesso di parlare a tua difesa!«. Allora Paolo, distesa la mano iniziò a fare la sua difesa:</span> <span class="verse"><a name="2">2</a>»O re Agrippa, io mi ritengo felice di potermi oggi discolpare davanti a te di tutte le cose delle quali sono accusato dai Giudei,</span> <span class="verse"><a name="3">3</a>soprattutto perché tu conosci tutte le usanze e le questioni che ci sono tra i Giudei; ti prego perciò di ascoltarmi con pazienza.</span> <span class="verse"><a name="4">4</a>Ora quale sia stato il mio modo di vivere fin dalla giovinezza, che ho trascorsa interamente a Gerusalemme in mezzo al mio popolo, tutti i Giudei lo sanno.</span> <span class="verse"><a name="5">5</a>Essi mi hanno conosciuto fin dallora e possono testimoniare, se lo vogliono che son vissuto come fariseo, secondo la piú rigida setta della nostra religione.</span> <span class="verse"><a name="6">6</a>Ed ora mi trovo in giudizio per la speranza della promessa fatta da Dio ai nostri padri,</span> <span class="verse"><a name="7">7</a>quella promessa che le nostre dodici tribú, che servono Dio con fervore giorno e notte, sperano di ottenere; per questa speranza, o re Agrippa, io sono accusato dai Giudei.</span> <span class="verse"><a name="8">8</a>Perché mai ritenete incredibile che Dio risusciti i morti?</span> <span class="verse"><a name="9">9</a>Io stesso ritenni essere mio dovere far molte cose contro il nome di Gesú il Nazareno.</span> <span class="verse"><a name="10">10</a>E questo è ciò che feci in Gerusalemme, avendone ricevuto lautorità dai capi dei sacerdoti, rinchiusi nelle prigioni molti santi e, quando erano messi a morte, io davo il mio assenso.</span> <span class="verse"><a name="11">11</a>E spesse volte, andando da una sinagoga allaltra, li costrinsi a bestemmiare e, grandemente infuriato contro di loro, li perseguitai fin nelle città straniere.</span> <span class="verse"><a name="12">12</a>Mentre ero impegnato in questo e stavo andando a Damasco con lautorizzazione e i pieni poteri dei capi dei sacerdoti,</span> <span class="verse"><a name="13">13</a>a mezzogiorno, o re, sulla strada io vidi una luce dal cielo piú splendente del sole, sfolgorare intorno a me e a quelli che viaggiavano con me.</span> <span class="verse"><a name="14">14</a>Essendo noi tutti caduti a terra, udii una voce che mi parlava e mi disse in lingua ebraica: »Saulo, Saulo, perché mi perseguiti? Ti è duro recalcitrare contro i pungoli«.</span> <span class="verse"><a name="15">15</a>Io dissi: »Chi sei tu, Signore?«. Egli disse: »Io sono Gesú, che tu perseguiti.</span> <span class="verse"><a name="16">16</a>Ma alzati e stà in piedi, perché per questo ti sono apparso: per costituirti ministro e testimone delle cose che tu hai visto e di quelle per le quali io ti apparirò,</span> <span class="verse"><a name="17">17</a>liberandoti dal popolo e dai gentili, ai quali ora ti mando,</span> <span class="verse"><a name="18">18</a>per aprir loro gli occhi e convertirli dalle tenebre alla luce e dalla potestà di Satana a Dio, affinché ricevano mediante la fede in me il perdono dei peccati e uneredità tra i santificati</span> <span class="verse"><a name="19">19</a>Perciò, o re Agrippa, io non sono stato disubbidiente alla celeste visione.</span> <span class="verse"><a name="20">20</a>Ma prima a quelli in Damasco, poi a Gerusalemme. in tutta la regione della Giudea e ai gentili, ho annunziato di ravvedersi e di convertirsi a Dio, facendo opere degne di ravvedimento.</span> <span class="verse"><a name="21">21</a>Per queste cose i Giudei, dopo avermi preso nel tempio tentarono di uccidermi.</span> <span class="verse"><a name="22">22</a>Ma, per laiuto ottenuto da Dio fino a questo giorno ho continuato a testimoniare a piccoli e grandi, non dicendo nientaltro se non ciò che i profeti e Mosé dissero che doveva avvenire,</span> <span class="verse"><a name="23">23</a>cioè: che il Cristo avrebbe sofferto e che, essendo il primo a risuscitare dai morti, avrebbe annunziato la luce al popolo e ai gentili«.</span> <span class="verse"><a name="24">24</a>Ora, mentre Paolo diceva queste cose a sua difesa, Festo disse ad alta voce: »Paolo, tu farnetichi; le molte lettere ti fanno uscire di senno«.</span> <span class="verse"><a name="25">25</a>Ma egli disse: »Io non farnetico, eccellentissimo Festo, ma proferisco parole di verità e di buon senno.</span> <span class="verse"><a name="26">26</a>Infatti il re, al quale parlo con franchezza, è ben informato su queste cose, poiché sono convinto che nessuna di queste cose gli sia sconosciuta, perché tutto questo non è stato fatto in segreto.</span> <span class="verse"><a name="27">27</a>O re Agrippa, credi ai profeti? Io so che ci credi«.</span> <span class="verse"><a name="28">28</a>Allora Agrippa disse a Paolo: »Ancora un po e mi persuadi a diventare cristiano«.</span> <span class="verse"><a name="29">29</a>Paolo disse: »Volesse Dio che in poco o molto tempo non solo tu, ma anche tutti quelli che oggi mi ascoltano, diventaste tali, quale sono io, allinfuori di queste catene«.</span> <span class="verse"><a name="30">30</a>Dette queste cose, il re si alzò e con lui il governatore, Berenice e quelli che sedevano con loro.</span> <span class="verse"><a name="31">31</a>Ritiratisi in disparte, parlavano tra di loro e dicevano: »Questuomo non ha fatto nulla che meriti la morte o la prigione«.</span> <span class="verse"><a name="32">32</a>Allora Agrippa disse a Festo: »Questuomo poteva essere liberato, se non si fosse appellato a Cesare«</span> </p></div</div></div></body></html>