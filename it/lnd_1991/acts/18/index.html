<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/acts">Acts</a> &gt <strong>Chapter 18</strong></div><p><span class="verse"><a name="1">1</a>Dopo queste cose Paolo partí da Atene e venne a Corinto.</span> <span class="verse"><a name="2">2</a>E, trovato un certo Giudeo, di nome Aquila originario del Ponto, venuto di recente dallItalia insieme a Priscilla, sua moglie (perché Claudio aveva ordinato che tutti i Giudei partissero da Roma) si recò da loro.</span> <span class="verse"><a name="3">3</a>Or siccome era dello stesso mestiere andò ad abitare con loro e lavorava; per professione infatti essi erano fabbricanti di tende.</span> <span class="verse"><a name="4">4</a>Ogni sabato insegnava nella sinagoga e riusciva a persuadere Giudei e Greci.</span> <span class="verse"><a name="5">5</a>Quando Sila e Timoteo giunsero dalla Macedonia Paolo era spinto dallo Spirito a testimoniare ai Giudei, che Gesú, era il Cristo.</span> <span class="verse"><a name="6">6</a>Ma poiché essi contrastavano e bestemmiavano, egli scosse le sue vesti e disse loro: »Il vostro sangue ricada sul vostro capo io sono libero da ogni colpa; da ora in poi andrò ai gentili«.</span> <span class="verse"><a name="7">7</a>E allontanatosi di là, entrò in casa di un tale di nome Giusto, il quale serviva Dio e la cui casa era attigua alla sinagoga.</span> <span class="verse"><a name="8">8</a>Or Crispo, capo della sinagoga, credette al Signore con tutta la sua famiglia; anche molti dei Corinzi, udendo Paolo credevano ed erano battezzati.</span> <span class="verse"><a name="9">9</a>Una notte il Signore in visione disse a Paolo: »Non temere, ma parla e non tacere,</span> <span class="verse"><a name="10">10</a>perché io sono con te e nessuno ti metterà le mani addosso per farti del male poiché io ho un grande popolo in questa città«.</span> <span class="verse"><a name="11">11</a>Cosí egli rimase là un anno e sei mesi, insegnando fra di loro la parola di Dio.</span> <span class="verse"><a name="12">12</a>Ma, mentre Gallione era proconsole dellAcaia, i Giudei insorsero tutti daccordo contro Paolo e lo condussero al tribunale,</span> <span class="verse"><a name="13">13</a>dicendo: »Costui persuade la gente a servire Dio, contrariamente a quanto la legge insegna«.</span> <span class="verse"><a name="14">14</a>Come Paolo stava per aprire la bocca, Gallione disse ai Giudei: »Se si trattasse di qualche ingiustizia o misfatto, o Giudei, io vi ascolterei pazientemente, secondo la ragione;</span> <span class="verse"><a name="15">15</a>ma se sono questioni che riguardano parole, nomi e la vostra legge, vedetevela voi, perché io non voglio essere giudice di tali cose«.</span> <span class="verse"><a name="16">16</a>E li scacciò dal tribunale.</span> <span class="verse"><a name="17">17</a>Allora tutti i Greci presero Sostene capo della sinagoga, e lo percossero davanti al tribunale. Ma Gallione non si curava di queste cose.</span> <span class="verse"><a name="18">18</a>Ora Paolo, dopo aver dimorato là ancora molti giorni prese commiato dai fratelli e simbarcò per la Siria con Priscilla ed Aquila, essendosi fatto radere il capo a Cencrea, perché aveva fatto un voto.</span> <span class="verse"><a name="19">19</a>Quando giunse ad Efeso, li lasciò lí. Ma egli entrò nella sinagoga e si mise a discutere con i Giudei.</span> <span class="verse"><a name="20">20</a>Questi lo pregavano di rimanere con loro piú a lungo, ma egli non acconsentí;</span> <span class="verse"><a name="21">21</a>ma si congedò da loro, dicendo: »Devo proprio passare la prossima festa a Gerusalemme, ma ritornerò di nuovo da voi, se piace a Dio«. Cosí partí via mare da Efeso.</span> <span class="verse"><a name="22">22</a>Sbarcato a Cesarea, salí a Gerusalemme, e, dopo aver salutato la chiesa, scese ad Antiochia.</span> <span class="verse"><a name="23">23</a>Dopo aver trascorso là un po di tempo, ripartí percorrendo successivamente le regioni della Galazia e della Frigia, confermando nella fede tutti i discepoli.</span> <span class="verse"><a name="24">24</a>Or un Giudeo, di nome Apollo, nativo di Alessandria uomo eloquente e ferrato nelle Scritture, arrivò ad Efeso.</span> <span class="verse"><a name="25">25</a>Costui era ammaestrato nella via del Signore e fervente di spirito, parlava e insegnava diligentemente le cose del Signore, ma conosceva soltanto il battesimo di Giovanni.</span> <span class="verse"><a name="26">26</a>Egli cominciò a parlare francamente nella sinagoga. Ma, quando Aquila e Priscilla ludirono, lo presero con loro e gli esposero piú a fondo la via di Dio.</span> <span class="verse"><a name="27">27</a>Poi, volendo egli passare in Acaia, i fratelli lo incoraggiarono e scrissero ai discepoli che laccogliessero. Giunto colà, egli fu di grande aiuto a coloro che avevano creduto mediante la grazia.</span> <span class="verse"><a name="28">28</a>Egli infatti confutava con grande vigore i Giudei pubblicamente, dimostrando per mezzo delle Scritture che Gesú è il Cristo.</span> </p></div</div></div></body></html>