<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 13</strong></div><p><span class="verse"><a name="1">1</a>In quello stesso tempo, cerano lì alcuni che gli raccontarono di quei Galilei il cui sangue Pilato aveva mescolato con i loro sacrifici.</span> <span class="verse"><a name="2">2</a>E Gesú, rispondendo, disse loro: »Pensate voi che quei Galilei fossero piú peccatori di tutti gli altri Galilei, perché hanno sofferto tali cose?</span> <span class="verse"><a name="3">3</a>No, vi dico; ma se non vi ravvedete perirete tutti allo stesso modo.</span> <span class="verse"><a name="4">4</a>Oppure pensate voi che quei diciotto, sui quali cadde la torre in Siloe e li uccise, fossero piú colpevoli di tutti gli abitanti di Gerusalemme?</span> <span class="verse"><a name="5">5</a>No, vi dico; ma se non vi ravvedete, perirete tutti allo stesso modo«.</span> <span class="verse"><a name="6">6</a>Or disse questa parabola: »Un uomo aveva un fico piantato nella sua vigna; venne a cercarvi del frutto ma non ne trovò.</span> <span class="verse"><a name="7">7</a>Disse allora al vignaiolo: Ecco, sono già tre anni che io vengo a cercare frutto su questo fico, e non ne trovo; taglialo; perché deve occupare inutilmente il terreno?</span> <span class="verse"><a name="8">8</a>Ma quegli gli rispose e disse: Signore, lascialo ancora questanno, finché lo scalzi e gli metta del letame</span> <span class="verse"><a name="9">9</a>e se fa frutto, bene; altrimenti, in avvenire lo taglierai"«.</span> <span class="verse"><a name="10">10</a>Or egli insegnava in una delle sinagoghe in giorno di sabato.</span> <span class="verse"><a name="11">11</a>Ed ecco vi era una donna, che da diciotto anni aveva uno spirito di infermità, ed era tutta curva e non poteva in alcun modo raddrizzarsi.</span> <span class="verse"><a name="12">12</a>Or Gesú, vedutala, la chiamò a sé e le disse: »Donna, tu sei liberata dalla tua infermità«.</span> <span class="verse"><a name="13">13</a>E pose le mani su di lei ed ella fu subito raddrizzata, e glorificava Dio.</span> <span class="verse"><a name="14">14</a>Ma il capo della sinagoga, indignato che Gesú avesse guarito in giorno di sabato, si rivolse alla folla e disse: »Vi sono sei giorni in cui si deve lavorare; venite dunque in quelli a farvi guarire e non in giorno di sabato«.</span> <span class="verse"><a name="15">15</a>Allora il Signore gli rispose e disse: »Ipocriti! Ciascun di voi non slega forse di sabato dalla mangiatoia, il suo bue o il suo asino per condurlo a bere?</span> <span class="verse"><a name="16">16</a>Non doveva quindi essere sciolta da questo legame, in giorno di sabato, costei che è figlia di Abrahamo e che Satana aveva tenuta legata per ben diciotto anni?«.</span> <span class="verse"><a name="17">17</a>E mentre egli diceva queste cose, tutti i suoi avversari erano svergognati, tutta la folla invece si rallegrava di tutte le opere gloriose da lui compiute.</span> <span class="verse"><a name="18">18</a>Quindi egli disse: »A cosa è simile il regno di Dio, e a che lo paragonerò?</span> <span class="verse"><a name="19">19</a>E simile a un granel di senape che un uomo ha preso e gettato nel suo orto, poi è cresciuto ed è diventato un grande albero, e gli uccelli del cielo sono venuti a cercar riparo tra i suoi rami«.</span> <span class="verse"><a name="20">20</a>Poi disse di nuovo: »A che paragonerò il regno di Dio?</span> <span class="verse"><a name="21">21</a>Esso è simile al lievito che una donna prende e ripone in tre stai di farina, finché sia tutta lievitata«.</span> <span class="verse"><a name="22">22</a>Ed egli andava in giro per città e villaggi insegnando, e intanto si avvicinava a Gerusalemme.</span> <span class="verse"><a name="23">23</a>Or un tale gli chiese: »Signore, sono pochi coloro che si salvano?«. Egli disse loro:</span> <span class="verse"><a name="24">24</a>»Sforzatevi di entrare per la porta stretta, perché vi dico che molti cercheranno di entrare e non potranno.</span> <span class="verse"><a name="25">25</a>Una volta che il padrone di casa si è alzato ed ha chiuso la porta, voi allora, stando di fuori, comincerete a bussare alla porta dicendo: Signore, Signore, aprici ma egli, rispondendo, vi dirà: »Io non so da dove venite«.</span> <span class="verse"><a name="26">26</a>Allora comincerete a dire: »Noi abbiamo mangiato e bevuto in tua presenza, e tu hai insegnato nelle nostre piazze«.</span> <span class="verse"><a name="27">27</a>Ma egli dirà: »Io vi dico che non so da dove venite, via da me voi tutti operatori diniquità</span> <span class="verse"><a name="28">28</a>Lí sarà pianto e stridor di denti, quando vedrete Abrahamo, Isacco, Giacobbe e tutti i profeti nel regno di Dio, mentre voi ne sarete cacciati fuori.</span> <span class="verse"><a name="29">29</a>Ne verranno da oriente e da occidente, da settentrione e da mezzogiorno, e sederanno a tavola nel regno di Dio.</span> <span class="verse"><a name="30">30</a>Ed ecco, vi sono alcuni fra gli ultimi che saranno i primi, e alcuni fra i primi che saranno gli ultimi«.</span> <span class="verse"><a name="31">31</a>In quello stesso giorno alcuni farisei, vennero a dirgli: »Parti e vattene da qui perché Erode vuole ucciderti«.</span> <span class="verse"><a name="32">32</a>Ed egli disse loro: »Andate a dire a quella volpe: »Ecco, oggi e domani io scaccio i demoni e compio guarigioni, e il terzo giorno giungo al termine della mia corsa«.</span> <span class="verse"><a name="33">33</a>Ma oggi, domani e dopodomani devo camminare, perché non può essere che un profeta muoia fuori di Gerusalemme.</span> <span class="verse"><a name="34">34</a>Gerusalemme, Gerusalemme, che uccidi i profeti e lapidi coloro che ti sono mandati! Quante volte ho voluto a raccogliere i tuoi figli come la gallina raccoglie i suoi pulcini sotto le ali, ma voi non avete voluto!</span> <span class="verse"><a name="35">35</a>Ecco, la vostra casa vi è lasciata deserta. Or io vi dico che non mi vedrete piú finché venga il tempo in cui direte: »Benedetto colui che viene nel nome del Signore««.</span> </p></div</div></div></body></html>