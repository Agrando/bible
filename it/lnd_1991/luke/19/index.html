<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 19</strong></div><p><span class="verse"><a name="1">1</a>Poi Gesú, entrato in Gerico, lattraversava;</span> <span class="verse"><a name="2">2</a>ed ecco un uomo, chiamato Zaccheo il quale era il capo dei pubblicani ed era ricco.</span> <span class="verse"><a name="3">3</a>Egli cercava di vedere chi fosse Gesú, ma non poteva a motivo della folla, perché era piccolo di statura.</span> <span class="verse"><a name="4">4</a>Allora corse avanti e salí su un sicomoro per vederlo, perché egli doveva passare di là.</span> <span class="verse"><a name="5">5</a>E, quando Gesú arrivò in quel luogo alzò gli occhi, lo vide e gli disse: »Zaccheo, scendi giú subito, perché oggi devo fermarmi in casa tua«.</span> <span class="verse"><a name="6">6</a>Ed egli scese in fretta e lo ricevette con gioia.</span> <span class="verse"><a name="7">7</a>Vedendo ciò, tutti mormoravano, dicendo: »Egli è andato ad alloggiare in casa di un uomo peccatore«.</span> <span class="verse"><a name="8">8</a>Ma Zaccheo si alzò e disse al Signore: »Signore, io do la metà dei miei beni ai poveri e, se ho defraudato qualcuno di qualcosa, gli restituirò quattro volte tanto«.</span> <span class="verse"><a name="9">9</a>E Gesú gli disse: »Oggi la salvezza è entrata in questa casa, perché anche costui è figlio dAbrahamo.</span> <span class="verse"><a name="10">10</a>Perché il Figlio delluomo è venuto a cercare e a salvare ciò che era perduto«.</span> <span class="verse"><a name="11">11</a>E, mentre essi ascoltavano queste cose, Gesú proseguí a raccontare una parabola, perché era vicino a Gerusalemme, ed essi pensavano che il regno di Dio dovesse manifestarsi subito.</span> <span class="verse"><a name="12">12</a>Disse dunque: »Un uomo nobile andò in un paese lontano, per ricevere linvestitura di un regno e poi tornare.</span> <span class="verse"><a name="13">13</a>E, chiamati a sé dieci suoi servi, diede loro dieci mine, e disse loro: »Trafficate fino al mio ritorno«.</span> <span class="verse"><a name="14">14</a>Ma i suoi cittadini lo odiavano e gli mandarono dietro unambasciata, dicendo: »Non vogliamo che costui regni su di noi«.</span> <span class="verse"><a name="15">15</a>Ora, quando fu di ritorno, dopo aver ricevuto linvestitura del regno fece chiamare quei servi ai quali aveva dato il denaro per sapere quanto ciascuno avesse guadagnato trafficando.</span> <span class="verse"><a name="16">16</a>Allora si fece avanti il primo e disse: »Signore, la tua mina ha fruttato altre dieci mine«;</span> <span class="verse"><a name="17">17</a>ed egli disse: »Bene, servo buono poiché sei stato fedele in cosa minima, ricevi il governo su dieci città</span> <span class="verse"><a name="18">18</a>Venne poi il secondo, dicendo: »Signore, la tua mina ha fruttato altre cinque mine«;</span> <span class="verse"><a name="19">19</a>ed egli disse anche a costui: »Tu pure sii capo di cinque città«.</span> <span class="verse"><a name="20">20</a>Venne poi un altro, che disse: »Signore, ecco la tua mina che ho tenuta riposta in un fazzoletto</span> <span class="verse"><a name="21">21</a>perché ho avuto paura di te, che sei un uomo severo; tu prendi ciò che non hai depositato e mieti ciò che non hai seminato".</span> <span class="verse"><a name="22">22</a>E il suo signore gli disse: »Ti giudicherò dalle tue stesse parole, malvagio servo; tu sapevi che sono un uomo duro, che prendo ciò che non ho depositato e mieto ciò che non ho seminato;</span> <span class="verse"><a name="23">23</a>perché non hai depositato il mio denaro in banca; cosí, al mio ritorno, lo avrei riscosso con linteresse?"</span> <span class="verse"><a name="24">24</a>Disse poi ai presenti: »Toglietegli la mina e datela a colui che ha dieci mine«.</span> <span class="verse"><a name="25">25</a>Ed essi gli dissero: »Signore, egli ha dieci mine«.</span> <span class="verse"><a name="26">26</a>"Poiché io vi dico che a chi ha sarà dato; ma a chi non ha sarà tolto anche quello che ha.</span> <span class="verse"><a name="27">27</a>Inoltre, conducete qui i miei nemici, che non hanno voluto che io regnassi su di loro e uccideteli alla mia presenza.</span> <span class="verse"><a name="28">28</a>Dopo aver detto queste cose, egli andava avanti salendo a Gerusalemme.</span> <span class="verse"><a name="29">29</a>E, come fu vicino a Betfage e a Betania, presso il monte detto degli Ulivi, mandò due dei suoi discepoli,</span> <span class="verse"><a name="30">30</a>dicendo: »Andate nel villaggio di fronte, entrando nel quale troverete un puledro di asino legato, su cui nessun uomo è mai salito; scioglietelo e conducetelo qui.</span> <span class="verse"><a name="31">31</a>E se qualcuno vi domanda perché lo sciogliete, direte loro cosí: »Il Signore ne ha bisogno««.</span> <span class="verse"><a name="32">32</a>E quelli che erano stati mandati andarono e trovarono come egli aveva loro detto.</span> <span class="verse"><a name="33">33</a>E, mentre scioglievano il puledro, i suoi padroni dissero loro: »Perché sciogliete il puledro?«.</span> <span class="verse"><a name="34">34</a>Ed essi dissero: »Il Signore ne ha bisogno«.</span> <span class="verse"><a name="35">35</a>Lo condussero allora da Gesú e, gettate le loro vesti sopra il puledro, vi fecero montare Gesú.</span> <span class="verse"><a name="36">36</a>E, mentre egli avanzava, stendevano le loro vesti sulla strada.</span> <span class="verse"><a name="37">37</a>E, quando egli fu vicino alla discesa del monte degli Ulivi, tutta la folla dei discepoli iniziò con gioia a lodare Dio a gran voce per tutte le opere potenti che avevano visto,</span> <span class="verse"><a name="38">38</a>dicendo: »Benedetto il Re che viene nel nome del Signore; pace in cielo e gloria nei luoghi altissimi«.</span> <span class="verse"><a name="39">39</a>E alcuni farisei fra la folla gli dissero: »Maestro, sgrida i tuoi discepoli!«.</span> <span class="verse"><a name="40">40</a>Ed egli, rispondendo, disse loro: »Io vi dico che se costoro tacessero, griderebbero le pietre«.</span> <span class="verse"><a name="41">41</a>E come egli si avvicinava, vide la città e pianse a su di essa,</span> <span class="verse"><a name="42">42</a>dicendo: »Oh, se tu, proprio tu, avessi riconosciuto almeno in questo tuo giorno le cose necessarie alla tua pace! Ma ora esse sono nascoste agli occhi tuoi.</span> <span class="verse"><a name="43">43</a>Poiché verranno sopra di te dei giorni in cui i tuoi nemici ti circonderanno di trincee, ti accerchieranno e ti assedieranno da ogni parte.</span> <span class="verse"><a name="44">44</a>E abbatteranno te e i tuoi figli dentro di te; e non lasceranno in te pietra su pietra perché tu non hai riconosciuto il tempo in cui sei stata visitata«.</span> <span class="verse"><a name="45">45</a>Poi, entrato nel tempio, cominciò a cacciarne fuori coloro che vendevano e comperavano,</span> <span class="verse"><a name="46">46</a>dicendo loro: »Sta scritto: »La mia casa è casa di preghiera, ma voi ne avete fatto un covo di ladroni««.</span> <span class="verse"><a name="47">47</a>Ogni giorno egli insegnava nel tempio. E i capi dei sacerdoti, gli scribi e i capi del popolo cercavano di farlo morire.</span> <span class="verse"><a name="48">48</a>Ma non riuscivano a decidere che cosa fare, perché tutto il popolo lo ascoltava pendendo dalle sue labbra.</span> </p></div</div></div></body></html>