<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 4</strong></div><p><span class="verse"><a name="1">1</a>Or Gesú, ripieno di Spirito Santo, ritornò dal Giordano e fu condotto dallo Spirito nel deserto,</span> <span class="verse"><a name="2">2</a>e per quaranta giorni fu tentato dal diavolo; durante quei giorni non mangiò nulla; ma quando furono trascorsi, egli ebbe fame.</span> <span class="verse"><a name="3">3</a>E il diavolo gli disse: »Se tu sei il Figlio di Dio, di a questa pietra che diventi pane«.</span> <span class="verse"><a name="4">4</a>Ma Gesú gli rispose, dicendo: »Sta scritto: »Luomo non vivrà soltanto di pane, ma di ogni parola di Dio.</span> <span class="verse"><a name="5">5</a>Poi il diavolo lo condusse su di un alto monte e gli mostrò in un attimo tutti i regni del mondo.</span> <span class="verse"><a name="6">6</a>E il diavolo gli disse: »Io ti darò tutto il potere di questi regni e la loro gloria, perché essa mi è stata data nelle mani e io la do a chi voglio.</span> <span class="verse"><a name="7">7</a>Se dunque tu prostrandoti mi adori, sarà tutta tua«.</span> <span class="verse"><a name="8">8</a>Ma Gesú, rispondendo, gli disse: »Vattene via da me, Satana. Sta scritto: »Adora il Signore Dio tuo e servi a lui solo««.</span> <span class="verse"><a name="9">9</a>Poi lo condusse a Gerusalemme lo pose sullorlo del tempio e gli disse: »"Se tu sei il Figlio di Dio, gettati giú di qui;</span> <span class="verse"><a name="10">10</a>perché sta scritto: »Egli comanderà ai suoi angeli attorno a te di custodirti.</span> <span class="verse"><a name="11">11</a>Ed essi ti sosterranno con le loro mani, affinché il tuo piede non urti contro alcuna pietra"«.</span> <span class="verse"><a name="12">12</a>E Gesú, rispondendo, gli disse: »E stato detto: »Non tentare il Signore Dio tuo«.«.</span> <span class="verse"><a name="13">13</a>E, quando il diavolo ebbe finito ogni tentazione, si allontanò da lui, fino ad un certo tempo.</span> <span class="verse"><a name="14">14</a>E Gesú, nella potenza dello Spirito se ne ritornò in Galilea e la sua fama si sparse per tutta la regione allintorno.</span> <span class="verse"><a name="15">15</a>Ed egli insegnava nelle loro sinagoghe, essendo onorato da tutti.</span> <span class="verse"><a name="16">16</a>Poi venne a Nazaret, dove era cresciuto e, comera solito fare in giorno di sabato, entrò nella sinagoga e si alzò per leggere.</span> <span class="verse"><a name="17">17</a>E gli fu dato in mano il libro del profeta Isaia; lo aprí e trovò quel passo dove era scritto:</span> <span class="verse"><a name="18">18</a>»Lo Spirito del Signore è sopra di me, perché mi ha unto per evangelizzare i poveri; mi ha mandato per guarire quelli che hanno il cuore rotto, per proclamare la liberazione ai prigionieri e il recupero della vista ai ciechi, per rimettere in libertà gli oppressi,</span> <span class="verse"><a name="19">19</a>e per predicare lanno accettevole del Signore«.</span> <span class="verse"><a name="20">20</a>Poi, chiuso il libro e resolo allinserviente, si pose a sedere; e gli occhi di tutti nella sinagoga erano fissi su di lui.</span> <span class="verse"><a name="21">21</a>Allora cominciò a dir loro: »Oggi questa Scrittura si è adempiuta nei vostri orecchi«.</span> <span class="verse"><a name="22">22</a>E tutti gli rendevano testimonianza e si meravigliavano delle parole di grazia che uscivano dalla sua bocca, e dicevano: »Non è costui il figlio di Giuseppe?«.</span> <span class="verse"><a name="23">23</a>Ed egli disse loro: »Certamente voi mi citerete questo proverbio: »Medico, cura te stesso« tutto ciò che abbiamo udito essere avvenuto a Capernaum, fallo anche qui nella tua patria«.</span> <span class="verse"><a name="24">24</a>Ma egli disse: »In verità vi dico che nessun profeta è ben accetto nella sua patria,</span> <span class="verse"><a name="25">25</a>Vi dico in verità che al tempo di Elia, quando il cielo fu serrato tre anni e sei mesi e vi fu una grande fame in tutto il paese, vi erano molte vedove in Israele;</span> <span class="verse"><a name="26">26</a>eppure a nessuna di loro fu mandato Elia, se non a una donna vedova in Sarepta di Sidone.</span> <span class="verse"><a name="27">27</a>E al tempo del profeta Eliseo vi erano molti lebbrosi in Israele; eppure nessuno di loro fu mondato, eccetto Naaman il Siro«.</span> <span class="verse"><a name="28">28</a>Nelludire queste cose, tutti nella sinagoga furono presi dallira.</span> <span class="verse"><a name="29">29</a>E, levatisi, lo cacciarono dalla città e lo condussero fino al ciglio della sommità del monte, su cui la loro città era edificata, per precipitarlo giú.</span> <span class="verse"><a name="30">30</a>Ma egli, passando in mezzo a loro, se ne andò,</span> <span class="verse"><a name="31">31</a>Poi discese a Capernaum, città della Galilea, e nei giorni di sabato insegnava alla gente.</span> <span class="verse"><a name="32">32</a>Ed essi stupivano del suo insegnamento, perché la sua parola era con autorità.</span> <span class="verse"><a name="33">33</a>Or nella sinagoga cera un uomo posseduto da uno spirito di un demone immondo, che si mise a gridare a gran voce,</span> <span class="verse"><a name="34">34</a>dicendo: »Ah, che vi è fra noi e te, o Gesú Nazareno? Sei tu venuto per distruggerci? Io so chi tu sei: Il Santo di Dio!«.</span> <span class="verse"><a name="35">35</a>Ma Gesú lo sgridò, dicendo: »Ammutolisci ed esci da costui!«. E il demone, dopo averlo gettato in mezzo a loro uscí da lui senza fargli alcun male.</span> <span class="verse"><a name="36">36</a>Allora tutti furono presi da stupore e si dicevano lun laltro: »Che parola è mai questa? Egli comanda con autorità e potenza agli spiriti immondi, e questi escono«.</span> <span class="verse"><a name="37">37</a>E la fama di lui si diffondeva in ogni luogo della regione allintorno.</span> <span class="verse"><a name="38">38</a>Uscito poi dalla sinagoga, Gesú entrò in casa di Simone. Or la suocera di Simone era stata colpita da una grande febbre; e gli fecero richiesta per lei.</span> <span class="verse"><a name="39">39</a>Ed egli, chinatosi su di lei, sgridò la febbre e questa la lasciò; ed ella, alzatasi prontamente, si mise a servirli.</span> <span class="verse"><a name="40">40</a>Al tramontar del sole, tutti coloro che avevano degli infermi colpiti da varie malattie li condussero da lui; ed egli, imposte le mani su ciascuno di loro, li guarí.</span> <span class="verse"><a name="41">41</a>Da molti uscivano i demoni, gridando e dicendo: »Tu sei il Cristo, il Figlio di Dio«. Ma egli li sgridava e non permetteva loro di parlare, perché sapevano che egli era il Cristo.</span> <span class="verse"><a name="42">42</a>Poi, fattosi giorno, egli uscí e andò in un luogo deserto. Ma le folle lo cercavano e lo raggiunsero; e lo trattenevano perché non andasse via da loro.</span> <span class="verse"><a name="43">43</a>Ma egli disse loro: »Bisogna che io annunzi la buona novella del regno di Dio anche alle altre città, perché sono stato mandato per questo«.</span> <span class="verse"><a name="44">44</a>E andava predicando nelle sinagoghe della Galilea.</span> </p></div</div></div></body></html>