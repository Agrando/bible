<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 18</strong></div><p><span class="verse"><a name="1">1</a>Poi propose loro ancora una parabola, per mostrare che bisogna continuamente pregare senza stancarsi,</span> <span class="verse"><a name="2">2</a>dicendo: »Cera in una città un giudice che non temeva Dio e non aveva rispetto per alcun uomo.</span> <span class="verse"><a name="3">3</a>Or in quella stessa città cera una vedova che andava da lui, dicendo: »Fammi giustizia del mio avversario«.</span> <span class="verse"><a name="4">4</a>Per un certo tempo egli si rifiutò di farlo, ma poi disse fra sé: »Anche se non temo Dio e non ho rispetto per alcun uomo,</span> <span class="verse"><a name="5">5</a>tuttavia, poiché questa vedova continua a infastidirmi, le farò giustizia perché a forza di venire, alla fine non mi esaurisca"«.</span> <span class="verse"><a name="6">6</a>E il Signore disse: »Ascoltate ciò che dice il giudice iniquo.</span> <span class="verse"><a name="7">7</a>Non vendicherà Dio i suoi eletti che gridano a lui giorno e notte. Tarderà egli forse a intervenire a loro favore?</span> <span class="verse"><a name="8">8</a>Sí, io vi dico che li vendicherà prontamente. Ma quando il Figlio delluomo verrà, troverà la fede sulla terra?«.</span> <span class="verse"><a name="9">9</a>Disse ancora questa parabola per certuni che presumevano di essere giusti e disprezzavano gli altri.</span> <span class="verse"><a name="10">10</a>»Due uomini salirono al tempio per pregare; uno era fariseo e laltro pubblicano</span> <span class="verse"><a name="11">11</a>Il fariseo, stando in piedi, dentro di sé pregava cosí: »O Dio, ti ringrazio che non sono come gli altri uomini, rapaci, ingiusti, adulteri, e neppure come quel pubblicano.</span> <span class="verse"><a name="12">12</a>Io digiuno due volte la settimana e pago la decima di tutto ciò che possiedo".</span> <span class="verse"><a name="13">13</a>Il pubblicano invece, stando lontano, non ardiva neppure alzare gli occhi al cielo; ma si batteva il petto, dicendo: »O Dio, sii placato verso me peccatore«,</span> <span class="verse"><a name="14">14</a>Io vi dico che questi, e non laltro, ritornò a casa sua giustificato, perché chiunque si innalza sarà abbassato e chi si abbassa sarà innalzato«,</span> <span class="verse"><a name="15">15</a>Gli presentarono anche dei piccoli fanciulli perché li toccasse; ma i discepoli, vedendo ciò, li sgridavano.</span> <span class="verse"><a name="16">16</a>Gesú allora, chiamati a sé i fanciulli, disse: »Lasciate che i piccoli fanciulli vengano a me e non glielo impedite, perché di tali è il regno di Dio.</span> <span class="verse"><a name="17">17</a>In verità vi dico che chi non riceve il regno di Dio come un piccolo fanciullo, non vi entrerà«.</span> <span class="verse"><a name="18">18</a>Uno dei capi lo interrogò, dicendo: »Maestro buono, che devo fare per ereditare la vita eterna?«.</span> <span class="verse"><a name="19">19</a>E Gesú gli disse: »Perché mi chiami buono? Nessuno è buono, tranne uno solo, cioè Dio.</span> <span class="verse"><a name="20">20</a>Tu conosci i comandamenti: »Non commettere adulterio, non uccidere, non rubare, non dire falsa testimonianza, onora tuo padre e tua madre««.</span> <span class="verse"><a name="21">21</a>E colui disse: »Tutte queste cose le ho osservate fin dalla mia giovinezza«.</span> <span class="verse"><a name="22">22</a>Udito ciò, Gesú gli disse: »Ti manca ancora una cosa: vendi tutto quello che hai e dallo ai poveri e avrai un tesoro nel cielo, poi vieni e seguimi«.</span> <span class="verse"><a name="23">23</a>Ma egli, udite queste cose, si rattristò grandemente, perché era molto ricco.</span> <span class="verse"><a name="24">24</a>Allora Gesú, visto che si era molto rattristato, disse »Quanto è difficile per coloro che hanno delle ricchezze entrare nel regno di Dio!</span> <span class="verse"><a name="25">25</a>Perché è piú facile che un cammello passi attraverso la cruna di un ago, che un ricco entri nel regno di Dio«.</span> <span class="verse"><a name="26">26</a>E quelli che ludivano dissero: »Chi dunque può essere salvato?«.</span> <span class="verse"><a name="27">27</a>Ma egli disse: »Le cose impossibili agli uomini, sono possibili a Dio«.</span> <span class="verse"><a name="28">28</a>Poi Pietro disse: »Ecco, noi abbiamo lasciato ogni cosa e ti abbiamo seguito«.</span> <span class="verse"><a name="29">29</a>Ed egli disse loro: »In verità vi dico che non cè nessuno che abbia lasciato casa o genitori o fratelli o moglie o figli, per il regno di Dio,</span> <span class="verse"><a name="30">30</a>che non ne riceva molte volte tanto in questo tempo, e nelletà a venire la vita eterna«.</span> <span class="verse"><a name="31">31</a>Poi prese con sé i dodici e disse loro: »Ecco, noi saliamo a Gerusalemme, e tutte le cose scritte dai profeti riguardo al Figlio delluomo si compiranno.</span> <span class="verse"><a name="32">32</a>Egli infatti sarà consegnato in mano dei gentili, sarà schernito e oltraggiato e gli sarà sputato addosso.</span> <span class="verse"><a name="33">33</a>E, dopo averlo flagellato, lo uccideranno; ma il terzo giorno risusciterà«.</span> <span class="verse"><a name="34">34</a>Ma essi non compresero nulla di tutto ciò: questo parlare era per loro oscuro e non capivano le cose che erano state loro dette.</span> <span class="verse"><a name="35">35</a>Ora, come egli si avvicinava a Gerico, un cieco era seduto lungo la strada. mendicando;</span> <span class="verse"><a name="36">36</a>sentendo passare la folla domandò che cosa fosse;</span> <span class="verse"><a name="37">37</a>gli risposero che stava passando Gesú, il Nazareno.</span> <span class="verse"><a name="38">38</a>Allora egli gridò, dicendo: »Gesú, Figlio di Davide, abbi pietà di me«.</span> <span class="verse"><a name="39">39</a>Quelli che camminavano davanti lo sgridavano perché tacesse, ma lui gridava ancora piú forte: »Figlio di Davide, abbi pietà di me«.</span> <span class="verse"><a name="40">40</a>Allora Gesú, fermatosi, ordinò che gli fosse condotto e, quando gli fu vicino, lo interrogò,</span> <span class="verse"><a name="41">41</a>dicendo: »Cosa vuoi che io ti faccia?«. Ed egli disse: »Signore, che io recuperi la vista«.</span> <span class="verse"><a name="42">42</a>E Gesú gli disse: »Recupera la vista; la tua fede ti ha guarito«.</span> <span class="verse"><a name="43">43</a>Allistante egli recuperò la vista e lo seguiva glorificando Dio; e tutto il popolo, vedendo questo, diede lode a Dio.</span> </p></div</div></div></body></html>