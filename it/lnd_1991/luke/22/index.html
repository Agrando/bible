<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 22</strong></div><p><span class="verse"><a name="1">1</a>Si avvicinava intanto la festa degli Azzimi, detta Pasqua.</span> <span class="verse"><a name="2">2</a>Ed i capi dei sacerdoti e gli scribi cercavano come farlo morire, poiché temevano il popolo.</span> <span class="verse"><a name="3">3</a>Or Satana entrò in Giuda, soprannominato Iscariota, che era nel numero dei dodici.</span> <span class="verse"><a name="4">4</a>Cosí egli andò ad accordarsi con i capi dei sacerdoti e con i magistrati sul come tradirlo.</span> <span class="verse"><a name="5">5</a>Ed essi se ne rallegrarono e convennero di dargli del denaro.</span> <span class="verse"><a name="6">6</a>Ed egli acconsentí, e cercava lopportunità di consegnarlo nelle loro mani di nascosto dalla folla.</span> <span class="verse"><a name="7">7</a>Or venne il giorno degli Azzimi, nel quale si doveva sacrificare la Pasqua.</span> <span class="verse"><a name="8">8</a>E Gesú mandò Pietro e Giovanni, dicendo: »Andate e preparate la Pasqua per noi, affinché la possiamo mangiare«.</span> <span class="verse"><a name="9">9</a>Ed essi gli dissero: »Dove vuoi che la prepariamo?«.</span> <span class="verse"><a name="10">10</a>Allora egli disse loro: »Ecco, quando entrerete in città, vi verrà incontro un uomo che porta una brocca dacqua; seguitelo nella casa dove entrerà.</span> <span class="verse"><a name="11">11</a>Dite quindi al padrone di casa: »Il Maestro ti manda a dire: Dovè la sala, nella quale posso mangiare la Pasqua con i miei discepoli?«</span> <span class="verse"><a name="12">12</a>Allora egli vi mostrerà una grande sala arredata; là preparerete la Pasqua«.</span> <span class="verse"><a name="13">13</a>Andati dunque, essi trovarono come aveva loro detto e prepararono la Pasqua.</span> <span class="verse"><a name="14">14</a>E, quando giunse lora, egli si mise a tavola e i dodici apostoli con lui.</span> <span class="verse"><a name="15">15</a>Allora egli disse loro: »Ho grandemente desiderato di mangiare questa Pasqua con voi prima di soffrire,</span> <span class="verse"><a name="16">16</a>poiché io vi dico che non ne mangerò piú finché abbia il suo compimento nel regno di Dio«.</span> <span class="verse"><a name="17">17</a>Poi prese il calice, rese grazie e disse: »Prendete questo e dividetelo fra di voi,</span> <span class="verse"><a name="18">18</a>perché io vi dico che non berrò piú del frutto della vigna, finché il regno di Dio sia venuto«.</span> <span class="verse"><a name="19">19</a>Poi, preso il pane, rese grazie, lo spezzò e lo diede loro dicendo: »Questo è il mio corpo, che è dato per voi; fate questo in memoria di me«</span> <span class="verse"><a name="20">20</a>Cosí pure, dopo aver cenato, prese il calice dicendo: »Questo calice è il nuovo patto nel mio sangue, che è sparso per voi.</span> <span class="verse"><a name="21">21</a>Ma ecco, la mano di colui che mi tradisce è sulla tavola con me.</span> <span class="verse"><a name="22">22</a>Certamente il Figlio delluomo se ne va, come è stabilito, ma guai a quelluomo per mezzo del quale è tradito!«.</span> <span class="verse"><a name="23">23</a>Allora essi cominciarono a domandarsi lun laltro, chi di loro avrebbe fatto questo.</span> <span class="verse"><a name="24">24</a>E tra di loro sorse anche una contesa, intorno a chi di loro doveva essere considerato il maggiore.</span> <span class="verse"><a name="25">25</a>Ma Gesú disse loro: »I re delle nazioni le signoreggiano, e coloro che esercitano autorità su di esse sono chiamati benefattori.</span> <span class="verse"><a name="26">26</a>Ma con voi non sia cosí; anzi il piú grande fra di voi sia come il minore e chi governa come colui che serve.</span> <span class="verse"><a name="27">27</a>Chi è infatti piú grande chi siede a tavola, o colui che serve? Non è forse colui che siede a tavola? Eppure io sono in mezzo a voi come colui che serve.</span> <span class="verse"><a name="28">28</a>Or voi siete quelli che siete rimasti con me nelle mie prove.</span> <span class="verse"><a name="29">29</a>Ed io vi assegno il regno, come il Padre mio lo ha assegnato a me,</span> <span class="verse"><a name="30">30</a>affinché mangiate e beviate alla mia tavola nel mio regno e sediate su troni per giudicare le dodici tribú dIsraele.</span> <span class="verse"><a name="31">31</a>Il Signore disse ancora: »Simone, Simone, ecco, Satana ha chiesto di vagliarvi come si vaglia il grano.</span> <span class="verse"><a name="32">32</a>Ma io ho pregato per te, affinché la tua fede non venga meno; e tu, quando sarai ritornato, conferma i tuoi fratelli«.</span> <span class="verse"><a name="33">33</a>Ma egli disse: »Signore, io sono pronto ad andare con te tanto in prigione che alla morte«.</span> <span class="verse"><a name="34">34</a>Ma Gesú disse: »Pietro, io ti dico che oggi il gallo non canterà, prima che tu abbia negato tre volte di conoscermi«.</span> <span class="verse"><a name="35">35</a>Poi disse loro: »Quando vi mandai senza borsa, senza sacca e senza sandali, vi è forse mancata qualche cosa?«. Ed essi dissero: »Nessuna«.</span> <span class="verse"><a name="36">36</a>Disse loro dunque: »Ma ora chi ha una borsa la prenda con sé, e cosí pure una sacca; e chi non ha la spada venda la sua veste e ne compri una.</span> <span class="verse"><a name="37">37</a>Poiché io vi dico che ciò che è scritto deve ancora essere adempiuto in me: »Ed egli è stato annoverato fra i malfattori« Le cose infatti che sono scritte di me hanno il loro compimento«.</span> <span class="verse"><a name="38">38</a>Allora essi dissero: »Signore, ecco qui due spade«. Ma egli disse loro: »Basta!«.</span> <span class="verse"><a name="39">39</a>Poi, uscito, andò come al solito al monte degli ulivi, e anche i suoi discepoli lo seguirono.</span> <span class="verse"><a name="40">40</a>Giunto sul posto, disse loro: »Pregate per non entrare in tentazione«</span> <span class="verse"><a name="41">41</a>E si allontanò da loro, circa un tiro di sasso e, postosi in ginocchio, pregava,</span> <span class="verse"><a name="42">42</a>dicendo: »Padre, se vuoi, allontana da me questo calice! Tuttavia non sia fatta la mia volontà, ma la tua«.</span> <span class="verse"><a name="43">43</a>Allora gli apparve un angelo dal cielo per dargli forza.</span> <span class="verse"><a name="44">44</a>Ed egli, essendo in agonia, pregava ancor piú intensamente, e il suo sudore divenne simile a grumi di sangue che cadevano a terra.</span> <span class="verse"><a name="45">45</a>Alzatosi poi dalla preghiera, venne dai suoi discepoli e li trovò che dormivano per la tristezza</span> <span class="verse"><a name="46">46</a>e disse loro: »Perché dormite? Alzatevi e pregate per non entrare in tentazione«.</span> <span class="verse"><a name="47">47</a>Mentre egli parlava ancora, ecco una turba; or colui che si chiamava Giuda uno dei dodici, li precedeva e si accostò a Gesú per baciarlo.</span> <span class="verse"><a name="48">48</a>E Gesú gli disse: »Giuda, tradisci il Figlio delluomo con un bacio?«.</span> <span class="verse"><a name="49">49</a>Allora quelli attorno a Gesú, vedendo ciò che stava per accadere, gli dissero: »Signore, dobbiamo colpire con la spada?«.</span> <span class="verse"><a name="50">50</a>E uno di loro colpí il servo del sommo sacerdote e gli recise lorecchio destro.</span> <span class="verse"><a name="51">51</a>Ma Gesú, rispondendo, disse: »Lasciate, basta cosí«. E, toccato lorecchio di quelluomo, lo guarí.</span> <span class="verse"><a name="52">52</a>Poi Gesú disse ai capi dei sacerdoti, ai capitani del tempio e agli anziani che erano venuti contro di lui: »Siete usciti contro di me con spade e bastoni come contro un brigante?</span> <span class="verse"><a name="53">53</a>Mentre ogni giorno io ero con voi nel tempio, voi non metteste mai le mani su di me; ma questa è la vostra ora e la potestà delle tenebre«.</span> <span class="verse"><a name="54">54</a>Dopo averlo catturato, lo portarono via e lo condussero nella casa del sommo sacerdote. E Pietro seguiva da lontano.</span> <span class="verse"><a name="55">55</a>Quando essi accesero un fuoco in mezzo al cortile e si posero a sedere attorno, Pietro si sedette in mezzo a loro.</span> <span class="verse"><a name="56">56</a>Una serva lo vide seduto presso il fuoco, lo guardò attentamente e disse: »Anche costui era con lui«.</span> <span class="verse"><a name="57">57</a>Ma egli lo negò, dicendo: »Donna, non lo conosco«.</span> <span class="verse"><a name="58">58</a>Poco dopo lo vide un altro e disse: »Anche tu sei di quelli«. Ma Pietro disse: »O uomo, non lo sono«.</span> <span class="verse"><a name="59">59</a>Passata circa unora, un altro affermava con insistenza, dicendo: »In verità anche costui era con lui, perché è Galileo«.</span> <span class="verse"><a name="60">60</a>Ma Pietro disse: »O uomo, non so quello che dici«. E subito, mentre ancora parlava, il gallo cantò.</span> <span class="verse"><a name="61">61</a>E il Signore, voltatosi, guardò Pietro. E Pietro si ricordò della parola che il Signore gli aveva detto: »Prima che il gallo canti, tu mi rinnegherai tre volte«.</span> <span class="verse"><a name="62">62</a>Allora Pietro uscì fuori e pianse amaramente.</span> <span class="verse"><a name="63">63</a>Intanto gli uomini che tenevano Gesú lo schernivano, percuotendolo.</span> <span class="verse"><a name="64">64</a>E, dopo averlo bendato, lo percuotevano in faccia e gli domandavano, dicendo: »Indovina, chi è colui che ti ha percosso?«.</span> <span class="verse"><a name="65">65</a>E, bestemmiando, dicevano molte altre cose contro di lui.</span> <span class="verse"><a name="66">66</a>Appena fu giorno si riunirono gli anziani del popolo, i capi dei sacerdoti e gli scribi e lo condussero nel loro sinedrio, dicendo:</span> <span class="verse"><a name="67">67</a>»Se tu sei il Cristo, diccelo«. Ma egli disse loro: »Anche se ve lo dicessi, non credereste.</span> <span class="verse"><a name="68">68</a>Se poi vi interrogassi, non mi rispondereste né mi lascereste andare.</span> <span class="verse"><a name="69">69</a>Ma da ora in poi il Figlio delluomo sederà alla destra della potenza di Dio«.</span> <span class="verse"><a name="70">70</a>Allora tutti dissero: »Sei tu dunque il Figlio di Dio?«. Ed egli disse loro: »Voi dite giustamente, perché io lo sono«.</span> <span class="verse"><a name="71">71</a>Essi allora dissero: »Che bisogno abbiamo ancora di testimonianza? Dal momento che noi stessi labbiamo udito dalla sua propria bocca«.</span> </p></div</div></div></body></html>