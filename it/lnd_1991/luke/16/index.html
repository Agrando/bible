<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 16</strong></div><p><span class="verse"><a name="1">1</a>Or egli disse ancora ai suoi discepoli: »Vi era un uomo ricco che aveva un fattore; e questi fu accusato davanti a lui di dissipare i suoi beni.</span> <span class="verse"><a name="2">2</a>Allora egli lo chiamò e gli disse: »Che cosa è questo che sento dire di te? Rendi ragione della tua amministrazione, perché tu non puoi piú essere mio fattore«.</span> <span class="verse"><a name="3">3</a>E il fattore disse fra se stesso: »Che farò ora, dato che il mio padrone mi toglie lamministrazione? A zappare non son capace, e a mendicare mi vergogno.</span> <span class="verse"><a name="4">4</a>Io so cosa fare affinché, quando io sarò rimosso dallamministrazione, mi accolgano nelle loro case</span> <span class="verse"><a name="5">5</a>Chiamati dunque ad uno ad uno i debitori del suo padrone, disse al primo: »Quanto devi al mio padrone?</span> <span class="verse"><a name="6">6</a>Quello rispose: »Cento bati di olio«. Allora egli gli disse: »Prendi la tua ricevuta, siedi e scrivi subito cinquanta«.</span> <span class="verse"><a name="7">7</a>Poi disse ad un altro: »e tu quanto devi«. Ed egli disse: »Cento cori di grano«. Allora egli gli disse: »Prendi la tua ricevuta e scrivi ottanta«.</span> <span class="verse"><a name="8">8</a>Il padrone lodò il fattore disonesto, perché aveva agito con avvedutezza, poiché i figli di questo mondo, nella loro generazione, sono piú avveduti dei figli della luce.</span> <span class="verse"><a name="9">9</a>Or io vi dico: Fatevi degli amici con le ricchezze ingiuste perché, quando esse verranno a mancare, vi ricevano nelle dimore eterne.</span> <span class="verse"><a name="10">10</a>Chi è fedele nel poco, è fedele anche nel molto; e chi è ingiusto nel poco, è ingiusto anche nel molto.</span> <span class="verse"><a name="11">11</a>Se dunque voi non siete stati fedeli nelle ricchezze ingiuste, chi vi affiderà le vere?</span> <span class="verse"><a name="12">12</a>E se non siete stati fedeli nelle ricchezze altrui, chi vi darà le vostre?</span> <span class="verse"><a name="13">13</a>Nessun servo può servire a due padroni; perché o odierà luno e amerà laltro, o si affezionerà alluno e disprezzerà laltro; voi non potete servire a Dio e a mammona«.</span> <span class="verse"><a name="14">14</a>Or i farisei, che erano amanti del denaro, udivano tutte queste cose e si beffavano di lui.</span> <span class="verse"><a name="15">15</a>Ed egli disse loro: »Voi siete quelli che giustificate voi stessi davanti agli uomini, ma Dio conosce i vostri cuori; poiché ciò che è grandemente stimato tra gli uomini è cosa abominevole davanti a Dio.</span> <span class="verse"><a name="16">16</a>La legge e i profeti arrivano fino a Giovanni; da allora in poi il regno di Dio è annunziato e ognuno si sforza di entrarvi.</span> <span class="verse"><a name="17">17</a>Ma è piú facile che passino il cielo e la terra, piuttosto che cada un sol apice della legge.</span> <span class="verse"><a name="18">18</a>Chiunque manda via la propria moglie e ne sposa unaltra, commette adulterio; e chiunque sposa una donna mandata via dal marito, commette adulterio«.</span> <span class="verse"><a name="19">19</a>»Or vi era un uomo ricco, che si vestiva di porpora e bisso, e ogni giorno se la godeva splendidamente.</span> <span class="verse"><a name="20">20</a>Vi era anche un mendicante chiamato Lazzaro, che giaceva alla sua porta tutto coperto di piaghe ulcerose</span> <span class="verse"><a name="21">21</a>e desiderava saziarsi delle briciole che cadevano dalla tavola del ricco, e perfino i cani venivano a leccare le sue piaghe.</span> <span class="verse"><a name="22">22</a>Or avvenne che il mendicante morí e fu portato dagli angeli nel seno di Abrahamo; morí anche il ricco e fu sepolto.</span> <span class="verse"><a name="23">23</a>E, essendo tra i tormenti nellinferno, alzò gli occhi e vide da lontano Abrahamo e Lazzaro nel suo seno.</span> <span class="verse"><a name="24">24</a>Allora, gridando, disse: »Padre Abrahamo, abbi pietà di me, e manda Lazzaro a intingere nellacqua la punta del dito per rinfrescarmi la lingua, perché soffro terribilmente in questa fiamma</span> <span class="verse"><a name="25">25</a>Ma Abrahamo disse: »Figlio, ricordati che tu hai ricevuto i tuoi beni durante la tua vita e Lazzaro similmente i mali; ora invece egli è consolato e tu soffri.</span> <span class="verse"><a name="26">26</a>Oltre a tutto ciò, fra noi e voi è posto un grande baratro, in modo tale che coloro che vorrebbero da qui passare a voi non possono; cosí pure nessuno può passare di là a noi</span> <span class="verse"><a name="27">27</a>Ma quello disse: »Ti prego dunque, o padre, di mandarlo a casa di mio padre,</span> <span class="verse"><a name="28">28</a>perché io ho cinque fratelli, affinché li avverta severamente, e cosí non vengano anchessi in questo luogo di tormento.</span> <span class="verse"><a name="29">29</a>Abrahamo rispose: »hanno Mosé e i profeti, ascoltino quelli«.</span> <span class="verse"><a name="30">30</a>Quello disse: »No, padre Abrahamo, ma se qualcuno dai morti andrà da loro, si ravvederanno«.</span> <span class="verse"><a name="31">31</a>Allora egli gli disse: »se non ascoltano Mosé e i profeti, non crederanno neppure se uno risuscitasse dai morti««.</span> </p></div</div></div></body></html>