<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/luke">Luke</a> &gt <strong>Chapter 5</strong></div><p><span class="verse"><a name="1">1</a>Or avvenne che, mentre egli si trovava sulla riva del lago di Gennesaret e la folla gli si stringeva attorno per ascoltare la parola di Dio,</span> <span class="verse"><a name="2">2</a>vide due barche ormeggiate alla riva del lago, dalle quali erano scesi i pescatori e lavavano le reti.</span> <span class="verse"><a name="3">3</a>Allora salí su una delle barche, che era di Simone, e lo pregò di scostarsi un poco da terra. Postosi a sedere, ammaestrava le folle dalla barca.</span> <span class="verse"><a name="4">4</a>E, quando ebbe finito di parlare, disse a Simone: »Prendi il largo, e calate le vostre reti per pescare«.</span> <span class="verse"><a name="5">5</a>E Simone, rispondendo, gli disse: »Maestro, ci siamo affaticati tutta la notte e non abbiamo preso nulla; però, alla tua parola, calerò la rete«.</span> <span class="verse"><a name="6">6</a>E, fatto ciò, presero una tale quantità di pesci che la rete si rompeva.</span> <span class="verse"><a name="7">7</a>Allora fecero cenno ai loro compagni, che erano nellaltra barca, perché venissero ad aiutarli. Ed essi vennero e riempirono tutte due le barche, tanto che stavano affondando.</span> <span class="verse"><a name="8">8</a>Vedendo questo, Simon Pietro si gettò ai piedi di Gesú, dicendo: »Signore allontanati da me perché sono un uomo peccatore«.</span> <span class="verse"><a name="9">9</a>Infatti Pietro e tutti quelli che erano con lui furono presi da grande stupore, per la quantità di pesci che avevano preso.</span> <span class="verse"><a name="10">10</a>Lo stesso avvenne pure a Giacomo e a Giovanni, figli di Zebedeo, che erano compagni di Simone. Allora Gesú disse a Simone: »Non temere; da ora in avanti tu sarai pescatore di uomini vivi«.</span> <span class="verse"><a name="11">11</a>Essi quindi, tirate in secco le barche, lasciarono ogni cosa e lo seguirono.</span> <span class="verse"><a name="12">12</a>Or avvenne che, mentre egli si trovava in una di quelle città, ecco un uomo tutto coperto di lebbra che, veduto Gesú, si prostrò con la faccia a terra e lo pregò, dicendo: »Signore, se tu vuoi, tu puoi mondarmi«.</span> <span class="verse"><a name="13">13</a>Allora egli, distesa la mano, lo toccò dicendo: »Sí, lo voglio, sii mondato«. E subito la lebbra lo lasciò.</span> <span class="verse"><a name="14">14</a>E Gesú gli comandò: »Non dirlo a nessuno; ma va mostrati al sacerdote e fa unofferta per la tua purificazione, come ha prescritto Mosé, affinché ciò serva loro di testimonianza«.</span> <span class="verse"><a name="15">15</a>E la sua fama si diffondeva sempre piú; e grandi folle si radunavano per udirlo e per essere da lui guarite dalle loro infermità.</span> <span class="verse"><a name="16">16</a>Ma egli si ritirava in luoghi solitari e pregava.</span> <span class="verse"><a name="17">17</a>Or un giorno avvenne che, mentre egli insegnava, erano presenti, seduti, dei farisei e dei dottori della legge, i quali erano venuti da tutti i villaggi della Galilea, della Giudea e da Gerusalemme; e la potenza del Signore era con lui, per compiere guarigioni.</span> <span class="verse"><a name="18">18</a>Ed ecco, alcuni uomini portavano sopra un letto un uomo paralitico e cercavano di portarlo dentro e di metterlo davanti a lui.</span> <span class="verse"><a name="19">19</a>Ma, non riuscendo ad introdurlo a causa della folla, salirono sul tetto della casa e lo calarono attraverso le tegole con il lettuccio, proprio in mezzo, davanti a Gesú.</span> <span class="verse"><a name="20">20</a>Ed egli, veduta la loro fede, disse a quello: »Uomo, i tuoi peccati ti sono perdonati«.</span> <span class="verse"><a name="21">21</a>Allora gli scribi e i farisei cominciarono a ragionare, dicendo: »Chi è costui che pronunzia bestemmie? Chi può togliere i peccati se non Dio solo?«.</span> <span class="verse"><a name="22">22</a>Ma Gesú conosciuti i loro pensieri, prese la parola e disse loro: »Che ragionate nei vostri cuori?</span> <span class="verse"><a name="23">23</a>Che cosa è piú facile dire: »I tuoi peccati ti sono perdonati« oppure dire: »Alzati e cammina«</span> <span class="verse"><a name="24">24</a>Ora, affinché sappiate che il Figlio delluomo ha autorità sulla terra di perdonare i peccati, io ti dico, (disse al paralitico), alzati, prendi il tuo lettuccio e va a casa tua«.</span> <span class="verse"><a name="25">25</a>E subito quelluomo si alzò davanti a loro, prese il lettuccio su cui era disteso e se ne andò a casa sua, glorificando Dio.</span> <span class="verse"><a name="26">26</a>E tutti furono presi da stupore e glorificavano Dio. E, pieni di paura, dicevano: »Oggi abbiamo visto delle cose sorprendenti«.</span> <span class="verse"><a name="27">27</a>E, dopo queste cose, egli uscí e vide un pubblicano di nome Levi che sedeva al banco delle imposte, e gli disse: »Seguimi«.</span> <span class="verse"><a name="28">28</a>Ed egli, lasciata ogni cosa, si alzò e lo seguì.</span> <span class="verse"><a name="29">29</a>Poi Levi gli preparò un gran banchetto in casa sua, e una grande folla di pubblicani e di altri erano a tavola con loro.</span> <span class="verse"><a name="30">30</a>Ma gli scribi e i farisei di quel luogo mormoravano contro i discepoli di Gesú, dicendo: »Perché mangiate e bevete con i pubblicani e i peccatori?«.</span> <span class="verse"><a name="31">31</a>E Gesú, rispondendo, disse loro: »Non sono i sani che hanno bisogno del medico, ma i malati.</span> <span class="verse"><a name="32">32</a>IO non sono venuto a chiamare a ravvedimento i giusti, ma i peccatori«.</span> <span class="verse"><a name="33">33</a>Allora essi gli dissero: »Perché i discepoli di Giovanni e anche quelli dei farisei digiunano spesso e fanno preghiere, mentre i tuoi mangiano e bevono?«.</span> <span class="verse"><a name="34">34</a>Ed egli disse loro: »Potete voi far digiunare gli intimi amici dello sposo, mentre lo sposo è con loro?</span> <span class="verse"><a name="35">35</a>Ma verranno i giorni in cui lo sposo sarà loro tolto e allora, in quei giorni, digiuneranno«.</span> <span class="verse"><a name="36">36</a>Inoltre disse loro una parabola: »Nessuno cuce un pezzo di un vestito nuovo sopra un vestito vecchio; altrimenti si trova con il nuovo strappato, e il pezzo tolto dal nuovo non si adatta al vecchio.</span> <span class="verse"><a name="37">37</a>E nessuno mette vino nuovo in otri vecchi; altrimenti il vino nuovo rompe gli otri, ed esso si spande e gli otri vanno perduti.</span> <span class="verse"><a name="38">38</a>Ma bisogna mettere il vino nuovo in otri nuovi, cosí tutti e due si conservano.</span> <span class="verse"><a name="39">39</a>Nessuno poi, avendo bevuto del vino vecchio, ne vuole subito del nuovo, perché egli dice: »Il vecchio è migliore««.</span> </p></div</div></div></body></html>