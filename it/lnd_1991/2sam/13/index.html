<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2sam/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2sam">2 Samuel</a> &gt <strong>Chapter 13</strong></div><p><span class="verse"><a name="1">1</a>In seguito avvenne che Absalom figlio di Davide, aveva una sorella molto bella chiamata Tamar; or Amnon, figlio di Davide, si innamorò di lei.</span> <span class="verse"><a name="2">2</a>Amnon fu preso da tale passione per sua sorella Tamar da cadere malato, perché essa era vergine; e pareva difficile ad Amnon di poterle fare qualcosa.</span> <span class="verse"><a name="3">3</a>Or Amnon aveva un amico, chiamato Jonadab, figlio di Scimeah, fratello di Davide; Jonadab era un uomo molto astuto.</span> <span class="verse"><a name="4">4</a>Questi gli disse: »Perché mai, o figlio del re, continui a dimagrire ogni giorno che passa? Non me lo vuoi dire?«. Amnon gli rispose: »Sono innamorato di Tamar, sorella di mio fratello Absalom«.</span> <span class="verse"><a name="5">5</a>Allora Jonadab gli disse: »Mettiti a letto e fingiti malato; quando poi tuo padre verrà a vederti, digli: »Fa, ti prego, che mia sorella Tamar venga a darmi da mangiare e a preparare il cibo in mia presenza, affinché io veda e lo prenda dalle sue mani««.</span> <span class="verse"><a name="6">6</a>Cosí Amnon si mise a letto e si finse ammalato; quando poi il re lo venne a vedere, Amnon gli disse: »Lascia, ti prego, che mia sorella Tamar venga e faccia un paio di focacce in mia presenza; cosí prenderò cibo dalle sue mani«.</span> <span class="verse"><a name="7">7</a>Allora Davide mandò a casa di Tamar a dirle: »Va a casa di tuo fratello Amnon e preparagli qualcosa da mangiare«.</span> <span class="verse"><a name="8">8</a>Tamar andò a casa di suo fratello Amnon, che si trovava a letto. Prese quindi un po di farina la impastò, ne fece delle focacce sotto i suoi occhi e le fece cuocere.</span> <span class="verse"><a name="9">9</a>Poi prese la padella e versò le focacce davanti a lui; ma Amnon rifiutò di mangiare e disse: »Fate uscire di qui tutta la gente«. Tutti quanti uscirono.</span> <span class="verse"><a name="10">10</a>Allora Amnon disse a Tamar: »Portami il cibo in camera e lo prenderò dalle tue mani«. Cosí Tamar prese le focacce che aveva fatto e le portò in camera a Amnon suo fratello.</span> <span class="verse"><a name="11">11</a>Mentre gliele dava da mangiare, egli lafferrò e le disse: »Vieni, coricati con me, sorella mia«.</span> <span class="verse"><a name="12">12</a>Lei gli rispose: »No, fratello mio, non umiliarmi cosí; questo non si fa in Israele; non commettere una tale infamia!</span> <span class="verse"><a name="13">13</a>Io dove andrei a portare la mia vergogna? Tu invece saresti considerato uno scellerato in Israele. Ora, ti prego, parlane piuttosto al re, ed egli non mi rifiuterà a te«.</span> <span class="verse"><a name="14">14</a>Egli però non volle ascoltarla ma essendo piú forte di lei, la violentò e si coricò con lei.</span> <span class="verse"><a name="15">15</a>Poi Amnon prese a odiarla di un odio grandissimo, cosicché lodio che aveva per lei era piú grande dellamore con cui prima laveva amata. Cosí Amnon le disse: »Lèvati, vattene!«.</span> <span class="verse"><a name="16">16</a>Ma ella rispose: »Oh no! Il danno che mi faresti scacciandomi sarebbe maggiore di quello che mi hai già fatto«. Egli però non volle ascoltarla.</span> <span class="verse"><a name="17">17</a>Chiamato quindi il servo che lo assisteva, gli disse: »Scaccia costei lontano da me e chiudi la porta dietro di lei«.</span> <span class="verse"><a name="18">18</a>Ella indossava una tunica con le maniche perché cosí vestivano le figlie del re ancora vergini. Il servo di Amnon dunque la mise fuori e chiuse la porta dietro di lei.</span> <span class="verse"><a name="19">19</a>Tamar allora si cosparse la testa di cenere, si stracciò di dosso la tunica con le maniche, si mise la mano sul capo e se ne andò gridando.</span> <span class="verse"><a name="20">20</a>Absalom, suo fratello, le disse: »Forse tuo fratello Amnon è stato con te? Per ora taci, sorella mia; egli è tuo fratello non avvilirti per questo«. Cosí Tamar se ne rimase desolata in casa di Absalom suo fratello.</span> <span class="verse"><a name="21">21</a>Quando il re Davide venne a sapere di tutte queste cose, ne fu fortemente adirato.</span> <span class="verse"><a name="22">22</a>Ma Absalom non rivolse ad Amnon alcuna parola, né in bene né in male perché odiava Amnon per aver umiliato sua sorella Tamar.</span> <span class="verse"><a name="23">23</a>Due anni dopo, avendo Absalom i tosatori a Baal-Hatsor presso Efraim, invitò tutti i figli del re.</span> <span class="verse"><a name="24">24</a>Absalom andò a trovare il re e gli disse: »Ecco, il tuo servo ha i tosatori, ti prego, venga anche il re con i suoi servi a casa del tuo servo!«.</span> <span class="verse"><a name="25">25</a>Ma il re disse ad Absalom: »No, figlio mio, non veniamo tutti ora, per non esserti di peso«. Benché egli insistesse, il re non volle andare, ma gli diede la sua benedizione.</span> <span class="verse"><a name="26">26</a>Absalom allora disse: »Se non vuoi venire tu, ti prego, permetti ad Amnon mio fratello di venire con noi«. Il re gli rispose: »Perché dovrebbe venire con te?«.</span> <span class="verse"><a name="27">27</a>Ma Absalom tanto insistè, che Davide lasciò andare con lui Amnon e tutti i figli del re.</span> <span class="verse"><a name="28">28</a>Or Absalom aveva dato questordine ai suoi servi, dicendo: »Fate attenzione, quando Amnon sarà brillo per il vino e io vi dirò: »Colpite Amnon!«, voi uccidetelo e non abbiate paura. Non sono io che ve lo comando? Siate coraggiosi e mostratevi forti!«.</span> <span class="verse"><a name="29">29</a>Cosí i servi di Absalom fecero ad Amnon come Absalom aveva comandato. Allora tutti i figli del re si levarono, montarono ciascuno sul suo mulo e fuggirono.</span> <span class="verse"><a name="30">30</a>Mentre essi erano ancora per strada, giunse a Davide questa notizia: »Absalom ha ucciso tutti i figli del re e non ne è scampato neppure uno«.</span> <span class="verse"><a name="31">31</a>Allora il re si levò, si strappò le vesti e si gettò per terra, e tutti i suoi servi gli stavano attorno, con le vesti stracciate.</span> <span class="verse"><a name="32">32</a>Ma Jonadab, figlio di Scimeah, fratello di Davide, prese a dire: »Non pensi il mio signore che tutti i giovani, i figli del re, sono stati uccisi; il solo Amnon è morto. Per comando di Absalom la cosa era stata decisa fin dal giorno che Amnon umiliò sua sorella Tamar.</span> <span class="verse"><a name="33">33</a>Ora perciò il re mio signore non si addolori, pensando che tutti i figli del re siano morti; il solo Amnon è morto</span> <span class="verse"><a name="34">34</a>e Absalom è fuggito«. Intanto il giovane che era di sentinella alzò gli occhi, guardo, ed ecco che una gran moltitudine di gente veniva sulla strada alle sue spalle, dal lato del monte.</span> <span class="verse"><a name="35">35</a>Jonadab disse al re: »Ecco i figli del re che arrivano! La cosa sta come il tuo servo ha detto«.</span> <span class="verse"><a name="36">36</a>Come ebbe finito di parlare ecco giungere i figli del re, i quali alzarono la voce e piansero; anche il re e tutti i suoi servi piansero dirottamente.</span> <span class="verse"><a name="37">37</a>Absalom invece era fuggito ed era andato da Talmai, figlio di Ammihud re di Gheshur. Davide faceva cordoglio per suo figlio ogni giorno.</span> <span class="verse"><a name="38">38</a>Cosí Absalom fuggí e andò a Gheshur dove rimase tre anni.</span> <span class="verse"><a name="39">39</a>Il re Davide desiderava andare da Absalom, perché Davide si era ormai consolato della morte di Amnon.</span> </p></div</div></div></body></html>