<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>La guerra fra la casa di Saul e la casa di Davide fu lunga. Davide si faceva sempre piú forte, mentre la casa di Saul si indeboliva sempre di piú.</span> <span class="verse"><a name="2">2</a>In Hebron a Davide nacquero dei figli. Il suo primogenito fu Amnon, di Ahinoam la Jezreelita;</span> <span class="verse"><a name="3">3</a>il secondo fu Kileab, di Abigail la Karmelita, già moglie di Nabal; il terzo fu Absalom, figlio di Maakah, figlia di Talmai, re di Gheshur;</span> <span class="verse"><a name="4">4</a>il quarto fu Adonijah, figlio di Hagghith; il quinto fu Scefatiah, figlio di Abital,</span> <span class="verse"><a name="5">5</a>e il sesto fu Ithream, figlio di Eglah, moglie di Davide. Questi nacquero a Davide in Hebron.</span> <span class="verse"><a name="6">6</a>Durante la guerra fra la casa di Davide e la casa di Saul, Abner si tenne saldamente stretto alla casa di Saul.</span> <span class="verse"><a name="7">7</a>Or Saul aveva avuto una concubina di nome Ritspah, figlia di Aiah; e Ish-Bosceth disse ad Abner: »Perché sei entrato dalla concubina di mio padre?«</span> <span class="verse"><a name="8">8</a>Abner si adirò fortemente per le parole di Ish-Bosceth e rispose: »Sono forse una testa di cane di Giuda? Fino ad oggi ho usato fedeltà verso la casa di Saul tuo padre, verso i suoi fratelli e i suoi amici e non ti ho dato nelle mani di Davide, e proprio oggi tu mi rimproveri la colpa commessa con questa donna!</span> <span class="verse"><a name="9">9</a>DIO faccia cosí a Abner e anche peggio, se io non faccio per Davide ciò che lEterno gli ha giurato:</span> <span class="verse"><a name="10">10</a>trasferire il regno dalla casa di Saul e stabilire il trono di Davide su Israele e su Giuda, da Dan fino a Beer-Sceba«.</span> <span class="verse"><a name="11">11</a>Ish-Bosceth non potè rispondere una sola parola ad Abner, perché aveva paura di lui.</span> <span class="verse"><a name="12">12</a>Allora Abner mandò a nome suo messaggeri a Davide per dirgli: »A chi appartiene il paese? Fa alleanza con me e la mia mano sarà con te per riportare tutto Israele a te«.</span> <span class="verse"><a name="13">13</a>Davide rispose: »Ho una cosa da chiederti: Io farò alleanza con te, ma tu non vedrai la mia faccia se prima non mi condurrai Mikal figlia di Saul, quando verrai a vedermi«.</span> <span class="verse"><a name="14">14</a>Cosí Davide mandò messaggeri a Ish-Bosceth, figlio di Saul. per dire: »Restituisci mia moglie Mikal, a cui mi fidanzai per cento prepuzi di Filistei«.</span> <span class="verse"><a name="15">15</a>Ish-Bosceth mandò a prenderla presso suo marito Paltiel, figlio di Laish.</span> <span class="verse"><a name="16">16</a>Suo marito andò con lei e la seguí piangendo fino a Bahurim. Poi Abner gli disse: »Va, torna indietro!«. Ed egli ritornò.</span> <span class="verse"><a name="17">17</a>Poi Abner rivolse la parola agli anziani dIsraele, dicendo: »Già da lungo tempo chiedete Davide per vostro re.</span> <span class="verse"><a name="18">18</a>Ora è tempo di agire, perché lEterno ha parlato di Davide, dicendo: »Per mezzo di Davide, mio servo, io salverò il mio popolo Israele dalle mani dei Filistei e da tutti i suoi nemici««.</span> <span class="verse"><a name="19">19</a>Abner parlò anche con quelli di Beniamino. Poi Abner andò da Davide a Hebron per riferirgli tutto ciò che parve bene a Israele e a tutta la casa di Beniamino.</span> <span class="verse"><a name="20">20</a>Cosí Abner giunse da Davide a Hebron con venti uomini, e Davide fece un convito per Abner e per gli uomini che erano con lui.</span> <span class="verse"><a name="21">21</a>Poi Abner disse a Davide: »Io mi leverò e andrò a radunare tutto Israele intorno al re mio signore, affinché essi facciano alleanza con te e tu possa regnare su tutto ciò che il tuo cuore desidera«. Poi Davide congedò Abner, che se ne andò In pace.</span> <span class="verse"><a name="22">22</a>Ed ecco, i servi di Davide e Joab tornavano da una razzia, portando con sé un grande bottino; ma Abner non era più con Davide in Hebron, perché questi lo aveva congedato ed egli se ne era andato in pace.</span> <span class="verse"><a name="23">23</a>Quando arrivarono Joab e tutti i soldati che erano con lui, qualcuno riferí la cosa a Joab, dicendo: »E venuto Abner figlio di Ner, dal re, che lo ha congedato ed egli se ne è andato in pace«.</span> <span class="verse"><a name="24">24</a>Allora Joab si recò dal re e gli disse »Che cosa hai fatto? Ecco, è venuto Abner da te; perché lhai congedato, ed egli se ne è già andato?</span> <span class="verse"><a name="25">25</a>Tu sai che Abner, figlio di Ner, è venuto per ingannarti, per conoscere le tue mosse e per sapere tutto ciò che fai«.</span> <span class="verse"><a name="26">26</a>Dopo aver lasciato la presenza di Davide, Joab mandò messaggeri dietro Abner, i quali lo fecero tornare indietro dalla cisterna di Sirah senza che Davide lo sapesse.</span> <span class="verse"><a name="27">27</a>Quando Abner tornò a Hebron Joab lo prese in disparte in mezzo alla porta, come per parlargli in segreto e qui lo colpí al ventre e lo uccise per vendicare il sangue di Asahel, suo fratello.</span> <span class="verse"><a name="28">28</a>Piú tardi Davide venne a sapere della cosa e disse: »Io e il mio regno siamo in perpetuo innocenti davanti allEterno del sangue di Abner, figlio di Ner.</span> <span class="verse"><a name="29">29</a>Esso ricada sul capo di Joab e su tutta la casa di suo padre; non manchi mai nella casa di Joab chi soffra di flusso o di lebbra o debba appoggiarsi al bastone o perisca di spada o sia senza pane!«.</span> <span class="verse"><a name="30">30</a>Cosí Joab ed Abishai, suo fratello, uccisero Abner, perché questi aveva ucciso Asahel loro fratello a Gabaon, in battaglia.</span> <span class="verse"><a name="31">31</a>Poi Davide disse a Joab e a tutto il popolo che era con lui: »Stracciatevi le vesti, cingetevi di sacco e fate cordoglio per la morte di Abner!«. Anche il re Davide andò dietro alla bara.</span> <span class="verse"><a name="32">32</a>Cosí seppellirono Abner a Hebron, e il re alzò la voce e pianse davanti alla tomba di Abner; anche tutto il popolo pianse.</span> <span class="verse"><a name="33">33</a>Il re intonò un lamento su Abner e disse: »Doveva Abner morire come muore uno stolto?</span> <span class="verse"><a name="34">34</a>Le tue mani non erano legate, né i tuoi piedi erano stretti in catene di bronzo! Sei caduto davanti a malfattori«. Cosí tutto il popolo pianse di nuovo su di lui.</span> <span class="verse"><a name="35">35</a>Poi tutto il popolo venne per invitare Davide a prendere cibo, mentre era ancora giorno; ma Davide giurò dicendo: »Cosí mi faccia DIO e anche peggio se assaggerò pane o alcunaltra cosa prima che tramonti il sole«.</span> <span class="verse"><a name="36">36</a>Tutto il popolo capí e approvò la cosa; tutto ciò che il re faceva era approvato da tutto il popolo.</span> <span class="verse"><a name="37">37</a>Cosí tutto il popolo e tutto Israele compresero che non era affatto intenzione del re uccidere in quel giorno Abner, figlio di Ner.</span> <span class="verse"><a name="38">38</a>Il re disse quindi ai suoi servi: »Non sapete che un principe e un grande uomo è caduto oggi in Israele?</span> <span class="verse"><a name="39">39</a>Anche se unto re, io sono ancora debole, mentre questi uomini, i figli di Tseruiah, sono troppo forti per me. Ripaghi lEterno il malvagio secondo la sua malvagità«.</span> </p></div</div></div></body></html>