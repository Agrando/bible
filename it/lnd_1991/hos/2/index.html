<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/hos">Hosea</a> &gt <strong>Chapter 2</strong></div><p><span class="verse"><a name="1">1</a>»Dite ai vostri fratelli: »Ammi« e alle vostre sorelle »Ruhamah«.</span> <span class="verse"><a name="2">2</a>Protestate con vostra madre protestate, perché essa non è mia moglie e io non sono suo marito. Allontani dalla sua faccia le sue prostituzioni e i suoi adulteri di mezzo alle sue mammelle;</span> <span class="verse"><a name="3">3</a>altrimenti la spoglierò nuda e la renderò come il giorno della sua nascita; la ridurrò a un deserto, la renderò come una terra arida e la farò morire di sete.</span> <span class="verse"><a name="4">4</a>Non avrò compassione dei suoi figli, perché sono figli di prostituzione.</span> <span class="verse"><a name="5">5</a>La loro madre infatti si è prostituita, colei che li ha concepiti si è comportata in modo vergognoso, perché ha detto: »Andrò dietro ai miei amanti, che mi danno il mio pane e la mia acqua, la mia lana e il mio lino, il mio olio e la mia bevanda«</span> <span class="verse"><a name="6">6</a>Perciò ecco, ti ostruirò la via con spine, la rinchiuderò con un muro, e cosí non troverà piú i suoi sentieri.</span> <span class="verse"><a name="7">7</a>Correrà dietro ai suoi amanti, ma non li raggiungerà; li cercherà, ma non li troverà. Allora dirà: »Ritornerò al mio primo marito, perché per me era meglio allora che adesso«.</span> <span class="verse"><a name="8">8</a>Essa non riconobbe che io le davo grano, mosto e olio e accrescevo il suo argento e oro, che essi offrivano a Baal</span> <span class="verse"><a name="9">9</a>Perciò io riprenderò il mio grano a suo tempo e il mio mosto nella sua stagione, e le sottrarrò la mia lana e il mio lino, che servivano a coprire la sua nudità.</span> <span class="verse"><a name="10">10</a>Ora scoprirò le sue vergogne agli occhi dei suoi amanti e nessuno la salverà dalla mia mano.</span> <span class="verse"><a name="11">11</a>Farò pure cessare tutte le sue gioie, le sue feste, i suoi noviluni, i suoi sabati, e tutte le sue solennità.</span> <span class="verse"><a name="12">12</a>Devasterò quindi le sue viti e i suoi fichi, di cui essa diceva: »Questi sono i miei regali che mi hanno dato i miei amanti«. Cosí li ridurrò a una boscaglia e le bestie dei campi li divoreranno.</span> <span class="verse"><a name="13">13</a>La punirò quindi per i giorni dei Baal, quando bruciava loro incenso, si ornava di orecchini e di gioielli e andava dietro ai suoi amanti, ma dimenticava me«, dice lEterno.</span> <span class="verse"><a name="14">14</a>»Perciò, ecco, io lattirerò, la condurrò nel deserto e parlerò al suo cuore.</span> <span class="verse"><a name="15">15</a>Allora le darò le sue vigne e la valle di Akor come porta di speranza; là ella canterà come ai giorni della sua giovinezza, come quando uscí fuori dal paese dEgitto.</span> <span class="verse"><a name="16">16</a>In quel giorno avverrà, dice lEterno, che tu mi chiamerai: »Marito mio«, e non mi chiamerai piú: »Mio Baal«.</span> <span class="verse"><a name="17">17</a>Toglierò dalla sua bocca i nomi dei Baal e non si ricorderanno piú del loro nome.</span> <span class="verse"><a name="18">18</a>In quel giorno io farò per loro un patto con le bestie dei campi, con gli uccelli del cielo e i rettili della terra. Spezzerò larco, la spada e la guerra eliminandoli dalla terra e li farò riposare al sicuro.</span> <span class="verse"><a name="19">19</a>Ti fidanzerò a me per leternità; sí, ti fidanzerò a me in giustizia, in equità, in benignità e in compassioni.</span> <span class="verse"><a name="20">20</a>Ti fidanzerò a me in fedeltà, e tu conoscerai lEterno.</span> <span class="verse"><a name="21">21</a>In quel giorno avverrà che io risponderò«, dice lEterno. »Risponderò al cielo ed esso risponderà alla terra;</span> <span class="verse"><a name="22">22</a>e la terra risponderà con il grano, il mosto e lolio, e questi risponderanno a Jezreel.</span> <span class="verse"><a name="23">23</a>Io la seminerò per me sulla terra e avrò compassione di Lo-ruhamah; e dirò a Lo-ammi: »Tu sei il popolo mio« ed egli mi risponderà: »Tu sei i mio DIO««.</span> </p></div</div></div></body></html>