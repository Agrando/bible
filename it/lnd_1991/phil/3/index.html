<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/phil/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/phil">Philippians</a> &gt <strong>Chapter 3</strong></div><p><span class="verse"><a name="1">1</a>Per il resto, fratelli miei, rallegratevi nel Signore; per me certo non è gravoso scrivervi le stesse cose, e per voi è una salvaguardia.</span> <span class="verse"><a name="2">2</a>Guardatevi dai cani, guardatevi dai cattivi operai, guardatevi da quelli che si fanno mutilare.</span> <span class="verse"><a name="3">3</a>I veri circoncisi infatti siamo noi che serviamo Dio nello Spirito e ci gloriamo in Cristo Gesú senza confidarci nella carne,</span> <span class="verse"><a name="4">4</a>benché io avessi di che confidare anche nella carne; se qualcuno pensa di avere di che confidare, io ne ho molto di piu:</span> <span class="verse"><a name="5">5</a>sono stato circonciso lottavo giorno, sono della nazione dIsraele, della tribú di Beniamino, Ebreo di Ebrei quanto alla legge, fariseo,</span> <span class="verse"><a name="6">6</a>quanto allo zelo, persecutore della chiesa; quanto alla giustizia che è nella legge, irreprensibile,</span> <span class="verse"><a name="7">7</a>Ma le cose che mi erano guadagno, le ho ritenute una perdita per Cristo.</span> <span class="verse"><a name="8">8</a>Anzi, ritengo anche tutte queste cose essere una perdita di fronte alleccellenza della conoscenza di Cristo Gesú mio Signore, per il quale ho perso tutte queste cose e le ritengo come tanta spazzatura per guadagnare Cristo,</span> <span class="verse"><a name="9">9</a>e per essere trovato in lui, avendo non già la mia giustizia che deriva dalla legge, ma quella che deriva dalla fede di Cristo: giustizia che proviene da Dio mediante la fede,</span> <span class="verse"><a name="10">10</a>per conoscere lui, Cristo la potenza della sua risurrezione e la comunione delle sue sofferenze, essendo reso conforme alla sua morte,</span> <span class="verse"><a name="11">11</a>se in qualche modo possa giungere alla risurrezione dai morti.</span> <span class="verse"><a name="12">12</a>Non che io abbia già ottenuto il premio, o sia già arrivato al compimento, ma proseguo per poter afferrare il premio, poiché anchio sono stato afferrato da Gesú Cristo.</span> <span class="verse"><a name="13">13</a>Fratelli, non ritengo di avere già ottenuto il premio, ma faccio una cosa: dimenticando le cose che stanno dietro e protendendomi verso le cose che stanno davanti,</span> <span class="verse"><a name="14">14</a>proseguo il corso verso la méta verso il premio della suprema vocazione di Dio in Cristo Gesú.</span> <span class="verse"><a name="15">15</a>Quanti siamo perfetti, abbiamo dunque questi pensieri; e se voi pensate altrimenti in qualche cosa, Dio vi rivelerà anche questo.</span> <span class="verse"><a name="16">16</a>Ma al punto in cui siamo arrivati, camminiamo secondo la stessa regola di condotta in pieno accordo.</span> <span class="verse"><a name="17">17</a>Siate miei imitatori, fratelli, e considerate coloro che camminano cosí, secondo lesempio che avete in noi.</span> <span class="verse"><a name="18">18</a>Poiché molti, dei quali vi ho spesse volte parlato, e anche al presente ve lo dico piangendo, camminano da nemici della croce di Cristo,</span> <span class="verse"><a name="19">19</a>la cui fine è la perdizione, il cui dio è il ventre e la cui gloria è a loro vergogna; essi hanno la mente rivolta alle cose della terra.</span> <span class="verse"><a name="20">20</a>La nostra cittadinanza infatti è nei cieli, da dove aspettiamo pure il Salvatore, il Signor Gesú Cristo,</span> <span class="verse"><a name="21">21</a>il quale trasformerà il nostro umile corpo, affinché sia reso conforme al suo corpo glorioso, secondo la sua potenza che lo mette in grado di sottoporre a sé tutte le cose.</span> </p></div</div></div></body></html>