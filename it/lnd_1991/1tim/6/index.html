<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Tutti coloro che sono sotto il giogo della schiavitù reputino i loro padroni degni di ogni onore, perché non vengano bestemmiati il nome di Dio e la dottrina.</span> <span class="verse"><a name="2">2</a>Quelli poi che hanno padroni credenti non li disprezzino perché sono fratelli, ma li servano ancora meglio, perché coloro che ricevono il beneficio del loro servizio sono credenti e carissimi. Insegna queste cose ed esorta a praticarle.</span> <span class="verse"><a name="3">3</a>Se uno insegna una dottrina diversa e non si attiene alle sane parole, quelle del Signor nostro Gesú Cristo e alla dottrina che è secondo pietà,</span> <span class="verse"><a name="4">4</a>è gonfio e non conosce nulla, ma ha un interesse morboso in questioni e dispute di parole, da cui nascono invidia litigi, maldicenze, cattivi sospetti,</span> <span class="verse"><a name="5">5</a>vane dispute di uomini corrotti nella mente e privi della verità che stimano la pietà essere fonte di guadagno, da costoro separati.</span> <span class="verse"><a name="6">6</a>Ora la pietà è un mezzo di grande guadagno, quando uno è contento del proprio stato.</span> <span class="verse"><a name="7">7</a>Non abbiamo infatti portato nulla nel mondo, ed è chiaro che non possiamo portarne via nulla,</span> <span class="verse"><a name="8">8</a>ma quando abbiamo di che mangiare e di che coprirci, saremo di questo contenti.</span> <span class="verse"><a name="9">9</a>Ma coloro che vogliono arricchirsi cadono nella tentazione, nel laccio e in molte passioni insensate e nocive, che fanno sprofondare gli uomini nella rovina e nella distruzione.</span> <span class="verse"><a name="10">10</a>Lavidità del denaro infatti è la radice di tutti i mali e, per averlo grandemente desiderato, alcuni hanno deviato dalla fede e si sono procurati molti dolori.</span> <span class="verse"><a name="11">11</a>Ma tu, o uomo di Dio, fuggi queste cose e procaccia la giustizia, la pietà, la fede, lamore, la pazienza e la mansuetudine.</span> <span class="verse"><a name="12">12</a>Combatti il buon combattimento della fede, afferra la vita eterna, alla quale sei stato chiamato e per cui hai fatto la buona confessione di fede davanti a molti testimoni.</span> <span class="verse"><a name="13">13</a>Ti supplico alla presenza di Dio che dà vita a tutte le cose e di Cristo Gesú che, testimoniando davanti a Ponzio Pilato, rese una buona testimonianza di fede,</span> <span class="verse"><a name="14">14</a>di conservare questo comandamento senza macchia ed irreprensibile, fino allapparizione del Signor nostro Gesú Cristo,</span> <span class="verse"><a name="15">15</a>che a suo tempo manifesterà il beato e unico sovrano, il Re dei re e il Signore dei signori,</span> <span class="verse"><a name="16">16</a>il solo che ha limmortalità e abita una luce inaccessibile che nessun uomo ha mai visto né può vedere, al quale sia lonore e il dominio eterno. Amen.</span> <span class="verse"><a name="17">17</a>Ordina ai ricchi di questo mondo di non essere orgogliosi, di non riporre la loro speranza nellincertezza delle ricchezze, ma nel Dio vivente, il quale ci offre abbondantemente ogni cosa per goderne</span> <span class="verse"><a name="18">18</a>di fare del bene, di essere ricchi in buone opere, di essere generosi e di essere pronti a dare,</span> <span class="verse"><a name="19">19</a>mettendo in serbo per se stessi un buon fondamento per lavvenire, per afferrare la vita eterna.</span> <span class="verse"><a name="20">20</a>O Timoteo, custodisci il deposito che ti è stato affidato, evitando i discorsi vani e profani e le argomentazioni contrastanti di quella che è falsamente chiamata scienza,</span> <span class="verse"><a name="21">21</a>professando la quale, alcuni si sono sviati dalla fede. La grazia sia con te! Amen.</span> </p></div</div></div></body></html>