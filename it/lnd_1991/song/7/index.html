<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Come sono belli i tuoi piedi nei calzari, o figlia di principe! Le curve dei tuoi fianchi sono come gioielli, opera di mano dartista.</span> <span class="verse"><a name="2">2</a>Il tuo ombelico è una coppa rotonda, ove non manca mai vino aromatico. Il tuo ventre è un mucchio di grano, circondato di gigli.</span> <span class="verse"><a name="3">3</a>Le tue due mammelle sono come due cerbiatti, gemelli di gazzella.</span> <span class="verse"><a name="4">4</a>Il tuo collo è come una torre davorio; i tuoi occhi sono come le piscine di Heshbon presso la porta di Bath-Rabbim. Il tuo naso è come la torre del Libano, che guarda verso Damasco.</span> <span class="verse"><a name="5">5</a>Il tuo capo si eleva su di te come il Karmel e i capelli del tuo capo sono porpora; un re è fatto prigioniero dalle tue trecce.</span> <span class="verse"><a name="6">6</a>Come sei bella e come sei leggiadra, o amore mio, con tutte le tue delizie!</span> <span class="verse"><a name="7">7</a>La tua statura è simile alla palma, e le tue mammelle a grappoli.</span> <span class="verse"><a name="8">8</a>Ho detto: »Salirò sulla palma e afferrerò i suoi rami«. Siano le tue mammelle come i grappoli della vite, la fragranza del tuo alito come quello dei pomi,</span> <span class="verse"><a name="9">9</a>e i baci della tua bocca come un vino squisito, che scende dolcemente per il mio diletto, sfiorando delicatamente le labbra di chi dorme.</span> <span class="verse"><a name="10">10</a>Io sono del mio diletto, e il suo desiderio è verso di me.</span> <span class="verse"><a name="11">11</a>Vieni, mio diletto, usciamo nei campi, passiamo la notte nei villaggi!</span> <span class="verse"><a name="12">12</a>Alziamoci presto al mattino per andare nelle vigne e per vedere se la vite ha messo i germogli e i suoi fiori sono sbocciati, e se i melograni sono in fiore. Là ti darò il mio amore.</span> <span class="verse"><a name="13">13</a>Le mandragole, effondono la loro fragranza, e sulle nostre porte ci sono frutti squisiti di ogni genere, freschi e appassiti, che ho conservato per te, mio diletto.</span> </p></div</div></div></body></html>