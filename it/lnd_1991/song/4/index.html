<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Come sei bella, amica mia, come sei bella! I tuoi occhi dietro al tuo velo sono come quelli delle colombe; i tuoi capelli sono come un gregge di capre, che pascolano sul monte Galaad.</span> <span class="verse"><a name="2">2</a>I tuoi denti sono come un gregge di pecore tosate, che tornano dal lavatoio; tutte hanno gemelli, e nessuna di esse è sterile,</span> <span class="verse"><a name="3">3</a>Le tue labbra sono come un filo di scarlatto, e la tua bocca è graziosa; le tue tempie dietro al tuo velo sono come uno spicchio di melagrana.</span> <span class="verse"><a name="4">4</a>Il tuo collo è come la torre di Davide, costruita per unarmeria, su cui sono appesi mille scudi, tutti scudi di uomini valorosi.</span> <span class="verse"><a name="5">5</a>Le tue due mammelle sono come due cerbiatti, gemelli di gazzella, che pascolano fra i gigli.</span> <span class="verse"><a name="6">6</a>Prima che spiri la brezza del giorno e le ombre fuggano, me ne andrò al monte della mirra e al colle dellincenso.</span> <span class="verse"><a name="7">7</a>Tu sei tutta bella, amica mia, e non cè in te alcun difetto.</span> <span class="verse"><a name="8">8</a>Vieni con me dal Libano, o mia sposa vieni con me dal Libano! Guarda dalla sommità dellAmana, dalla sommità del Senir e dellHermon, dalle tane dei leoni, dai monti dei leopardi.</span> <span class="verse"><a name="9">9</a>Tu mi hai rapito il cuore, o mia sorella sposa mia; tu mi hai rapito il cuore con un solo sguardo dei tuoi occhi, con uno solo dei monili del tuo collo.</span> <span class="verse"><a name="10">10</a>Quanto è piacevole il tuo amore, o mia sorella, sposa mia! Quanto migliore del vino è il tuo amore e la fragranza dei tuoi olii profumati è piú soave di tutti gli aromi!</span> <span class="verse"><a name="11">11</a>O sposa mia, le tue labbra stillano come un favo di miele, miele e latte sono sotto la tua lingua, e la fragranza delle tue vesti è come la fragranza del Libano.</span> <span class="verse"><a name="12">12</a>La mia sorella, la mia sposa è un giardino chiuso, una sorgente chiusa, una fonte sigillata.</span> <span class="verse"><a name="13">13</a>I tuoi germogli sono un giardino di melograni con frutti squisiti, piante di alcanna con nardo,</span> <span class="verse"><a name="14">14</a>nardo e croco, cannella e cinnamomo, con ogni specie di alberi dincenso, mirra ed aloe, con tutti i migliori aromi.</span> <span class="verse"><a name="15">15</a>Tu sei una fonte di giardini, un pozzo di acque vive, ruscelli che scaturiscono dal Libano.</span> <span class="verse"><a name="16">16</a>Lèvati, aquilone, e vieni, austro, soffia sul mio giardino, e i suoi aromi si effondano! Entri il mio diletto nel suo giardino e ne mangi i frutti squisiti!</span> </p></div</div></div></body></html>