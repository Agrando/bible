<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>Oh, fossi tu come un mio fratello, allattato alle mammelle di mia madre! Trovandoti fuori ti bacerei, e nessuno mi disprezzerebbe.</span> <span class="verse"><a name="2">2</a>Ti condurrei e ti introdurrei in casa di mia madre; tu mi ammaestreresti e io ti darei da bere vino aromatico, del succo del mio melograno.</span> <span class="verse"><a name="3">3</a>La sua sinistra sia sotto il mio capo e la sua destra mi abbracci!</span> <span class="verse"><a name="4">4</a>O figlie di Gerusalemme, vi scongiuro non destate e non svegliate lamore mio, finché cosí le piace.</span> <span class="verse"><a name="5">5</a>Chi è costei che sale dal deserto appoggiata al suo diletto? Ti ho svegliata sotto il melo, dove tua madre ti ha partorito, dove quella che ti ha partorito ti ha dato alla luce.</span> <span class="verse"><a name="6">6</a>Mettimi come un sigillo sul tuo cuore, come un sigillo sul tuo braccio; poiché lamore è forte come la morte, la gelosia è dura come lo Sceol. Le sue fiamme sono fiamme di fuoco, una fiamma ardente.</span> <span class="verse"><a name="7">7</a>Le grandi acque non potrebbero spegnere lamore, né i fiumi sommergerlo. Se uno desse tutte le ricchezze della sua casa in cambio dellamore, sarebbe certamente disprezzato.</span> <span class="verse"><a name="8">8</a>Noi abbiamo una piccola sorella, che non ha ancora mammelle; che cosa faremo per la nostra sorella, nel giorno in cui si parlerà di lei?</span> <span class="verse"><a name="9">9</a>Se è un muro, costruiremo su di lei un palazzo dargento; se è una porta, la rafforzeremo con tavole di cedro.</span> <span class="verse"><a name="10">10</a>Io sono un muro, e le mie mammelle sono come torri; perciò ai suoi occhi sono divenuta come colei che ha trovato pace.</span> <span class="verse"><a name="11">11</a>Salomone aveva una vigna a Baal-Hamon; egli affidò la vigna a dei guardiani, ognuno dei quali doveva portare come suo frutto mille sicli dargento.</span> <span class="verse"><a name="12">12</a>La mia vigna, che è mia, sta davanti a me. Tu, Salomone, tieni pure i mille sicli, e i guardiani del suo frutto ne abbiano duecento.</span> <span class="verse"><a name="13">13</a>O tu che dimori nei giardini, i compagni stanno ascoltando la tua voce; fammela sentire.</span> <span class="verse"><a name="14">14</a>Fa presto, mio diletto e sii simile a una gazzella o a un cerbiatto, sui monti degli aromi!</span> </p></div</div></div></body></html>