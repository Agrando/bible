<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Figlio mio, custodisci le mie parole e conserva dentro di te i miei comandamenti.</span> <span class="verse"><a name="2">2</a>Custodisci i miei comandamenti e vivrai, custodisci il mio insegnamento come la pupilla dei tuoi occhi.</span> <span class="verse"><a name="3">3</a>Legateli alle dita, scrivili sulla tavola del tuo cuore.</span> <span class="verse"><a name="4">4</a>Di alla sapienza: »Tu sei mia sorella«, e chiama »amico« lintendimento</span> <span class="verse"><a name="5">5</a>affinché ti custodiscano dalla donna altrui, dalla straniera che usa parole lusinghevoli.</span> <span class="verse"><a name="6">6</a>Dalla finestra della mia casa guardavo attraverso la grata</span> <span class="verse"><a name="7">7</a>e vidi tra gli sciocchi; scorsi tra i giovani un ragazzo privo di senno,</span> <span class="verse"><a name="8">8</a>che passava per la strada presso langolo della straniera e si dirigeva verso la sua casa</span> <span class="verse"><a name="9">9</a>al crepuscolo, sul declinare del giorno, mentre scendeva la notte nera ed oscura.</span> <span class="verse"><a name="10">10</a>Ecco farglisi incontro una donna in vesti da prostituta e astuta di cuore;</span> <span class="verse"><a name="11">11</a>ella è turbolenta e provocante, e non sa tenere i piedi in casa sua;</span> <span class="verse"><a name="12">12</a>ora sulla strada, ora per le piazze sta in agguato ad ogni angolo.</span> <span class="verse"><a name="13">13</a>Cosi essa lo prese e lo baciò, poi sfacciatamente gli disse:</span> <span class="verse"><a name="14">14</a>»Dovevo fare sacrifici di ringraziamento; proprio oggi ho adempiuto i miei voti;</span> <span class="verse"><a name="15">15</a>per questo sono uscita incontro a te per cercarti, e ti ho trovato.</span> <span class="verse"><a name="16">16</a>Ho adornato il mio letto con coperte di arazzo, con lino colorato dEgitto</span> <span class="verse"><a name="17">17</a>ho profumato il mio letto di mirra, di aloe e di cinnamomo.</span> <span class="verse"><a name="18">18</a>Vieni, inebriamoci damore fino al mattino, deliziamoci in amorosi piaceri</span> <span class="verse"><a name="19">19</a>perché mio marito non è in casa, ma è partito per un lungo viaggio;</span> <span class="verse"><a name="20">20</a>ha preso con sé un sacchetto di denaro e tornerà a casa soltanto al plenilunio«.</span> <span class="verse"><a name="21">21</a>Ella lo sedusse con parole persuasive, lo trascinò con la dolcezza delle sue labbra.</span> <span class="verse"><a name="22">22</a>Egli la seguí senza indugio, come un bue va al macello, come un incatenato alla punizione dello stolto,</span> <span class="verse"><a name="23">23</a>finché una freccia non gli trafigge il fegato; come un uccello si affretta, senza sapere che un laccio è teso contro la sua vita.</span> <span class="verse"><a name="24">24</a>Or dunque, figli miei, ascoltatemi, fate attenzione alle parole della mia bocca.</span> <span class="verse"><a name="25">25</a>Il tuo cuore non si volga dietro le sue vie, non sviarti per i suoi sentieri;</span> <span class="verse"><a name="26">26</a>perché ne ha fatti cadere molti feriti a morte, e tutti quelli da lei uccisi erano uomini forti.</span> <span class="verse"><a name="27">27</a>La sua casa è la via dello Sceol, che scende ai penetrali della morte.</span> </p></div</div></div></body></html>