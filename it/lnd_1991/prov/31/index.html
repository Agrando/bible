<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Parole del re Lemuel, il messaggio profetico con cui sua madre lo ammaestrò.</span> <span class="verse"><a name="2">2</a>Che ti dirò, figlio mio? Che ti dirò, figlio del mio grembo? Che ti dirò, figlio dei miei voti?</span> <span class="verse"><a name="3">3</a>Non dare il tuo vigore alle donne né la tua vita a ciò che distrugge i re.</span> <span class="verse"><a name="4">4</a>Non si addice ai re, o Lemuel, non si addice ai re bere vino né ai principi desiderare bevande inebrianti,</span> <span class="verse"><a name="5">5</a>perché bevendo non dimentichino la legge e non distorcano il diritto di tutti gli afflitti.</span> <span class="verse"><a name="6">6</a>Date bevande inebrianti a chi sta per perire, e del vino a chi ha il cuore amareggiato.</span> <span class="verse"><a name="7">7</a>Beva per dimenticare la sua povertà e non ricordarsi piú dei suoi guai.</span> <span class="verse"><a name="8">8</a>Apri la tua bocca in favore del muto in difesa di tutti i derelitti.</span> <span class="verse"><a name="9">9</a>Apri la tua bocca, giudica con giustizia e difendi la causa del misero e del bisognoso.</span> <span class="verse"><a name="10">10</a>Chi troverà una donna forte e virtuosa? Il suo valore è di gran lunga superiore alle perle.</span> <span class="verse"><a name="11">11</a>Il cuore di suo marito confida in lei e avrà sempre dei guadagni.</span> <span class="verse"><a name="12">12</a>Ella gli fa del bene e non del male, tutti i giorni della sua vita.</span> <span class="verse"><a name="13">13</a>Si procura lana e lino e lavora con piacere con le proprie mani.</span> <span class="verse"><a name="14">14</a>Ella è simile alle navi dei mercanti: fa venire il suo cibo da lontano.</span> <span class="verse"><a name="15">15</a>Si alza quando è ancora notte per distribuire il cibo alla sua famiglia e dare ordini alle sue domestiche.</span> <span class="verse"><a name="16">16</a>Ella guarda un campo e lacquista; col frutto delle sue mani pianta una vigna.</span> <span class="verse"><a name="17">17</a>Si cinge di forza i lombi, e irrobustisce le sue braccia.</span> <span class="verse"><a name="18">18</a>Si rende conto che il suo commercio va bene, e la sua lampada di notte non si spegne.</span> <span class="verse"><a name="19">19</a>Stende la sua mano alla conocchia e le sue palme impugnano il fuso.</span> <span class="verse"><a name="20">20</a>Tende la sua mano al povero e porge le sue mani al bisognoso,</span> <span class="verse"><a name="21">21</a>Non teme la neve per la sua famiglia, perché tutti quelli di casa hanno doppia veste.</span> <span class="verse"><a name="22">22</a>Si fa delle coperte di arazzo e le sue vesti sono di lino finissimo e di porpora.</span> <span class="verse"><a name="23">23</a>Suo marito è stimato alle porte, quando si siede fra gli anziani del paese.</span> <span class="verse"><a name="24">24</a>Confeziona vesti di lino e le vende, e rifornisce i mercanti di cinture.</span> <span class="verse"><a name="25">25</a>Forza e onore sono il suo vestito e ride dei giorni a venire.</span> <span class="verse"><a name="26">26</a>Apre la sua bocca con sapienza e sulla sua lingua cè la legge della bontà.</span> <span class="verse"><a name="27">27</a>Ella sorveglia landamento della sua casa e non mangia il pane di pigrizia.</span> <span class="verse"><a name="28">28</a>I suoi figli si levano e la proclamano beata; anche suo marito ne fa lelogio, dicendo:</span> <span class="verse"><a name="29">29</a>»Molte figlie hanno compiuto cose grandi, ma tu le sorpassi tutte quante«.</span> <span class="verse"><a name="30">30</a>La grazia è fallace e la bellezza è vana, ma la donna che teme lEterno, quella sarà lodata.</span> <span class="verse"><a name="31">31</a>Datele del frutto delle sue mani, e le sue stesse opere la lodino alle porte.</span> </p></div</div></div></body></html>