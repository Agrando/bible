<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/jer/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/jer">Jeremiah</a> &gt <strong>Chapter 39</strong></div><p><span class="verse"><a name="1">1</a>Nel nono anno di Sedekia, re di Giuda, nel decimo mese, Nebukadnetsar, re di Babilonia, venne con tutto il suo esercito contro Gerusalemme e la cinse dassedio.</span> <span class="verse"><a name="2">2</a>Nellanno undicesimo di Sedekia nel quarto mese, il nove del mese fu aperta una breccia nella città;</span> <span class="verse"><a name="3">3</a>tutti i principi del re di Babilonia entrarono e si stabilirono alla Porta di Mezzo: Nergalsharetser, Samgar-nebo, Sarsekim, capo degli eunuchi, Nergalsharetser, Rab-mag e tutti gli altri principi del re di Babilonia.</span> <span class="verse"><a name="4">4</a>Appena Sedekia, re di Giuda, e tutti gli uomini di guerra li videro, fuggirono, uscendo di notte dalla città per la via del giardino reale, attraverso la porta fra le due mura, e presero la via dellArabah.</span> <span class="verse"><a name="5">5</a>Ma lesercito dei Caldei li inseguí e raggiunse Sedekia nelle pianure di Gerico. Cosí lo presero e lo condussero da Nebukadnetsar, re di Babilonia, a Riblah nel paese di Hamath, dove pronunciò il giudizio su di lui.</span> <span class="verse"><a name="6">6</a>Poi il re di Babilonia fece uccidere i figli di Sedekia sotto i suoi occhi a Riblah; il re di Babilonia fece pure uccidere tutti i nobili di Giuda;</span> <span class="verse"><a name="7">7</a>fece inoltre cavare gli occhi a Sedekia e lo fece legare con una doppia catena di bronzo per condurlo a Babilonia.</span> <span class="verse"><a name="8">8</a>I Caldei diedero alle fiamme la casa del re e le case del popolo, e demolirono le mura di Gerusalemme.</span> <span class="verse"><a name="9">9</a>Poi Nebuzaradan, capo delle guardie, condusse in cattività a Babilonia il residuo del popolo che era rimasto in città e quelli che avevano disertato dalla sua parte assieme al resto del popolo rimasto.</span> <span class="verse"><a name="10">10</a>Ma Nebuzaradan, capo delle guardie, lasciò nel paese di Giuda i piú poveri del popolo che non avevano nulla, assegnando loro in quel tempo vigne e campi.</span> <span class="verse"><a name="11">11</a>Ma riguardo a Geremia, Nebukadnetsar re di Babilonia, aveva dato questordine a Nebuzaradan, capo delle guardie, dicendo:</span> <span class="verse"><a name="12">12</a>»Prendilo, tieni i tuoi occhi su di lui e non fargli alcun male, ma comportati con lui come egli ti dirà«.</span> <span class="verse"><a name="13">13</a>Cosí Nebuzaradan, capo delle guardie Nebushazban, capo degli eunuchi, Nergalsharetser, Rab-mag e tutti gli altri ufficiali del re di Babilonia,</span> <span class="verse"><a name="14">14</a>mandarono a prendere Geremia dal cortile della prigione e lo consegnarono a Ghedaliah figlio di Ahikam, figlio di Shafan, perché lo conducesse a casa. Cosí egli abitò in mezzo al popolo.</span> <span class="verse"><a name="15">15</a>Or la parola dellEterno fu rivolta a Geremia, mentre era ancora rinchiuso nel cortile della prigione, dicendo:</span> <span class="verse"><a name="16">16</a>»Va e parla a Ebed-melek lEtiope, dicendo: Cosí dice lEterno degli eserciti, il DIO dIsraele: Ecco, io porto a compimento su questa città le mie parole per sua rovina e non per suo bene, e in quel giorno esse si avvereranno davanti a te.</span> <span class="verse"><a name="17">17</a>Ma in quel giorno io ti libererò, dice lEterno, e non sarai dato in mano degli uomini che temi.</span> <span class="verse"><a name="18">18</a>Sí, io ti libererò certamente e non cadrai di spada, ma la tua vita sarà per te come il tuo bottino, perché hai posto in me la tua fiducia, dice lEterno«.</span> </p></div</div></div></body></html>