<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/jer/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/jer">Jeremiah</a> &gt <strong>Chapter 16</strong></div><p><span class="verse"><a name="1">1</a>La parola dellEterno mi fu rivolta, dicendo:</span> <span class="verse"><a name="2">2</a>»Non prendere moglie né avere figli o figlie in questo luogo«.</span> <span class="verse"><a name="3">3</a>Poiché cosí dice lEterno riguardo ai figli e alle figlie che sono nati in questo paese e riguardo alle madri che li hanno partoriti e ai padri che li hanno generati in questo paese:</span> <span class="verse"><a name="4">4</a>»Essi moriranno di morti atroci, non saranno rimpianti né sepolti, ma saranno lasciati come letame sulla superficie del suolo; saranno sterminati dalla spada e dalla fame, e i loro cadaveri saranno pasto per gli uccelli del cielo e per le bestie della terra«.</span> <span class="verse"><a name="5">5</a>Poiché cosí dice lEterno: »Non entrare nella casa del lutto e non andare a far cordoglio e a piangerli, perché io ho ritirato da questo popolo la mia pace, la mia benignità e la mia compassione«, dice lEterno.</span> <span class="verse"><a name="6">6</a>»Grandi e piccoli moriranno in questo paese; non saranno sepolti né si farà cordoglio per essi, non si faranno incisioni né rasatura per essi.</span> <span class="verse"><a name="7">7</a>Non si romperà il pane per quelli che fanno cordoglio per consolarli di un morto né si darà loro da bere il calice della consolazione per il proprio padre e la propria madre.</span> <span class="verse"><a name="8">8</a>Non entrare neppure in una casa di banchetto per sederti con loro a mangiare e a bere«.</span> <span class="verse"><a name="9">9</a>Poiché cosí dice lEterno degli eserciti, il DIO dIsraele: »Ecco, io farò cessare in questo luogo, sotto i vostri occhi e nei vostri giorni, il grido di gioia e il grido di allegrezza, la voce dello sposo e la voce della sposa.</span> <span class="verse"><a name="10">10</a>E avverrà che quando annunzierai a questo popolo tutte queste cose, ti diranno: »Perché lEterno ha pronunciato contro di noi tutta questa grande calamità? Qual è la nostra iniquità? Qual è il peccato che abbiamo commesso contro lEterno, il nostro DIO?«.</span> <span class="verse"><a name="11">11</a>Allora tu risponderai loro: Perché i vostri padri mi hanno abbandonato«, dice lEterno, »sono andati dietro ad altri dèi, li hanno serviti e si sono prostrati davanti a loro, hanno abbandonato me e non hanno osservato la mia legge.</span> <span class="verse"><a name="12">12</a>E voi avete fatto peggio dei vostri padri, perché ecco, ciascuno cammina seguendo la caparbietà del suo cuore malvagio e rifiuta di ascoltarmi.</span> <span class="verse"><a name="13">13</a>Perciò io vi scaccerò da questo paese in un paese che né voi né i vostri padri avete conosciuto e là servirete altri dèi giorno e notte, perché io non vi farò grazia«.</span> <span class="verse"><a name="14">14</a>»Perciò ecco, vengono i giorni«, dice lEterno, »nei quali non si dirà piú: »Per lEterno vivente che ha fatto uscire i figli dIsraele dal paese dEgitto«,</span> <span class="verse"><a name="15">15</a>ma: »Per lEterno vivente che ha fatto uscire i figli dIsraele dal paese del nord e da tutti i paesi dove li aveva dispersi«. E io li ricondurrò nel loro paese che avevo dato ai loro padri.</span> <span class="verse"><a name="16">16</a>Ecco, io manderò un gran numero di pescatori a pescarli«, dice lEterno, »e poi manderò un gran numero di cacciatori che li cacceranno da ogni monte da ogni collina e dalle fessure delle rocce.</span> <span class="verse"><a name="17">17</a>Poiché i miei occhi sono su tutte le loro vie, che non sono nascoste dalla mia faccia, né la loro iniquità rimane occulta ai miei occhi.</span> <span class="verse"><a name="18">18</a>Prima di tutto li ripagherò doppiamente per la loro iniquità e il loro peccato, perché hanno profanato il mio paese con i cadaveri dei loro idoli esecrandi e hanno riempito la mia eredità con le loro abominazioni«.</span> <span class="verse"><a name="19">19</a>O Eterno, mia forza, mia fortezza, e mio rifugio nel giorno dellavversità, a te verranno le nazioni dalle estremità della terra e diranno: »I nostri padri hanno ereditato soltanto menzogne, vanità e cose che non giovano a nulla«.</span> <span class="verse"><a name="20">20</a>»Può luomo fabbricarsi degli dèi, che però non sono dèi?</span> <span class="verse"><a name="21">21</a>Perciò ecco, questa volta farò loro conoscere, mostrerò loro la mia mano e la mia potenza; ed essi sapranno che il mio nome è lEterno«</span> </p></div</div></div></body></html>