<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>Or io, Paolo, vi esorto per la mansuetudine e benignità di Cristo; io che quando sono presente di persona fra voi ben sono umile, mentre se sono assente mi mostro ardito verso di voi.</span> <span class="verse"><a name="2">2</a>Vi prego che, quando sarò presente non sia obbligato a procedere arditamente con quella sicurezza di cui sono reputato audace contro certuni, che ci reputano come se camminassimo secondo la carne.</span> <span class="verse"><a name="3">3</a>Infatti anche se camminiamo nella carne, non guerreggiamo secondo la carne,</span> <span class="verse"><a name="4">4</a>perché le armi della nostra guerra non sono carnali, ma potenti in Dio a distruggere le fortezze,</span> <span class="verse"><a name="5">5</a>affinché distruggiamo le argomentazioni ed ogni altezza che si eleva contro la conoscenza di Dio e rendiamo sottomesso ogni pensiero allubbidienza di Cristo,</span> <span class="verse"><a name="6">6</a>e siamo pronti a punire qualsiasi disubbidienza, quando la vostra ubbidienza sarà perfetta.</span> <span class="verse"><a name="7">7</a>Guardate voi allapparenza delle cose? Se qualcuno è convinto in se stesso di essere di Cristo, consideri anche questo in se stesso: come egli è di Cristo, cosí anche noi siamo di Cristo.</span> <span class="verse"><a name="8">8</a>E anche se mi vantassi un po di piú della nostra autorità, che il Signore ci ha dato per la vostra edificazione e non per la vostra distruzione, non ne sarei svergognato.</span> <span class="verse"><a name="9">9</a>E non vorrei sembrare che io cerchi di spaventarvi con le mie lettere.</span> <span class="verse"><a name="10">10</a>Perché, dice qualcuno: »ben le sue lettere sono dure e forti, ma la sua presenza fisica è debole, e la sua parola di poco conto«.</span> <span class="verse"><a name="11">11</a>Quel tale consideri che come siamo a parole, per mezzo di lettere quando siamo assenti, cosí saremo anche con i fatti quando saremo presenti.</span> <span class="verse"><a name="12">12</a>Non osiamo infatti collocarci o paragonarci con alcuni di quelli che si raccomandano da se stessi, ma essi, misurandosi da se stessi e paragonandosi con se stessi, non hanno alcun intendimento.</span> <span class="verse"><a name="13">13</a>Ma, quanto a noi, non ci vanteremo oltre misura, ma secondo la sfera dazione, di cui Dio ha stabilito i limiti, permettendoci di giungere fino a voi,</span> <span class="verse"><a name="14">14</a>perché non ci estendiamo oltre i limiti, come se non fossimo giunti fino a voi, poiché siamo veramente giunti fino a voi con la predicazione dellevangelo di Cristo.</span> <span class="verse"><a name="15">15</a>E non ci vantiamo oltre misura delle fatiche altrui, ma nutriamo la speranza che, crescendo la vostra fede, noi saremo maggiormente considerati tra di voi secondo i nostri limiti,</span> <span class="verse"><a name="16">16</a>cosí da evangelizzare anche in luoghi al di là del vostro, senza vantarci di cose già fatte nel campo daltri.</span> <span class="verse"><a name="17">17</a>Ora chi si gloria si glori nel Signore,</span> <span class="verse"><a name="18">18</a>poiché non colui che raccomanda se stesso è approvato, ma colui che il Signore raccomanda.</span> </p></div</div></div></body></html>