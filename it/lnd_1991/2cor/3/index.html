<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Cominciamo di nuovo a raccomandare noi stessi? O abbiamo noi bisogno come alcuni, di lettere di raccomandazione per voi o di raccomandazione da parte vostra?</span> <span class="verse"><a name="2">2</a>Voi siete la nostra lettera, scritta nei nostri cuori, conosciuta e letta da tutti gli uomini,</span> <span class="verse"><a name="3">3</a>essendo manifesto che voi siete una lettera di Cristo, che è il risultato del nostro ministero scritta non con inchiostro, ma con lo Spirito del Dio vivente, e non su tavole di pietra, ma sulle tavole di un cuore di carne.</span> <span class="verse"><a name="4">4</a>Or questa fiducia noi labbiamo per mezzo di Cristo presso Dio;</span> <span class="verse"><a name="5">5</a>non già che da noi stessi siamo capaci di pensare alcuna cosa come proveniente da noi stessi, ma la nostra capacità viene da Dio,</span> <span class="verse"><a name="6">6</a>il quale ci ha anche resi ministri idonei del nuovo patto, non della lettera, ma dello Spirito, poiché la lettera uccide, ma lo Spirito dà vita.</span> <span class="verse"><a name="7">7</a>Or se il ministero della morte, che era scolpito in lettere su pietre, fu glorioso tanto che i figli dIsraele non potevano fissare lo sguardo sul volto di Mosé, per la gloria del suo volto che però doveva essere annullata,</span> <span class="verse"><a name="8">8</a>quanto piú glorioso sarà il ministero dello Spirito?</span> <span class="verse"><a name="9">9</a>Se infatti il ministero della condanna fu circondato di gloria, molto piú abbonderà in gloria il ministero della giustizia.</span> <span class="verse"><a name="10">10</a>Per cui, sotto questo aspetto anche ciò che fu reso glorioso non fu veramente glorioso, se messo a confronto con la piú eccellente gloria.</span> <span class="verse"><a name="11">11</a>Perché, se ciò che doveva essere annullato fu circondato di gloria, sarà molto piú glorioso ciò che è duraturo.</span> <span class="verse"><a name="12">12</a>Avendo dunque questa speranza, usiamo una grande franchezza nel parlare,</span> <span class="verse"><a name="13">13</a>e non facciamo come Mosé, che si metteva un velo sul proprio volto, affinché i figli dIsraele non fissassero il loro sguardo sulla fine di ciò che doveva essere annullato.</span> <span class="verse"><a name="14">14</a>Ma le loro menti sono diventate ottuse; infatti, nella lettura dellantico patto lo stesso velo rimane senza essere rimosso, perché il velo viene annullato in Cristo.</span> <span class="verse"><a name="15">15</a>Anzi fino ad oggi, quando si legge Mosé un velo rimane sul loro cuore.</span> <span class="verse"><a name="16">16</a>Ma quando Israele si sarà convertito al Signore, il velo sarà rimosso.</span> <span class="verse"><a name="17">17</a>Or il Signore è lo Spirito, e dovè lo Spirito del Signore, vi è libertà.</span> <span class="verse"><a name="18">18</a>E noi tutti, contemplando a faccia scoperta come in uno specchio la gloria del Signore, siamo trasformati nella stessa immagine di gloria in gloria, come per lo Spirito del Signore.</span> </p></div</div></div></body></html>