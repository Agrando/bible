<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/2cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/2cor">2 Corinthians</a> &gt <strong>Chapter 12</strong></div><p><span class="verse"><a name="1">1</a>Certo il vantarsi non mi è di alcun giovamento; verrò quindi alle visioni e rivelazioni del Signore.</span> <span class="verse"><a name="2">2</a>Io conosco un uomo in Cristo che, quattordici anni fa (se con il corpo o fuori del corpo non lo so, Dio lo sa), fu rapito fino al terzo cielo.</span> <span class="verse"><a name="3">3</a>E so che quelluomo (se con il corpo o senza il corpo, non lo so, Dio lo sa),</span> <span class="verse"><a name="4">4</a>fu rapito in paradiso e udí parole ineffabili, che non è lecito ad alcun uomo di proferire.</span> <span class="verse"><a name="5">5</a>Io mi glorierò di quel tale, ma non mi glorierò di me stesso, se non delle mie debolezze.</span> <span class="verse"><a name="6">6</a>Anche se volessi gloriarmi, non sarei un insensato perché direi la verità, ma me ne astengo, affinché nessuno mi giudichi di piú di quello che vede o sente da me.</span> <span class="verse"><a name="7">7</a>Inoltre, affinché non minsuperbisca per leccellenza delle rivelazioni, mi è stata data una spina nella carne, un angelo di Satana per schiaffeggiarmi affinché non minsuperbisca.</span> <span class="verse"><a name="8">8</a>A questo riguardo ho pregato tre volte il Signore che lo allontanasse da me.</span> <span class="verse"><a name="9">9</a>Ma egli mi ha detto: »La mia grazia ti basta, perché la mia potenza è portata a compimento nella debolezza«. Perciò molto volentieri mi glorierò piuttosto delle mie debolezze, affinché la potenza di Cristo riposi su di me.</span> <span class="verse"><a name="10">10</a>Perciò io mi diletto nelle debolezze, nelle ingiurie, nelle necessità, nelle persecuzioni, nelle avversità per amore di Cristo, perché quando io sono debole, allora sono forte.</span> <span class="verse"><a name="11">11</a>Sono diventato insensato vantandomi, voi mi ci avete costretto, poiché avrei dovuto essere raccomandato da voi, perché non sono stato per nulla inferiore ai sommi apostoli, benché io non sia niente.</span> <span class="verse"><a name="12">12</a>Ora i segni dellapostolo sono stati messi in opera fra voi con grande pazienza, con segni e prodigi e con potenti operazioni.</span> <span class="verse"><a name="13">13</a>In che cosa infatti siete stati da meno delle altre chiese, se non in questo, che io non vi sono stato daggravio? Perdonatemi questo torto.</span> <span class="verse"><a name="14">14</a>Ecco, questa è la terza volta che sono pronto a venire da voi, e non vi sarò daggravio, perché non cerco i vostri beni, ma voi; perché non sono i figli che devono accumulare per i genitori ma i genitori per i figli.</span> <span class="verse"><a name="15">15</a>In quanto a me molto volentieri spenderò, anzi sarò speso per le anime vostre, anche se amandovi piú intensamente sono amato di meno.</span> <span class="verse"><a name="16">16</a>Ma sia pure che io non vi sono stato daggravio; tuttavia, essendo astuto, vi ho presi con frode.</span> <span class="verse"><a name="17">17</a>Mi sono forse approfittato di voi per mezzo di qualcuno che vi ho mandato?</span> <span class="verse"><a name="18">18</a>Ho pregato Tito di venire da voi e con lui ho mandato questo fratello. Tito si è approfittato di voi? Non abbiamo camminato col medesimo spirito e sulle medesime orme?</span> <span class="verse"><a name="19">19</a>Pensate di nuovo che cerchiamo di giustificarci davanti a voi? Noi parliamo davanti a Dio, in Cristo, e tutto ciò, carissimi, per la vostra edificazione.</span> <span class="verse"><a name="20">20</a>Temo infatti che talora, quando verrò, non vi trovi come vorrei, e di essere anchio trovato da voi quale non mi vorreste, che talora non ci siano fra voi contese, gelosie, ire, risse, diffamazioni, insinuazioni, superbie, tumulti;</span> <span class="verse"><a name="21">21</a>e che, venendo di nuovo fra voi, il mio Dio non mi umilii davanti a voi, e io non pianga su molti di quelli che in precedenza hanno peccato, e non si sono ravveduti dellimpurità, della fornicazione e della dissolutezza che hanno commesso.</span> </p></div</div></div></body></html>