<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gen">Genesis</a> &gt <strong>Chapter 33</strong></div><p><span class="verse"><a name="1">1</a>Giacobbe alzò gli occhi, guardò e vide arrivare Esaú, che aveva con sé quattrocento uomini. Allora divise i figli fra Lea, Rachele e le due serve.</span> <span class="verse"><a name="2">2</a>In testa mise le serve e i loro figli, poi Lea e i suoi figli, e da ultimo Rachele e Giuseppe.</span> <span class="verse"><a name="3">3</a>Egli stesso passò davanti a loro e sinchinò fino a terra sette volte, finché giunse vicino a suo fratello.</span> <span class="verse"><a name="4">4</a>Allora Esaú gli corse incontro, labbracciò, gli si gettò al collo e lo baciò; e piansero.</span> <span class="verse"><a name="5">5</a>Poi Esaú alzò gli occhi e vide le donne e i fanciulli, e disse: »Chi sono questi con te?«. Giacobbe rispose: »Sono i figli che DIO si è compiaciuto di dare al tuo servo«.</span> <span class="verse"><a name="6">6</a>Allora si avvicinarono le serve, esse e i loro figli, e sinchinarono.</span> <span class="verse"><a name="7">7</a>Si avvicinarono anche Lea e i suoi figli, e sinchinarono. Poi si avvicinarono Giuseppe e Rachele, e sinchinarono.</span> <span class="verse"><a name="8">8</a>Esaú disse: »Che vuoi fare di tutta quella schiera che ho incontrato?«. Giacobbe rispose: »E per trovare grazia agli occhi del mio signore«.</span> <span class="verse"><a name="9">9</a>Allora Esaú disse: »Ne ho già abbastanza, fratello mio; tieni per te ciò che è tuo«.</span> <span class="verse"><a name="10">10</a>Ma Giacobbe disse: No, ti prego; se ho trovato grazia ai tuoi occhi, accetta il mio dono dalla mia mano, perché vedere la tua faccia, per me è stato come vedere la faccia di DIO, e tu mi hai fatto una buona accoglienza.</span> <span class="verse"><a name="11">11</a>Deh, accetta il mio dono che ti è stato recato, perché DIO mi ha usato grande bontà, e perché ho tutto«. E insisté tanto, che Esaú accettò.</span> <span class="verse"><a name="12">12</a>Poi Esaú disse: »Partiamo, incamminiamoci e io andrò davanti a te«.</span> <span class="verse"><a name="13">13</a>Ma Giacobbe rispose: »Il mio signore sa che i fanciulli sono di tenera età e che ho con me delle pecore e delle mucche che allattano; se le fanno strapazzare anche un solo giorno, tutte le bestie moriranno.</span> <span class="verse"><a name="14">14</a>Deh, passi il mio signore prima del suo servo, e io me ne verrò pian piano, al passo del bestiame che mi precede e al passo dei fanciulli, finché arrivi presso al mio signore, a Seir«.</span> <span class="verse"><a name="15">15</a>Esaú allora disse: »Permetti almeno che io lasci con te un po della gente che ho con me«. Ma Giacobbe rispose: »Perché fare ciò? Basta che io trovi grazia agli occhi del mio signore«.</span> <span class="verse"><a name="16">16</a>Così, in quel giorno stesso, Esaú ritornò sul suo cammino verso Seir.</span> <span class="verse"><a name="17">17</a>Giacobbe partì alla volta di Sukkoth, costruì una casa per sé e fece delle capanne per il suo bestiame; perciò quel luogo fu chiamato Sukkoth.</span> <span class="verse"><a name="18">18</a>Poi Giacobbe, tornando da Paddan-Aram, arrivò sano e salvo alla città di Sichem, nel paese di Canaan, e piantò le tende di fronte alla città.</span> <span class="verse"><a name="19">19</a>E comprò dai figli di Hamor, padre di Sichem, per cento pezzi di denaro, la parte del campo dove aveva piantato le sue tende.</span> <span class="verse"><a name="20">20</a>Poi là eresse un altare e lo chiamò El-Elohey-Israel.</span> </p></div</div></div></body></html>