<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gen">Genesis</a> &gt <strong>Chapter 34</strong></div><p><span class="verse"><a name="1">1</a>Or Dina, la figlia che Lea aveva partorito a Giacobbe, uscì per vedere le figlie del paese.</span> <span class="verse"><a name="2">2</a>Sichem, figlio di Hamor lo Hivveo, principe del paese, vedutala la rapì, si coricò con lei e la violentò.</span> <span class="verse"><a name="3">3</a>E la sua anima si legò a Dina, figlia di Giacobbe; egli amò la fanciulla e parlò al cuore della ragazza.</span> <span class="verse"><a name="4">4</a>Poi disse ad Hamor suo padre: »Dammi questa fanciulla per moglie«.</span> <span class="verse"><a name="5">5</a>Or Giacobbe udì che egli aveva disonorato sua figlia Dina; ma i suoi figli erano nei campi col suo bestiame, per cui Giacobbe tacque finché non furono tornati.</span> <span class="verse"><a name="6">6</a>Allora Hamor, padre di Sichem, si recò da Giacobbe per parlargli.</span> <span class="verse"><a name="7">7</a>Appena sentirono dellaccaduto, i figli di Giacobbe tornarono dai campi; essi erano addolorati e fortemente adirati, perché costui aveva commesso una cosa ignominiosa in Israele, coricandosi con la figlia di Giacobbe, cosa che non era da farsi.</span> <span class="verse"><a name="8">8</a>Ma Hamor parlò loro, dicendo: »Lanima di mio figlio Sichem si è legata a vostra figlia; deh, dategliela in moglie;</span> <span class="verse"><a name="9">9</a>e imparentatevi con noi: dateci le vostre figlie e prendetevi le nostre figlie.</span> <span class="verse"><a name="10">10</a>Così voi abiterete con noi e il paese sarà a vostra disposizione; dimoratevi, commerciate e acquistate in esso delle proprietà«.</span> <span class="verse"><a name="11">11</a>Poi Sichem disse al padre e ai fratelli di Dia: »Fate che io trovi grazia agli occhi vostri e vi darò qualunque cosa mi chiederete.</span> <span class="verse"><a name="12">12</a>imponetemi pure una grande dote e un dono, e io vi darò quanto chiederete, ma datemi la fanciulla in moglie«.</span> <span class="verse"><a name="13">13</a>Allora i figli di Giacobbe risposero a Sichem e a Hamor suo padre e parlarono loro con astuzia, perché Sichem aveva disonorato Dina loro sorella,</span> <span class="verse"><a name="14">14</a>e dissero loro: »Non possiamo fare questa cosa, cioè dare la nostra sorella a uno che non è circonciso, perché questo sarebbe per noi un disonore.</span> <span class="verse"><a name="15">15</a>Soltanto a questa condizione acconsentiremo alla vostra richiesta: se voi diventerete come noi, facendo circoncidere ogni maschio tra voi.</span> <span class="verse"><a name="16">16</a>Allora noi vi daremo le nostre figlie e ci prenderemo le vostre figlie, abiteremo con voi e diventeremo un sol popolo.</span> <span class="verse"><a name="17">17</a>Ma se non ci volete ascoltare e non vi volete far circoncidere, noi prenderemo la nostra figlia e ce ne andremo«.</span> <span class="verse"><a name="18">18</a>Le loro parole piacquero ad Hamor e a Sichem, figlio di Hamor.</span> <span class="verse"><a name="19">19</a>E il giovane non indugiò a fare la cosa, perché voleva bene alla figlia di Giacobbe ed era luomo piú onorato in tutta la casa di suo padre.</span> <span class="verse"><a name="20">20</a>Hamor e Sichem, suo figlio, vennero alla porta della loro città e parlarono agli uomini della loro città, dicendo:</span> <span class="verse"><a name="21">21</a>»Questi uomini intendono stare in pace con noi; rimangano pure nel paese e vi commercino, perché il paese è grande abbastanza per loro. Noi prenderemo le loro figlie per mogli e daremo le nostre figlie a loro.</span> <span class="verse"><a name="22">22</a>Ma questi uomini acconsentiranno ad abitare con noi per formare un sol popolo, unicamente a questa condizione: che ogni maschio fra noi sia circonciso, come sono circoncisi loro.</span> <span class="verse"><a name="23">23</a>Il loro bestiame, la loro ricchezza e i loro animali non saranno, forse nostri? Acconsentiamo alla loro richiesta ed essi abiteranno con noi«.</span> <span class="verse"><a name="24">24</a>E tutti quelli che uscivano dalla porta della città diedero ascolto ad Hamor e a suo figlio Sichem; e ogni maschio fu circonciso, tutti quelli che uscivano dalla porta della città.</span> <span class="verse"><a name="25">25</a>Or avvenne che il terzo giorno, mentre essi erano sofferenti, due dei figli di Giacobbe, Simeone e Levi, fratelli di Dina, presero ciascuno la propria spada, piombarono sulla città che se ne stava al sicuro, e uccisero tutti i maschi.</span> <span class="verse"><a name="26">26</a>Passarono a fil di spada anche Hamor e suo figlio Sichem; poi presero Dina dalla casa di Sichem e se ne andarono.</span> <span class="verse"><a name="27">27</a>I figli di Giacobbe piombarono sugli uccisi e saccheggiarono la città, perché la loro sorella era stata disonorata.</span> <span class="verse"><a name="28">28</a>Così essi presero i loro greggi, i loro armenti, i loro asini, tutto ciò che era in città e tutto ciò che era nei campi,</span> <span class="verse"><a name="29">29</a>e portarono via come bottino tutte le loro ricchezze, tutti i loro piccoli, le loro mogli e tutto ciò che si trovava nelle case.</span> <span class="verse"><a name="30">30</a>Allora Giacobbe disse a Simeone e a Levi: »Voi mi avete messo nei guai rendendomi odioso agli abitanti del paese, ai Cananei e ai Perezei. Siccome noi siamo in pochi, essi si raduneranno contro di me e mi daranno addosso, e io e la casa mia saremo sterminati«.</span> <span class="verse"><a name="31">31</a>Ma essi risposero: »Doveva egli trattare nostra sorella come una prostituta?«.</span> </p></div</div></div></body></html>