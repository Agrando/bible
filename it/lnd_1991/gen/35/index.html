<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gen">Genesis</a> &gt <strong>Chapter 35</strong></div><p><span class="verse"><a name="1">1</a>DIO disse a Giacobbe: »Levati, sali a Bethel e dimora là; e fa in quel luogo un altare al Dio che ti apparve, quando fuggivi davanti a tuo fratello Esaú«.</span> <span class="verse"><a name="2">2</a>Allora Giacobbe disse alla sua famiglia e a tutti quelli che erano con lui: »Rimuovete dal vostro mezzo gli dèi stranieri, purificatevi e cambiate le vostre vesti;</span> <span class="verse"><a name="3">3</a>Poi leviamoci e andiamo a Bethel, e io farò là un altare al Dio che mi esaudì nel giorno della mia avversità e che è stato con me nel viaggio che ho fatto«</span> <span class="verse"><a name="4">4</a>Allora essi diedero a Giacobbe tutti gli dèi stranieri che avevano e gli orecchini che portavano agli orecchi; e Giacobbe li nascose sotto la quercia che si trova vicino a Sichem.</span> <span class="verse"><a name="5">5</a>Poi essi partirono e il terrore di DIO cadde su tutte le città intorno a loro, così che non inseguirono i figli di Giacobbe.</span> <span class="verse"><a name="6">6</a>Così Giacobbe giunse a Luz, cioè Bethel, che è nel paese di Canaan, egli con tutta la gente che era con lui.</span> <span class="verse"><a name="7">7</a>E là egli costruì un altare e chiamò quel luogo El-Bethel, perché là DIO gli era apparso, quando egli fuggiva davanti a suo fratello.</span> <span class="verse"><a name="8">8</a>Allora morì Debora, bàlia di Rebecca, e fu sepolta al di sotto di Bethel, ai piedi della quercia, che fu chiamata Allon-Bakuth.</span> <span class="verse"><a name="9">9</a>DIO apparve ancora a Giacobbe, quando questi veniva da Paddan-Aram, e lo benedisse.</span> <span class="verse"><a name="10">10</a>E DIO gli disse: »Il tuo nome è Giacobbe; tu non sarai piú chiamato Giacobbe, ma il tuo nome sarà Israele«. E gli mise nome Israele.</span> <span class="verse"><a name="11">11</a>Quindi DIO gli disse: »Io sono il Dio onnipotente; sii fruttifero e moltiplica; una nazione, anzi un insieme di nazioni discenderà da te, e dei re usciranno dai tuoi lombi;</span> <span class="verse"><a name="12">12</a>e darò a te, e alla tua discendenza dopo di te, il paese che diedi ad Abrahamo e a Isacco«.</span> <span class="verse"><a name="13">13</a>Poi DIO salì in alto da lui, dal luogo dove gli aveva parlato.</span> <span class="verse"><a name="14">14</a>Allora Giacobbe eresse una stele, una stele di pietra, nel luogo dove Dio gli aveva parlato; e su di essa fece una libazione e vi sparse sopra dellolio.</span> <span class="verse"><a name="15">15</a>E Giacobbe chiamò, il luogo dove DIO gli aveva parlato, Bethel.</span> <span class="verse"><a name="16">16</a>Poi partirono da Bethel; mancava ancora un tratto di strada per arrivare ad Efrata, quando Rachele partorì. Ella ebbe un travaglio difficile;</span> <span class="verse"><a name="17">17</a>e durante il difficile travaglio per partorire la levatrice le disse: »Non temere, perché anche questa volta hai un figlio«.</span> <span class="verse"><a name="18">18</a>E mentre lanima la lasciava (perché morì), gli pose nome Ben-Oni, ma il padre lo chiamò Beniamino.</span> <span class="verse"><a name="19">19</a>Così Rachele morì; e fu sepolta sulla via di Efrata, (cioè di Betlemme).</span> <span class="verse"><a name="20">20</a>E Giacobbe eresse sulla sua tomba una stele. la stele sulla tomba di Rachele che esiste ancora oggi.</span> <span class="verse"><a name="21">21</a>Poi Israele partì e piantò la tenda al di là di Migdal-Eder.</span> <span class="verse"><a name="22">22</a>E avvenne che, mentre Israele abitava in quel paese, Ruben andò e si coricò con Bilhah, concubina di suo padre. E Israele lo seppe.</span> <span class="verse"><a name="23">23</a>Or i figli di Giacobbe erano dodici. I figli di Lea: Ruben, primogenito di Giacobbe, Simeone, Levi, Giuda, Issacar, Zabulon.</span> <span class="verse"><a name="24">24</a>I figli di Rachele: Giuseppe e Beniamino.</span> <span class="verse"><a name="25">25</a>I figli di Bilhah, serva di Rachele: Dan e Neftali.</span> <span class="verse"><a name="26">26</a>I figli di Zilpah, serva di Lea: Gad e Ascer. Questi sono i figli di Giacobbe che gli nacquero in Paddan-Aram.</span> <span class="verse"><a name="27">27</a>Poi Giacobbe venne da Isacco suo padre a Mamre, a Kirjath-Arba, (cioè Hebron), dove Abrahamo e Isacco avevano soggiornato.</span> <span class="verse"><a name="28">28</a>Or Isacco visse centottantanni.</span> <span class="verse"><a name="29">29</a>Così Isacco spirò, morì e fu riunito al suo popolo, vecchio e sazio di giorni; ed Esaú e Giacobbe, suoi figli, lo seppellirono.</span> </p></div</div></div></body></html>