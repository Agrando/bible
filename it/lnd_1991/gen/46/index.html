<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gen">Genesis</a> &gt <strong>Chapter 46</strong></div><p><span class="verse"><a name="1">1</a>Israele dunque partì con tutto quello che aveva e, giunto a Beer-Sceba, offrì sacrifici al DIO di suo padre Isacco.</span> <span class="verse"><a name="2">2</a>E DIO parlò a Israele in visioni notturne e disse: »Giacobbe, Giacobbe!«. Egli rispose: »Eccomi«.</span> <span class="verse"><a name="3">3</a>Dio allora disse: »Io sono Dio, il DIO di tuo padre; non temere di scendere in Egitto, perché là ti farò diventare una grande nazione.</span> <span class="verse"><a name="4">4</a>Io scenderò con te in Egitto e ti farò anche sicuramente risalire; e Giuseppe ti chiuderà gli occhi«.</span> <span class="verse"><a name="5">5</a>Allora Giacobbe partì da Beer-Sceba, e i figli di Israele fecero salire Giacobbe loro padre, i loro piccoli e le loro mogli sui carri che il Faraone aveva mandato per trasportarlo.</span> <span class="verse"><a name="6">6</a>Così essi presero il loro bestiame e i beni che avevano acquistato nel paese di Canaan e vennero in Egitto, Giacobbe e tutti i suoi discendenti con lui.</span> <span class="verse"><a name="7">7</a>Egli condusse con sé in Egitto i suoi figli, i figli dei suoi figli, le sue figlie, le figlie dei suoi figli e tutti i suoi discendenti.</span> <span class="verse"><a name="8">8</a>Questi sono i nomi dei figli di Israele che vennero in Egitto: Giacobbe e i suoi figli. Il primogenito di Giacobbe: Ruben.</span> <span class="verse"><a name="9">9</a>I figli di Ruben: Hanok, Pallu, Hetsron e Karmi.</span> <span class="verse"><a name="10">10</a>I figli di Simeone: Jemuel, Jamin, Ohad, Jakin, Tsohar e Saul, figlio di una Cananea.</span> <span class="verse"><a name="11">11</a>I figli di Levi: Ghershom, Kehath e Merari.</span> <span class="verse"><a name="12">12</a>I figli di Giuda: Er, Onan, Scelah, Perets e Zerah; (ma Er e Onan morirono nel paese di Canaan). I figli di Perets furono: Hetsron e Hamul.</span> <span class="verse"><a name="13">13</a>I figli di Issacar: Tola, Puvah, Job e Scimron.</span> <span class="verse"><a name="14">14</a>I figli di Zabulon: Sered, Elon e Jahleel.</span> <span class="verse"><a name="15">15</a>Codesti furono i figli che Lea partorì a Giacobbe a Paddan-Aram, oltre sua figlia Dina. I suoi figli e le sue figlie erano in tutto trentatré persone.</span> <span class="verse"><a name="16">16</a>I figli di Gad: Tsifion, Haggi, Shuni, Etsbon, Eri, Arodi e Areli.</span> <span class="verse"><a name="17">17</a>I figli di Ascer Jmna, Jshua, Jshni, Beriah e Serah loro sorella. E i figli di Beriah: Heber e Malkiel.</span> <span class="verse"><a name="18">18</a>Codesti furono i figli di Zilpah che Labano aveva dato a Lea sua figlia; ed essa li partorì a Giacobbe: in tutto sedici persone.</span> <span class="verse"><a name="19">19</a>I figli di Rachele moglie di Giacobbe: Giuseppe e Beniamino.</span> <span class="verse"><a name="20">20</a>E a Giuseppe, nel paese dEgitto, nacquero Manasse ed Efraim, che gli partorì Asenath, figlia di Potiferah, sacerdote di On.</span> <span class="verse"><a name="21">21</a>I figli di Beniamino: Belah, Beker, Ashbel, Ghera, Naaman, Ehi, Rosh, Muppim, Huppim e Ard.</span> <span class="verse"><a name="22">22</a>Questi furono i figli di Rachele che nacquero a Giacobbe: in tutto quattordici persone.</span> <span class="verse"><a name="23">23</a>Il figlio di Dan: Huscim.</span> <span class="verse"><a name="24">24</a>I figli di Neftali: Jahtseel, Guni, Jetser e Scillem.</span> <span class="verse"><a name="25">25</a>Questi furono i figli di Bilhah che Labano aveva dato a Rachele sua figlia, ed essa li partorì a Giacobbe: in tutto sette persone.</span> <span class="verse"><a name="26">26</a>Le persone che vennero con Giacobbe in Egitto, discendenti da lui, senza contare le mogli dei figli di Giacobbe, erano in tutto sessantasei.</span> <span class="verse"><a name="27">27</a>I figli di Giuseppe, che gli nacquero in Egitto, erano due. Tutte le persone della famiglia di Giacobbe che vennero in Egitto erano in totale settanta.</span> <span class="verse"><a name="28">28</a>Or Giacobbe mandò Giuda davanti a sé da Giuseppe, perché lo introducesse nel paese di Goscen. Così essi giunsero nel paese di Goscen.</span> <span class="verse"><a name="29">29</a>Allora Giuseppe fece attaccare il suo carro e salì a Goscen incontro a Israele, suo padre; appena lo vide, gli si gettò al collo e pianse lungamente stretto al suo collo.</span> <span class="verse"><a name="30">30</a>E Israele disse a Giuseppe: »Ora lascia pure che io muoia, poiché ho visto la tua faccia, e tu sei ancora in vita«.</span> <span class="verse"><a name="31">31</a>Allora Giuseppe disse ai suoi fratelli e alla famiglia di suo padre: »Io salirò a informare il Faraone e gli dirò: »I miei fratelli e la famiglia di mio padre, che erano nel paese di Canaan, sono venuti da me.</span> <span class="verse"><a name="32">32</a>Essi sono pastori, perché sono sempre stati allevatori di bestiame, e hanno portato con sé le loro greggi, i loro armenti e tutto quello che posseggono".</span> <span class="verse"><a name="33">33</a>Quando il Faraone vi farà chiamare e vi dirà: »Qual è la vostra occupazione?«, voi risponderete:</span> <span class="verse"><a name="34">34</a>"I tuoi servi sono stati allevatori di bestiame dalla loro fanciullezza fino ad ora, tanto noi che i nostri padri," perché possiate abitare nel paese di Goscen. Poiché gli Egiziani hanno in abominio tutti i pastori«.</span> </p></div</div></div></body></html>