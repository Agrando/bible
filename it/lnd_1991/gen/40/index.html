<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gen">Genesis</a> &gt <strong>Chapter 40</strong></div><p><span class="verse"><a name="1">1</a>Dopo queste cose, avvenne che il coppiere e il panettiere del re di Egitto offesero il loro signore, il re dEgitto.</span> <span class="verse"><a name="2">2</a>E il Faraone si adirò con i suoi due ufficiali, con il capocoppiere e il capopanettiere,</span> <span class="verse"><a name="3">3</a>E li fece mettere in carcere, nella casa del capo delle guardie, nella stessa prigione dove era rinchiuso Giuseppe.</span> <span class="verse"><a name="4">4</a>E il capitano delle guardie li affidò alla sorveglianza di Giuseppe il quale li assisteva. Così essi rimasero in prigione per un certo tempo.</span> <span class="verse"><a name="5">5</a>Nella stessa notte, il coppiere e il panettiere del re dEgitto, che erano rinchiusi nella prigione, fecero entrambi un sogno, ciascuno il suo sogno, col suo particolare significato.</span> <span class="verse"><a name="6">6</a>Il mattino seguente, Giuseppe venne da loro, e vide che erano preoccupati.</span> <span class="verse"><a name="7">7</a>Allora egli interrogò gli ufficiali del Faraone che erano con lui in prigione nella casa del suo padrone e disse: »Perché avete oggi il viso così mesto?«.</span> <span class="verse"><a name="8">8</a>Essi gli risposero: »Abbiamo fatto un sogno e non vi è alcuno che lo possa interpretare«. Allora Giuseppe disse loro: »Le interpretazioni non appartengono a DIO? Raccontatemi i sogni, vi prego«.</span> <span class="verse"><a name="9">9</a>Così il capocoppiere raccontò il suo sogno a Giuseppe e gli disse: »Nel mio sogno, ecco mi stava davanti una vite;</span> <span class="verse"><a name="10">10</a>e in quella vite vi erano tre tralci; appena ebbe messo i germogli, fiorì e diede dei grappoli di uva matura.</span> <span class="verse"><a name="11">11</a>Ora io avevo in mano la coppa del Faraone; presi luva, la spremetti nella coppa del Faraone e misi la coppa in mano del Faraone«.</span> <span class="verse"><a name="12">12</a>Giuseppe gli disse: »Questa è linterpretazione del sogno: i tre tralci sono tre giorni;</span> <span class="verse"><a name="13">13</a>in capo a tre giorni il Faraone ti farà rialzare il capo, ti ristabilirà nel tuo ufficio e tu darai in mano al Faraone la coppa, come facevi prima, quando eri suo coppiere.</span> <span class="verse"><a name="14">14</a>Ma ricordati di me quando sarai felice; ti prego, usa benevolenza nei miei confronti, parlando di me al Faraone, e fammi uscire da questa casa;</span> <span class="verse"><a name="15">15</a>perché io fui portato via di nascosto dal paese degli Ebrei, e anche qui non ho fatto nulla da essere messo in questa prigione sotterranea«.</span> <span class="verse"><a name="16">16</a>Il capopanettiere, vedendo che la interpretazione era favorevole, disse a Giuseppe: »Anchio nel mio sogno, ecco, avevo tre canestri di pane bianco sul capo;</span> <span class="verse"><a name="17">17</a>e nel canestro piú alto vi era ogni sorta di vivande cotte al forno per il Faraone; e gli uccelli le mangiavano dal canestro che avevo sul capo«.</span> <span class="verse"><a name="18">18</a>Allora Giuseppe rispose e disse: »Questa è linterpretazione del sogno: i tre canestri sono tre giorni;</span> <span class="verse"><a name="19">19</a>in capo a tre giorni il Faraone ti asporterà la testa dalle spalle, ti farà impiccare a un albero, e gli uccelli ti mangeranno le carni addosso«.</span> <span class="verse"><a name="20">20</a>Ora il terzo giorno, il giorno del compleanno del Faraone, avvenne che egli fece un banchetto per tutti i suoi servi; e fece alzare il capo al capocoppiere e alzare il capo al capopanettiere in mezzo ai suoi servi.</span> <span class="verse"><a name="21">21</a>Così ristabilì il capocoppiere nel suo ufficio di coppiere, perché mettesse la coppa in mano del Faraone,</span> <span class="verse"><a name="22">22</a>ma fece impiccare il capopanettiere secondo la interpretazione che Giuseppe aveva loro data.</span> <span class="verse"><a name="23">23</a>Il capocoppiere però non si ricordò di Giuseppe, ma lo dimenticò.</span> </p></div</div></div></body></html>