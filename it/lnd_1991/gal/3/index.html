<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/gal">Galatians</a> &gt <strong>Chapter 3</strong></div><p><span class="verse"><a name="1">1</a>O Galati insensati! Chi vi ha ammaliati per non ubbidire alla verità, voi, davanti ai cui occhi Gesú Cristo è stato ritratto crocifisso fra voi?</span> <span class="verse"><a name="2">2</a>Questo solo desidero sapere da voi: avete ricevuto lo Spirito mediante le opere della legge o attraverso la predicazione della fede?</span> <span class="verse"><a name="3">3</a>Siete cosí insensati che, avendo cominciato nello Spirito, vorreste finire nella carne?</span> <span class="verse"><a name="4">4</a>Avete sofferto tante cose invano, se pur è stato veramente invano?</span> <span class="verse"><a name="5">5</a>Colui dunque che vi dispensa lo Spirito e opera tra voi potenti operazioni, lo fa mediante le opere della legge o mediante la predicazione della fede?</span> <span class="verse"><a name="6">6</a>Cosí Abrahamo »credette a Dio, e ciò gli fu messo in conto di giustizia«;</span> <span class="verse"><a name="7">7</a>sappiate pure che coloro che sono dalla fede sono figli di Abrahamo.</span> <span class="verse"><a name="8">8</a>E la Scrittura, prevedendo che Dio avrebbe giustificato le nazioni mediante la fede, diede prima ad Abrahamo una buona notizia: »Tutte le nazioni saranno benedette in te«,</span> <span class="verse"><a name="9">9</a>Perciò coloro che si fondano sulla fede sono benedetti col fedele Abrahamo.</span> <span class="verse"><a name="10">10</a>Ora tutti coloro che si fondano sulle opere della legge sono sotto la maledizione, perché sta scritto: »Maledetto chiunque non persevera in tutte le cose scritte nel libro della legge per praticarle«.</span> <span class="verse"><a name="11">11</a>Poiché è manifesto che nessuno è giustificato mediante la legge davanti a Dio, perché: »Il giusto vivrà per la fede«.</span> <span class="verse"><a name="12">12</a>Ora la legge non proviene dalla fede, ma »luomo che farà queste cose vivrà per mezzo di esse«.</span> <span class="verse"><a name="13">13</a>Cristo ci ha riscattati dalla maledizione della legge, essendo diventato maledizione per noi (poiché sta scritto: »Maledetto chiunque è appeso al legno«),</span> <span class="verse"><a name="14">14</a>affinché la benedizione di Abrahamo pervenisse ai gentili in Cristo Gesú, perché noi ricevessimo la promessa dello Spirito mediante la fede.</span> <span class="verse"><a name="15">15</a>Fratelli, io parlo alla maniera degli uomini: se un patto è ratificato, benché sia patto duomo, nessuno lannulla o vi aggiunge qualche cosa.</span> <span class="verse"><a name="16">16</a>Ora le promesse furono fatte ad Abrahamo e alla sua discendenza. La Scrittura non dice: »E alle discendenze« come se si trattasse di molte, ma come di una sola: »E alla tua discendenza«, cioè Cristo.</span> <span class="verse"><a name="17">17</a>Or io dico questo: la legge, venuta dopo quattrocentotrentanni, non annulla il patto ratificato prima da Dio in Cristo, in modo da annullare la promessa.</span> <span class="verse"><a name="18">18</a>Infatti, se leredità derivasse dalla legge, non verrebbe piú dalla promessa. Or Dio la donò ad Abrahamo mediante la promessa.</span> <span class="verse"><a name="19">19</a>Perché dunque fu data la legge? Essa fu aggiunta a causa delle trasgressioni, finché fosse venuta la discendenza a cui era stata fatta la promessa; essa fu promulgata dagli angeli per mano di un mediatore.</span> <span class="verse"><a name="20">20</a>Or il mediatore non è mediatore di una sola parte, ma Dio è uno.</span> <span class="verse"><a name="21">21</a>La legge è dunque contraria alle promesse di Dio? Cosí non sia; perché se fosse stata data una legge capace di dare la vita, allora veramente la giustizia sarebbe venuta dalla legge.</span> <span class="verse"><a name="22">22</a>Ma la Scrittura ha rinchiuso ogni cosa sotto il peccato, affinché fosse data ai credenti la promessa mediante la fede di Gesú Cristo.</span> <span class="verse"><a name="23">23</a>Ora, prima che venisse la fede noi eravamo custoditi sotto la legge, come rinchiusi, in attesa della fede che doveva essere rivelata.</span> <span class="verse"><a name="24">24</a>Cosí la legge è stata nostro precettore per portarci a Cristo, affinché fossimo giustificati per mezzo della fede.</span> <span class="verse"><a name="25">25</a>Ma, venuta la fede, non siamo piú sotto un precettore,</span> <span class="verse"><a name="26">26</a>perché voi tutti siete figli di Dio per mezzo della fede in Cristo Gesú.</span> <span class="verse"><a name="27">27</a>Poiché voi tutti che siete stati battezzati in Cristo, vi siete rivestiti di Cristo.</span> <span class="verse"><a name="28">28</a>Non cè né Giudeo né Greco, non cè né schiavo né libero, non cè né maschio né femmina, perché tutti siete uno in Cristo Gesú.</span> <span class="verse"><a name="29">29</a>Ora, se siete di Cristo, siete dunque progenie dAbrahamo ed eredi secondo la promessa.</span> </p></div</div></div></body></html>