<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/rom">Romans</a> &gt <strong>Chapter 8</strong></div><p><span class="verse"><a name="1">1</a>Ora dunque non vi è alcuna condanna per coloro che sono in Cristo Gesú, i quali non camminano secondo la carne ma secondo lo Spirito,</span> <span class="verse"><a name="2">2</a>perché la legge dello Spirito della vita in Cristo Gesú mi ha liberato dalla legge del peccato e della morte.</span> <span class="verse"><a name="3">3</a>Infatti ciò che era impossibile alla legge, in quanto era senza forza a motivo della carne, Dio, mandando il proprio Figlio in carne simile a quella del peccato e a motivo del peccato, ha condannato il peccato nella carne,</span> <span class="verse"><a name="4">4</a>affinche la giustizia della legge si adempia in noi che non camminiamo secondo la carne, ma secondo lo Spirito.</span> <span class="verse"><a name="5">5</a>Infatti coloro che sono secondo la carne volgono la mente alle cose della carne, ma coloro che sono secondo lo Spirito alle cose dello Spirito.</span> <span class="verse"><a name="6">6</a>Infatti la mente controllata dalla carne produce morte, ma la mente controllata dallo Spirito produce vita e pace.</span> <span class="verse"><a name="7">7</a>Per questo la mente controllata dalla carne è inimicizia contro Dio, perché non è sottomessa alla legge di Dio e neppure può esserlo.</span> <span class="verse"><a name="8">8</a>Quindi quelli che sono nella carne non possono piacere a Dio.</span> <span class="verse"><a name="9">9</a>Se lo Spirito di Dio abita in voi, non siete piú nella carne ma nello Spirito. Ma se uno non ha lo Spirito di Cristo, non appartiene a lui.</span> <span class="verse"><a name="10">10</a>Se Cristo è in voi, certo il corpo è morto a causa del peccato, ma lo Spirito è vita a causa della giustizia.</span> <span class="verse"><a name="11">11</a>E se lo Spirito di colui che ha risuscitato Gesú dai morti abita in voi, colui che risuscitò Cristo dai morti vivificherà anche i vostri corpi mortali mediante il suo Spirito che abita in voi.</span> <span class="verse"><a name="12">12</a>Perciò, fratelli, noi siamo debitori non alla carne per vivere secondo la carne,</span> <span class="verse"><a name="13">13</a>perché se vivete secondo la carne voi morrete; ma se per mezzo dello Spirito fate morire le opere del corpo, voi vivrete.</span> <span class="verse"><a name="14">14</a>Poiché tutti quelli che sono condotti dallo Spirito di Dio sono figli di Dio.</span> <span class="verse"><a name="15">15</a>Voi infatti non avete ricevuto uno spirito di schiavitú per cadere nuovamente nella paura, ma avete ricevuto lo Spirito di adozione per il quale gridiamo: »Abba, Padre«</span> <span class="verse"><a name="16">16</a>Lo Spirito stesso rende testimonianza al nostro spirito che noi siamo figli di Dio.</span> <span class="verse"><a name="17">17</a>E se siamo figli, siamo anche eredi, eredi di Dio e coeredi di Cristo, se pure soffriamo con lui per essere anche con lui glorificati.</span> <span class="verse"><a name="18">18</a>Io ritengo infatti che le sofferenze del tempo presente non sono affatto da eguagliarsi alla gloria che sarà manifestata in noi.</span> <span class="verse"><a name="19">19</a>Infatti il desiderio intenso della creazione aspetta con bramosia la manifestazione dei figli di Dio,</span> <span class="verse"><a name="20">20</a>perché la creazione è stata sottoposta alla vanità non di sua propria volontà, ma per colui che ve lha sottoposta,</span> <span class="verse"><a name="21">21</a>nella speranza che la creazione stessa venga essa pure liberata dalla servitú della corruzione per entrare nella libertà della gloria dei figli di Dio.</span> <span class="verse"><a name="22">22</a>Infatti noi sappiamo che fino ad ora tutto il mondo creato geme insieme ed è in travaglio.</span> <span class="verse"><a name="23">23</a>E non solo esso, ma anche noi stessi, che abbiamo le primizie dello Spirito noi stessi, dico, soffriamo in noi stessi, aspettando intensamente ladozione, la redenzione del nostro corpo.</span> <span class="verse"><a name="24">24</a>Perché noi siamo stati salvati in speranza; or la speranza che si vede non è speranza, poiché ciò che uno vede come può sperarlo ancora?</span> <span class="verse"><a name="25">25</a>Ma se speriamo ciò che non vediamo, laspettiamo con pazienza.</span> <span class="verse"><a name="26">26</a>Nello stesso modo anche lo Spirito sovviene alle nostre debolezze, perché non sappiamo ciò che dobbiamo chiedere in preghiera, come si conviene, ma lo Spirito stesso intercede per noi con sospiri ineffabili.</span> <span class="verse"><a name="27">27</a>E colui che investiga i cuori conosce quale sia la mente dello Spirito, poiché egli intercede per i santi, secondo Dio.</span> <span class="verse"><a name="28">28</a>Or noi sappiamo che tutte le cose cooperano al bene per coloro che amano Dio, i quali sono chiamati secondo il suo proponimento.</span> <span class="verse"><a name="29">29</a>Poiché quelli che egli ha preconosciuti, li ha anche predestinati ad essere conformi allimmagine del suo Figlio affinché egli sia il primogenito fra molti fratelli.</span> <span class="verse"><a name="30">30</a>E quelli che ha predestinati, li ha pure chiamati, quelli che ha chiamati, li ha pure giustificati e quelli che ha giustificati, li ha pure glorificati.</span> <span class="verse"><a name="31">31</a>Che diremo dunque circa queste cose? Se Dio è per noi, chi sarà contro di noi?</span> <span class="verse"><a name="32">32</a>Certamente colui che non ha risparmiato il suo proprio Figlio, ma lo ha dato per tutti noi, come non ci donerà anche tutte le cose con lui?</span> <span class="verse"><a name="33">33</a>Chi accuserà gli eletti di Dio? Dio è colui che li giustifica.</span> <span class="verse"><a name="34">34</a>Chi è colui che li condannerà? Cristo è colui che è morto, e inoltre è anche risuscitato; egli è alla destra di Dio, ed anche intercede per noi,</span> <span class="verse"><a name="35">35</a>Chi ci separerà dallamore di Cristo? Sarà lafflizione, o la distretta, o la persecuzione, o la fame, o la nudità, o il pericolo, o la spada?</span> <span class="verse"><a name="36">36</a>Come sta scritto: »Per amor tuo siamo tutto il giorno messi a morte; siamo stati reputati come pecore da macello«.</span> <span class="verse"><a name="37">37</a>Ma in tutte queste cose noi siamo piú che vincitori in virtú di colui che ci ha amati.</span> <span class="verse"><a name="38">38</a>Infatti io sono persuaso che né morte né vita né angeli né principati né potenze né cose presenti né cose future,</span> <span class="verse"><a name="39">39</a>né altezze né profondità, né alcunaltra creatura potrà separarci dallamore di Dio che è in Cristo Gesú, nostro Signore.</span> </p></div</div></div></body></html>