<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/rom">Romans</a> &gt <strong>Chapter 4</strong></div><p><span class="verse"><a name="1">1</a>Che cosa diremo dunque in merito a ciò, che il nostro padre Abrahamo ha ottenuto secondo la carne?</span> <span class="verse"><a name="2">2</a>Perché se Abrahamo è stato giustificato per le opere, egli ha di che gloriarsi; egli invece davanti a Dio non ha nulla di che gloriarsi.</span> <span class="verse"><a name="3">3</a>Infatti, che dice la Scrittura? »Or Abrahamo credette a Dio e ciò gli fu imputato a giustizia«.</span> <span class="verse"><a name="4">4</a>Ora a colui che opera, la ricompensa non è considerata come grazia, ma come debito;</span> <span class="verse"><a name="5">5</a>invece colui che non opera, ma crede in colui che giustifica lempio, la sua fede gli è imputata come giustizia.</span> <span class="verse"><a name="6">6</a>Davide stesso proclama la beatitudine delluomo a cui Dio imputa la giustizia senza opere, dicendo:</span> <span class="verse"><a name="7">7</a>»Beati coloro le cui iniquità sono perdonate e i cui peccati sono coperti.</span> <span class="verse"><a name="8">8</a>Beato luomo a cui il Signore non imputerà il peccato«.</span> <span class="verse"><a name="9">9</a>Ora dunque questa beatitudine vale solo per i circoncisi, o anche per gli incirconcisi? Perché noi diciamo che la fede fu imputata ad Abrahamo come giustizia.</span> <span class="verse"><a name="10">10</a>In che modo dunque gli fu imputata? Mentre egli era circonciso o incirconciso? Non mentre era circonciso, ma quando era incirconciso.</span> <span class="verse"><a name="11">11</a>Poi ricevette il segno della circoncisione, come sigillo della giustizia della fede che aveva avuto mentre era ancora incirconciso, affinché fosse il padre di tutti quelli che credono anche se incirconcisi, affinché anche a loro sia imputata la giustizia,</span> <span class="verse"><a name="12">12</a>e fosse il padre dei veri circoncisi, di quelli cioè che non solo sono circoncisi ma che seguono anche le orme della fede del nostro padre Abrahamo, che egli ebbe mentre era incirconciso.</span> <span class="verse"><a name="13">13</a>Infatti la promessa di essere erede del mondo non fu fatta ad Abrahamo e alla sua progenie mediante la legge, ma attraverso la giustizia della fede.</span> <span class="verse"><a name="14">14</a>Poiché se sono eredi quelli che sono della legge, la fede è resa vana e la promessa è annullata,</span> <span class="verse"><a name="15">15</a>perché la legge produce ira; infatti dove non cè legge, non vi è neppure trasgressione.</span> <span class="verse"><a name="16">16</a>Perciò leredità è per fede, in tal modo essa è per grazia, affinché la promessa sia assicurata a tutta la progenie, non solamente a quella che è dalla legge, ma anche a quella che deriva dalla fede di Abrahamo, il quale</span> <span class="verse"><a name="17">17</a>(come sta scritto: »Io ti ho costituito padre di molte nazioni«), è padre di tutti noi davanti a Dio a cui egli credette, il quale fa vivere i morti e chiama le cose che non sono come se fossero.</span> <span class="verse"><a name="18">18</a>Egli, sperando contro ogni speranza, credette per diventare padre di molte nazioni secondo ciò che gli era stato detto: »Cosí sarà la tua progenie«.</span> <span class="verse"><a name="19">19</a>E, non essendo affatto debole nella fede, non riguardò al suo corpo già reso come morto (avendo egli quasi centanni), né al grembo già morto di Sara.</span> <span class="verse"><a name="20">20</a>Neppure dubitò per incredulità riguardo alla promessa di Dio, ma fu fortificato nella fede e diede gloria a Dio,</span> <span class="verse"><a name="21">21</a>pienamente convinto che ciò che egli aveva promesso era anche potente da farlo.</span> <span class="verse"><a name="22">22</a>Perciò anche questo gli fu imputato a giustizia.</span> <span class="verse"><a name="23">23</a>Ora non per lui solo è scritto che questo gli fu imputato,</span> <span class="verse"><a name="24">24</a>ma anche per noi ai quali sarà imputato, a noi che crediamo in colui che ha risuscitato dai morti Gesú, nostro Signore,</span> <span class="verse"><a name="25">25</a>il quale è stato dato a causa delle nostre offese ed è stato risuscitato per la nostra giustificazione.</span> </p></div</div></div></body></html>