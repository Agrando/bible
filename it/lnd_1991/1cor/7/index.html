<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>Ora, riguardo alle cose di cui mi avete scritto, sarebbe bene per luomo non toccare donna.</span> <span class="verse"><a name="2">2</a>Ma, a motivo della fornicazione, ogni uomo abbia la propria moglie e ogni donna il proprio marito.</span> <span class="verse"><a name="3">3</a>Il marito renda alla moglie il dovere coniugale, e ugualmente la moglie al marito.</span> <span class="verse"><a name="4">4</a>La moglie non ha potestà sul proprio corpo, ma il marito; nello stesso modo anche il marito non ha potestà sul proprio corpo, ma la moglie.</span> <span class="verse"><a name="5">5</a>Non privatevi luno dellaltro, se non di comune accordo per un tempo, per dedicarvi al digiuno e alla preghiera, poi di nuovo tornate a stare insieme, affinché Satana non vi tenti a causa della vostra mancanza di autocontrollo.</span> <span class="verse"><a name="6">6</a>Or io dico questo per concessione, non per comandamento</span> <span class="verse"><a name="7">7</a>perché vorrei che tutti gli uomini fossero come me, ma ciascuno ha il proprio dono da Dio, chi in un modo, chi in un altro.</span> <span class="verse"><a name="8">8</a>Or a quelli che non sono sposati e alle vedove dico che è bene per loro che se ne stiano come sto anchio</span> <span class="verse"><a name="9">9</a>ma se non hanno autocontrollo, si sposino, perché è meglio sposarsi che ardere.</span> <span class="verse"><a name="10">10</a>Agli sposati invece ordino, non io ma il Signore, che la moglie non si separi dal marito,</span> <span class="verse"><a name="11">11</a>e qualora si separasse, rimanga senza maritarsi, o si riconcili col marito. E il marito non mandi via la moglie.</span> <span class="verse"><a name="12">12</a>Ma agli altri dico io, non il Signore: se un fratello ha una moglie non credente, e questa acconsente di abitare con lui, non la mandi via.</span> <span class="verse"><a name="13">13</a>Anche la donna che ha un marito non credente, se questi acconsente di abitare con lei, non lo mandi via,</span> <span class="verse"><a name="14">14</a>perché il marito non credente è santificato nella moglie, e la moglie non credente è santificata nel marito, altrimenti i vostri figli sarebbero immondi; ora invece sono santi.</span> <span class="verse"><a name="15">15</a>Se il non credente si separa, si separi pure; in tal caso il fratello o la sorella non sono piú obbligati; ma Dio ci ha chiamati alla pace.</span> <span class="verse"><a name="16">16</a>Infatti che ne sai tu, moglie, se salverai il marito? Ovvero che ne sai tu, marito, se salverai la moglie?</span> <span class="verse"><a name="17">17</a>Negli altri casi, ciascuno continui a vivere nella condizione che Dio gli ha assegnato e come il Signore lo ha chiamato, e cosí ordino in tutte le chiese.</span> <span class="verse"><a name="18">18</a>Qualcuno è stato chiamato quando era circonciso? Non diventi incirconciso; qualcuno è stato chiamato quando era incirconciso? Non si faccia circoncidere.</span> <span class="verse"><a name="19">19</a>La circoncisione, è nulla e lincirconcisione è nulla, ma quel che importa è losservanza dei comandamenti di Dio.</span> <span class="verse"><a name="20">20</a>Ciascuno rimanga nella condizione nella quale è stato chiamato.</span> <span class="verse"><a name="21">21</a>Sei tu stato chiamato quando eri schiavo? Non ti affliggere; se però puoi divenire libero, è meglio che lo fai.</span> <span class="verse"><a name="22">22</a>Perché chi è chiamato nel Signore da schiavo è un liberto del Signore; parimenti anche colui che è chiamato da libero, è schiavo di Cristo.</span> <span class="verse"><a name="23">23</a>Voi siete stati comprati a prezzo, non diventate schiavi degli uomini.</span> <span class="verse"><a name="24">24</a>Fratelli, ognuno rimanga presso Dio nella condizione in cui è stato chiamato.</span> <span class="verse"><a name="25">25</a>Or riguardo alle vergini, non ho alcun comando dal Signore, ma do un parere come avendo ottenuto misericordia dal Signore per essere fedele.</span> <span class="verse"><a name="26">26</a>A motivo della imminente avversità, ritengo dunque che sia bene per un uomo di rimanere cosí.</span> <span class="verse"><a name="27">27</a>Sei legato ad una moglie? Non cercare di esserne sciolto. Sei sciolto da una moglie? Non cercare moglie.</span> <span class="verse"><a name="28">28</a>Tuttavia, anche se prendi moglie, tu non pecchi; e se una vergine si marita, non pecca; ma tali persone avranno tribolazione nella carne; ora io vorrei risparmiarvi ciò.</span> <span class="verse"><a name="29">29</a>Ma questo vi dico, fratelli, che il tempo è ormai abbreviato; cosí dora in avanti anche quelli che hanno moglie, siano come se non lavessero;</span> <span class="verse"><a name="30">30</a>e quelli che piangono, come se non piangessero; e quelli che si rallegrano, come se non si rallegrassero; e quelli che comprano, come se non possedessero;</span> <span class="verse"><a name="31">31</a>e quelli che usano di questo mondo, come se non ne usassero, perché la forma attuale di questo mondo passa.</span> <span class="verse"><a name="32">32</a>Or io desidero che voi siate senza sollecitudine. Chi non è sposato, si preoccupa delle cose del Signore, come possa piacere al Signore;</span> <span class="verse"><a name="33">33</a>ma chi è sposato si preoccupa delle cose del mondo, come possa piacere alla moglie.</span> <span class="verse"><a name="34">34</a>Vi è differenza tra la donna sposata e la vergine; quella che non è sposata, si preoccupa delle cose del Signore per essere santa nel corpo e nello spirito, ma la sposata si preoccupa delle cose del mondo, del come possa piacere al marito.</span> <span class="verse"><a name="35">35</a>Ora dico questo per il vostro vantaggio, non per tendervi un laccio, ma per indirizzarvi a ciò che è decoroso e perché possiate darvi assiduamente al Signore senza esserne distratti.</span> <span class="verse"><a name="36">36</a>Ma, se alcuno pensa di fare cosa sconveniente verso la propria figlia vergine se essa oltrepassa il fiore delletà, e che cosí bisogna fare, faccia ciò che vuole; egli non pecca; la dia a marito.</span> <span class="verse"><a name="37">37</a>Ma chi sta fermo nel suo cuore senza sottostare ad alcuna costrizione, ma è padrone della sua volontà ed ha determinato questo nel cuor suo, di conservare cioè la sua figlia vergine, fa bene.</span> <span class="verse"><a name="38">38</a>Perciò, chi dà la sua propria figlia a marito fa bene e chi non la dà a marito fa meglio.</span> <span class="verse"><a name="39">39</a>La moglie è vincolata per legge per tutto il tempo che vive suo marito; ma se il marito muore, essa è libera di maritarsi a chi vuole, purché nel Signore.</span> <span class="verse"><a name="40">40</a>Tuttavia, secondo il mio avviso, essa sarà piú felice se rimane cosí, or penso di avere anchio lo Spirito di Dio.</span> </p></div</div></div></body></html>