<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/matt">Matthew</a> &gt <strong>Chapter 6</strong></div><p><span class="verse"><a name="1">1</a>»Guardatevi dal fare la vostra elemosina davanti agli uomini, per essere da loro ammirati; altrimenti voi non ne avrete ricompensa presso il Padre vostro, che è nei cieli.</span> <span class="verse"><a name="2">2</a>Quando dunque fai lelemosina, non far suonare la tromba davanti a te, come fanno gli ipocriti nelle sinagoghe e nelle strade, per essere onorati dagli uomini; in verità vi dico, che essi hanno già ricevuto il loro premio.</span> <span class="verse"><a name="3">3</a>Anzi quando tu fai lelemosina non sappia la tua sinistra quello che fa la destra.</span> <span class="verse"><a name="4">4</a>affinché la tua elemosina si faccia in segreto; e il Padre tuo, che vede nel segreto te ne darà la ricompensa palesemente.</span> <span class="verse"><a name="5">5</a>E quando tu preghi, non essere come gli ipocriti, perché essi amano pregare stando in piedi nelle sinagoghe, e agli angoli delle piazze, per essere visti dagli uomini; in verità vi dico che essi hanno già ricevuto il loro premio.</span> <span class="verse"><a name="6">6</a>Ma tu, quando preghi, entra nella tua cameretta, chiudi la tua porta e prega il Padre tuo nel segreto; e il Padre tuo, che vede nel segreto, ti ricompenserà pubblicamente.</span> <span class="verse"><a name="7">7</a>Ora, nel pregare, non usate inutili ripetizioni come fanno i pagani perché essi pensano di essere esauditi per il gran numero delle loro parole.</span> <span class="verse"><a name="8">8</a>Non siate dunque come loro, perché il Padre vostro sa le cose di cui avete bisogno prima che gliele chiediate.</span> <span class="verse"><a name="9">9</a>Voi dunque pregate in questa maniera: »Padre nostro che sei nei cieli, sia santificato il tuo nome.</span> <span class="verse"><a name="10">10</a>Venga il tuo regno. Sia fatta la tua volontà in terra come in cielo.</span> <span class="verse"><a name="11">11</a>Dacci oggi il nostro pane necessario.</span> <span class="verse"><a name="12">12</a>E perdonaci i nostri debiti, come anche noi perdoniamo ai nostri debitori.</span> <span class="verse"><a name="13">13</a>E non esporci alla tentazione, ma liberaci dal maligno, perché tuo è il regno e la potenza e la gloria in eterno. Amen".</span> <span class="verse"><a name="14">14</a>Perché, se voi perdonate agli uomini le loro offese, il vostro Padre celeste perdonerà anche a voi;</span> <span class="verse"><a name="15">15</a>ma se voi non perdonate agli uomini le loro offese, neppure il Padre vostro perdonerà le vostre.</span> <span class="verse"><a name="16">16</a>Ora, quando digiunate, non siate mesti daspetto come gli ipocriti; perché essi si sfigurano la faccia per mostrare agli uomini che digiunano, in verità vi dico che essi hanno già ricevuto il loro premio.</span> <span class="verse"><a name="17">17</a>Ma tu, quando digiuni, ungiti il capo e lavati la faccia,</span> <span class="verse"><a name="18">18</a>per non mostrare agli uomini che tu digiuni, ma al Padre tuo nel segreto, e il Padre tuo, che vede nel segreto, te ne darà la ricompensa pubblicamente«.</span> <span class="verse"><a name="19">19</a>»Non vi fate tesori sulla terra, dove la tignola e la ruggine guastano, e dove i ladri sfondano e rubano,</span> <span class="verse"><a name="20">20</a>anzi fatevi tesori in cielo, dove né tignola né ruggine consumano, e dove i ladri non sfondano e non rubano.</span> <span class="verse"><a name="21">21</a>Perché dovè il vostro tesoro, là sarà anche il vostro cuore.</span> <span class="verse"><a name="22">22</a>La lampada del corpo è locchio; se dunque locchio tuo è puro, tutto il tuo corpo sarà illuminato</span> <span class="verse"><a name="23">23</a>ma se locchio tuo è viziato, tutto il tuo corpo sarà tenebroso, se dunque la luce che è in te è tenebre, quanto grandi saranno quelle tenebre!</span> <span class="verse"><a name="24">24</a>Nessuno può servire a due padroni, perché o odierà luno e amerà laltro; oppure sarà fedele alluno e disprezzerà laltro; voi non potete servire a Dio e a mammona.</span> <span class="verse"><a name="25">25</a>Perciò io vi dico: Non siate con ansietà solleciti per la vostra vita, di quello che mangerete o berrete, né per il vostro corpo, di che vi vestirete. La vita non vale piú del cibo e il corpo piú del vestito?</span> <span class="verse"><a name="26">26</a>Osservate gli uccelli del cielo: essi non seminano non mietono e non raccolgono in granai; eppure il Padre vostro celeste li nutre. Non valete voi molto piú di loro?</span> <span class="verse"><a name="27">27</a>E chi di voi, con la sua sollecitudine, può aggiungere alla sua statura un solo cubito?</span> <span class="verse"><a name="28">28</a>Perché siete in ansietà intorno al vestire? Considerate come crescono i gigli della campagna: essi non faticano e non filano;</span> <span class="verse"><a name="29">29</a>eppure io vi dico, che Salomone stesso, con tutta la sua gloria, non fu vestito come uno di loro.</span> <span class="verse"><a name="30">30</a>Ora se Dio riveste in questa maniera lerba dei campi, che oggi è e domani è gettata nel forno, quanto piú vestirà voi o uomini di poca fede?</span> <span class="verse"><a name="31">31</a>Non siate dunque in ansietà, dicendo: »Che mangeremo, o che berremo, o di che ci vestiremo?</span> <span class="verse"><a name="32">32</a>Poiché sono i gentili quelli che cercano tutte queste cose, il Padre vostro celeste, infatti, sa che avete bisogno di tutte queste cose.</span> <span class="verse"><a name="33">33</a>Ma cercate prima il regno di Dio e la sua giustizia, e tutte queste cose vi saranno sopraggiunte.</span> <span class="verse"><a name="34">34</a>Non siate dunque in ansietà del domani, perché il domani si prenderà cura per conto suo. Basta a ciascun giorno il suo affanno«.</span> </p></div</div></div></body></html>