<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/matt">Matthew</a> &gt <strong>Chapter 21</strong></div><p><span class="verse"><a name="1">1</a>Quando furono vicini a Gerusalemme, giunti a Betfage, presso il monte degli Ulivi, Gesú mandò due discepoli,</span> <span class="verse"><a name="2">2</a>dicendo loro: »Andate nel villaggio che si trova davanti a voi; e subito troverete unasina legata e un puledro con essa; scioglieteli e conduceteli da me.</span> <span class="verse"><a name="3">3</a>E se qualcuno vi dice qualcosa, ditegli che il Signore ne ha bisogno, ma li rimanderà presto«.</span> <span class="verse"><a name="4">4</a>Or questo accadde, affinché si adempisse ciò che fu detto dal profeta, che dice:</span> <span class="verse"><a name="5">5</a>»Dite alla figlia di Sion: Ecco il tuo re viene a te mansueto, cavalcando un asino, anzi un puledro, figlio di una bestia da soma«.</span> <span class="verse"><a name="6">6</a>I discepoli andarono e fecero come Gesú aveva loro comandato.</span> <span class="verse"><a name="7">7</a>Condussero lasina e il puledro, posero su questo i loro mantelli, ed egli vi montò sopra.</span> <span class="verse"><a name="8">8</a>E una grandissima folla stendeva i suoi mantelli sulla strada, mentre altri tagliavano rami dagli alberi e li spargevano sulla via.</span> <span class="verse"><a name="9">9</a>Le folle che precedevano come quelle che seguivano gridavano, dicendo: »Osanna al Figlio di Davide! Benedetto colui che viene nel nome del Signore! Osanna nei luoghi altissimi!«.</span> <span class="verse"><a name="10">10</a>E, quando egli entrò in Gerusalemme, tutta la città fu messa in agitazione, e diceva: »Chi è costui?«.</span> <span class="verse"><a name="11">11</a>E le folle dicevano: »Costui è Gesú il profeta che viene da Nazaret di Galilea«.</span> <span class="verse"><a name="12">12</a>Poi Gesú entrò nel tempio di Dio, ne scacciò tutti coloro che nel tempio vendevano e compravano, e rovesciò le tavole dei cambiavalute e le sedie dei venditori di colombi.</span> <span class="verse"><a name="13">13</a>E disse loro: »Sta scritto: »La mia casa sarà chiamata casa di orazione ma voi ne avete fatto un covo di ladroni«.</span> <span class="verse"><a name="14">14</a>Allora vennero da lui nel tempio ciechi e zoppi, ed egli li guarí.</span> <span class="verse"><a name="15">15</a>Ma i capi dei sacerdoti e gli scribi, viste le meraviglie che egli aveva fatto e i fanciulli che gridavano nel tempio dicendo: »Osanna al Figlio di Davide!«, ne furono indignati,</span> <span class="verse"><a name="16">16</a>e gli dissero: »Senti tu ciò che questi dicono?«. Gesú disse loro »Sí! Non avete mai letto: »Dalla bocca dei bambini e dei lattanti, tu ti sei procurato lode«.</span> <span class="verse"><a name="17">17</a>E lasciatili, uscí dalla città verso Betania, e là passò la notte.</span> <span class="verse"><a name="18">18</a>La mattina, ritornando in città, ebbe fame.</span> <span class="verse"><a name="19">19</a>E vedendo un fico lungo la strada, gli si avvicinò, ma non vi trovò nulla se non delle foglie; e gli disse: »Non nasca mai piú frutto da te in eterno!«. E subito il fico si seccò.</span> <span class="verse"><a name="20">20</a>E, vedendo ciò, i discepoli si meravigliarono e dissero: »Come mai il fico si è seccato allistante?«.</span> <span class="verse"><a name="21">21</a>E Gesú, rispondendo, disse loro: »In verità vi dico che se avete fede e non dubitate, non solo farete ciò che io ho fatto al fico, ma se anche diceste a questo monte: »Levati di lí e gettati nel mare« ciò avverrà.</span> <span class="verse"><a name="22">22</a>E tutto ciò che chiederete in preghiera, avendo fede, lo otterrete«.</span> <span class="verse"><a name="23">23</a>Quando entrò nel tempio, i capi dei sacerdoti e gli anziani del popolo si accostarono a lui, mentre insegnava, e dissero: »Con quale autorità fai tu queste cose? E chi ti ha dato questa autorità?«.</span> <span class="verse"><a name="24">24</a>E Gesú, rispondendo, disse loro: »Anchio vi farò una domanda, e se voi mi risponderete, io pure vi dirò con quale autorità faccio queste cose.</span> <span class="verse"><a name="25">25</a>Il battesimo di Giovanni da dove veniva? Dal cielo o dagli uomini?«. Ed essi ragionavano tra loro dicendo: »Se diciamo dal cielo, ci dirà: »Perché dunque non gli credeste?«</span> <span class="verse"><a name="26">26</a>Se invece diciamo dagli uomini, temiamo la folla, perché tutti ritengono Giovanni un profeta«.</span> <span class="verse"><a name="27">27</a>E risposero a Gesú dicendo: »Non lo sappiamo«. Allora egli disse loro: »Neanchio vi dirò con quale autorità faccio queste cose«.</span> <span class="verse"><a name="28">28</a>»Che ve ne pare? Un uomo aveva due figli e rivolgendosi al primo disse »Figlio, va oggi a lavorare nella mia vigna«.</span> <span class="verse"><a name="29">29</a>ma egli rispose e disse: »Non voglio«; piú tardi però, pentitosi, vi andò.</span> <span class="verse"><a name="30">30</a>Poi, rivoltosi al secondo gli disse la stessa cosa. Ed egli rispose e disse: »Sí, lo farò signore ma non vi andò.</span> <span class="verse"><a name="31">31</a>Chi dei due ha fatto la volontà del padre?«. Essi gli dissero: »Il primo«. Gesú disse loro: »In verità vi dico che i pubblicani e le meretrici vi precedono nel regno dei cieli.</span> <span class="verse"><a name="32">32</a>Poiché Giovanni è venuto a voi per la via della giustizia, e voi non gli avete creduto, mentre i pubblicani e le meretrici gli hanno creduto; e voi, nemmeno dopo aver visto queste cose, vi siete ravveduti per credergli«.</span> <span class="verse"><a name="33">33</a>»Ascoltate unaltra parabola: Vi era un padrone di casa, il quale piantò una vigna, Ia cinse di una siepe, vi scavò un luogo dove pigiare luva, vi costruí una torre e, dopo averla affidata a certi vignaioli, partí.</span> <span class="verse"><a name="34">34</a>Ora giunto il tempo della raccolta egli mandò i suoi servi dai vignaioli, per riceverne i frutti,</span> <span class="verse"><a name="35">35</a>ma i vignaioli, presi i suoi servi, uno lo bastonarono, un altro lo uccisero e un altro lo lapidarono.</span> <span class="verse"><a name="36">36</a>Di nuovo egli mandò altri servi, in maggior numero dei primi; e quei vignaioli li trattarono allo stesso modo.</span> <span class="verse"><a name="37">37</a>In ultimo egli mandò loro il proprio figlio dicendo: »Avranno almeno rispetto di mio figlio!«.</span> <span class="verse"><a name="38">38</a>Ma i vignaioli, visto il figlio dissero fra loro: »Costui è lerede; venite uccidiamolo e impadroniamoci della sua eredità«</span> <span class="verse"><a name="39">39</a>E, presolo lo cacciarono fuori della vigna e lo uccisero.</span> <span class="verse"><a name="40">40</a>Ora, quando verrà il padrone della vigna, che cosa farà a quei vignaioli?«.</span> <span class="verse"><a name="41">41</a>Essi gli dissero: »Egli farà perire miseramente quegli scellerati, e affiderà la vigna ad altri vignaioli, i quali gli renderanno i frutti a suo tempo«.</span> <span class="verse"><a name="42">42</a>Gesú disse loro: »Non avete mai letto nelle Scritture: »La pietra che gli edificatori hanno rigettata è divenuta la testata dangolo. Questa è opera del Signore, ed è meravigliosa agli occhi nostri«?.</span> <span class="verse"><a name="43">43</a>Perciò io vi dico che il regno di Dio vi sarà tolto e sarà dato a una gente che lo farà fruttificare.</span> <span class="verse"><a name="44">44</a>E chi cadrà su questa pietra sarà sfracellato; e colui sul quale essa cadrà sarà stritolato«.</span> <span class="verse"><a name="45">45</a>I capi dei sacerdoti e i farisei, udite le sue parabole, si avvidero che parlava di loro.</span> <span class="verse"><a name="46">46</a>E cercavano di prenderlo, ma temettero le folle, perché lo ritenevano un profeta.</span> </p></div</div></div></body></html>