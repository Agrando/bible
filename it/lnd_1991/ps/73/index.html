<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 73</strong></div><p><span class="verse"><a name="1">1</a>Salmo di Asaf. Certamente DIO è buono verso Israele, verso quelli che sono puri di cuore.</span> <span class="verse"><a name="2">2</a>Ma quanto a me, quasi inciampavano i miei piedi, e poco mancò che i miei passi sdrucciolassero.</span> <span class="verse"><a name="3">3</a>Poiché portavo invidia ai vanagloriosi, vedendo la prosperità dei malvagi.</span> <span class="verse"><a name="4">4</a>Perché non vi sono dolori nella loro morte, e il loro corpo è pingue.</span> <span class="verse"><a name="5">5</a>Essi non sono tribolati come gli altri mortali, né sono colpiti come gli altri uomini.</span> <span class="verse"><a name="6">6</a>Perciò la superbia li cinge come una collana e la violenza li avvolge come una veste.</span> <span class="verse"><a name="7">7</a>I loro occhi escono fuori per il grasso e le immaginazioni perverse del loro cuore traboccano.</span> <span class="verse"><a name="8">8</a>Essi scherniscono e tremano perfidamente di opprimere, e parlano con arroganza.</span> <span class="verse"><a name="9">9</a>Dirigono la loro bocca contro il cielo, e la loro lingua percorre la terra.</span> <span class="verse"><a name="10">10</a>Perciò la loro gente si volge da quella parte e beve copiosamente alle loro acque,</span> <span class="verse"><a name="11">11</a>e dice: »Come è possibile che DIO sappia ogni cosa e che vi sia conoscenza nellAltissimo?«.</span> <span class="verse"><a name="12">12</a>Ecco, costoro sono empi, eppure essi sono sempre tranquilli ed accrescono le loro ricchezze.</span> <span class="verse"><a name="13">13</a>Invano dunque ho purificato il mio cuore e ho lavato le mie mani nellinnocenza.</span> <span class="verse"><a name="14">14</a>Poiché sono colpito tutto il giorno e castigato ogni mattina.</span> <span class="verse"><a name="15">15</a>Se avessi detto: »Parlerò anchio cosí«, ecco, avrei rinnegato la generazione dei tuoi figli.</span> <span class="verse"><a name="16">16</a>Allora ho cercato di comprendere questo, ma la cosa mi è parsa molto difficile.</span> <span class="verse"><a name="17">17</a>Finché sono entrato nel santuario di DIO e ho considerato la fine di costoro.</span> <span class="verse"><a name="18">18</a>Certo, tu li metti in luoghi sdrucciolevoli e cosí li fai cadere in rovina.</span> <span class="verse"><a name="19">19</a>Come sono distrutti in un momento spazzati via consumati con improvvisi terrori!</span> <span class="verse"><a name="20">20</a>Come un sogno al risveglio, cosí tu, o Signore, quando ti risveglierai, disprezzerai la loro vana apparenza.</span> <span class="verse"><a name="21">21</a>Quando il mio cuore era inacerbito e mi sentivo trafitto internamente</span> <span class="verse"><a name="22">22</a>io ero insensato e senza intendimento; davanti a te ero come una bestia.</span> <span class="verse"><a name="23">23</a>Ma pure io sono sempre con te; tu mi hai preso per la mano destra.</span> <span class="verse"><a name="24">24</a>Tu mi guiderai col tuo consiglio e poi mi porterai nella gloria.</span> <span class="verse"><a name="25">25</a>Chi ho io in cielo fuor di te? E sulla terra io non desidero altri che te.</span> <span class="verse"><a name="26">26</a>La mia carne e il mio cuore possono venir meno, ma DIO è la rocca del mio cuore e la mia parte in eterno.</span> <span class="verse"><a name="27">27</a>Poiché ecco, quelli che si allontanano da te periranno; tu distruggi tutti quelli che, fornicando, si allontanano da te.</span> <span class="verse"><a name="28">28</a>Ma quanto a me, il mio bene è di accostarmi a DIO, io ho fatto del Signore. dellEterno, il mio rifugio, per raccontare tutte le opere tue.</span> </p></div</div></div></body></html>