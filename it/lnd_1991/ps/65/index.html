<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 65</strong></div><p><span class="verse"><a name="1">1</a>Al maestro del coro. Salmo di Davide. Cantico. A te, o DIO, spetta la lode in Sion; e saranno adempiuti i voti davanti a te.</span> <span class="verse"><a name="2">2</a>A te, che esaudisci la preghiera, verrà ogni creatura.</span> <span class="verse"><a name="3">3</a>I peccati mi avevano sopraffatto, ma tu provvedi il perdono per le nostre trasgressioni.</span> <span class="verse"><a name="4">4</a>Beato luomo che tu scegli e fai avvicinare a te, perché abiti nei tuoi cortili; noi saremo saziati dei beni della tua casa, delle cose sante del tuo tempio.</span> <span class="verse"><a name="5">5</a>Nella tua giustizia, tu ci rispondi con opere tremende, o DIO della nostra salvezza, tu che sei la speranza delle estremità della terra e dei mari lontani.</span> <span class="verse"><a name="6">6</a>Con la tua potenza hai reso stabili i monti e li hai cinti di forza.</span> <span class="verse"><a name="7">7</a>Tu calmi il fragore dei mari, il fragore delle sue onde e il tumulto dei popoli.</span> <span class="verse"><a name="8">8</a>E quelli che abitano alle estremità della terra hanno paura dei tuoi prodigi; tu fai esplodere grida di gioia dalloriente e dalloccidente.</span> <span class="verse"><a name="9">9</a>Tu visiti la terra e la fai sovrabbondare, larricchisci grandemente; il fiume di DIO è pieno dacqua; tu procuri agli uomini il loro frumento, dopo che hai cosí preparata la terra.</span> <span class="verse"><a name="10">10</a>Tu imbevi di acqua i suoi solchi, ne livelli le zolle, lammorbidisci con le piogge e ne benedici i germogli.</span> <span class="verse"><a name="11">11</a>Tu coroni lannata con la tua munificenza, e le tue orme traboccano dabbondanza di beni.</span> <span class="verse"><a name="12">12</a>I pascoli del deserto grondano acqua e le colline sono ricoperte di letizia.</span> <span class="verse"><a name="13">13</a>I pascoli si rivestono di greggi e le valli si coprono di frumento; essi mandano grida di gioia e cantano.</span> </p></div</div></div></body></html>