<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 109</strong></div><p><span class="verse"><a name="1">1</a>Al maestro del coro. Salmo di Davide. O DIO della mia lode, non tacere,</span> <span class="verse"><a name="2">2</a>perché uomini empi e disonesti hanno aperto la loro bocca contro di me e hanno parlato contro di me con una lingua bugiarda;</span> <span class="verse"><a name="3">3</a>mi hanno assalito con parole di odio e mi hanno fatta guerra senza motivo.</span> <span class="verse"><a name="4">4</a>In cambio del mio amore, mi accusano, ma io faccio ricorso alla preghiera.</span> <span class="verse"><a name="5">5</a>Essi mi hanno reso male per bene e odio in cambio del mio amore.</span> <span class="verse"><a name="6">6</a>Stabilisci un uomo malvagio su di lui, e un accusatore stia alla sua destra.</span> <span class="verse"><a name="7">7</a>Quando sarà giudicato, fa che sia trovato colpevole, e la sua preghiera diventi peccato.</span> <span class="verse"><a name="8">8</a>Siano pochi i suoi giorni e un altro prenda il suo posto.</span> <span class="verse"><a name="9">9</a>I suoi figli rimangano orfani e la sua moglie vedova.</span> <span class="verse"><a name="10">10</a>Siano i suoi figli vagabondi e mendicanti e cerchino cibo lontano dalle loro case in rovina.</span> <span class="verse"><a name="11">11</a>Lusuraio si prenda tutti i suoi averi, e gli estranei lo derubino del frutto delle sue fatiche.</span> <span class="verse"><a name="12">12</a>Nessuno usi con lui misericordia e nessuno abbia pietà dei suoi orfani.</span> <span class="verse"><a name="13">13</a>Sia la sua discendenza distrutta; nella seconda generazione sia il loro nome cancellato.</span> <span class="verse"><a name="14">14</a>Sia liniquità dei suoi padri ricordata davanti allEterno e il peccato di sua madre non sia cancellato.</span> <span class="verse"><a name="15">15</a>Siano i loro peccati sempre davanti allEterno, affinché egli faccia sparire dalla terra il loro ricordo.</span> <span class="verse"><a name="16">16</a>Poiché egli non si è ricordato di usare misericordia, ma ha perseguitato il povero, il bisognoso e chi aveva il cuore rotto, fino a farli morire.</span> <span class="verse"><a name="17">17</a>Poiché ha amato la maledizione, ricada essa su di lui; e poiché non si è compiaciuto nella benedizione, si allontani essa da lui.</span> <span class="verse"><a name="18">18</a>Poiché si è coperto di maledizione come di un vestito, entri essa come acqua nel suo corpo e come olio nelle sue ossa;</span> <span class="verse"><a name="19">19</a>sia per lui come un vestito che lo copre e come una cintura che lo lega per sempre.</span> <span class="verse"><a name="20">20</a>Sia questa da parte dellEterno la ricompensa per i miei avversari e per quelli che parlano male contro di me.</span> <span class="verse"><a name="21">21</a>Ma tu, o Eterno, Signore, opera a mio favore per amore del tuo nome, liberami per la tua misericordia e bontà</span> <span class="verse"><a name="22">22</a>perché io sono povero e bisognoso, è il mio cuore è ferito dentro di me.</span> <span class="verse"><a name="23">23</a>Io me ne vado come ombra che si allunga, sono scosso via come una cavalletta.</span> <span class="verse"><a name="24">24</a>Le mie ginocchia vacillano per il digiuno e il mio corpo si è fatto magro per mancanza di grasso.</span> <span class="verse"><a name="25">25</a>Sono diventato per loro un obbrobrio; quando mi vedono scuotono il capo</span> <span class="verse"><a name="26">26</a>Aiutami, o Eterno mio DIO, salvami per la tua misericordia,</span> <span class="verse"><a name="27">27</a>e sappiano che questo è opera della tua mano, e che tu, o Eterno, lhai fatto.</span> <span class="verse"><a name="28">28</a>Essi malediranno, ma tu benedirai quando si innalzeranno, resteranno confusi, ma il tuo servo si rallegrerà.</span> <span class="verse"><a name="29">29</a>Siano i miei avversari coperti di vituperio e avvolti di vergogna come di un mantello.</span> <span class="verse"><a name="30">30</a>Io celebrerò grandemente lEterno con la mia bocca e lo loderò in mezzo alla grande folla,</span> <span class="verse"><a name="31">31</a>perché egli sta alla destra del povero, per salvarlo da quelli che lo condannano a morte.</span> </p></div</div></div></body></html>