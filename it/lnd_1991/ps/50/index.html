<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 50</strong></div><p><span class="verse"><a name="1">1</a>Salmo di Asaf. Il DIO onnipotente, lEterno ha parlato e ha convocato la terra da oriente a occidente.</span> <span class="verse"><a name="2">2</a>Da Sion, la perfezione della bellezza, DIO risplende.</span> <span class="verse"><a name="3">3</a>Il nostro DIO verrà e non se ne starà in silenzio; lo precederà un fuoco divorante, e intorno a lui ci sarà una grande tempesta.</span> <span class="verse"><a name="4">4</a>Egli convocherà i cieli di sopra e la terra, per giudicare il suo popolo,</span> <span class="verse"><a name="5">5</a>e dirà: »Radunatemi i miei santi che hanno fatto con me un patto mediante il sacrificio«.</span> <span class="verse"><a name="6">6</a>E i cieli proclameranno la sua giustizia, perché è DIO stesso il giudice. (Sela)</span> <span class="verse"><a name="7">7</a>»Ascolta, o popolo mio, e io parlerò; ascolta o Israele, e io testimonierò contro di te, sono DIO, il tuo DIO.</span> <span class="verse"><a name="8">8</a>Non ti riprenderò per i tuoi sacrifici, né per i tuoi olocausti che mi stanno sempre davanti.</span> <span class="verse"><a name="9">9</a>Non prenderò alcun torello dalla tua casa né capri dai tuoi ovili.</span> <span class="verse"><a name="10">10</a>Mie infatti sono tutte le bestie della foresta; mio è il bestiame che sta a migliaia sui monti.</span> <span class="verse"><a name="11">11</a>Conosco tutti gli uccelli dei monti; e tutto ciò che si muove nei campi è mio</span> <span class="verse"><a name="12">12</a>Se avessi fame, non te lo direi; perché il mondo e quanto esso contiene è mio.</span> <span class="verse"><a name="13">13</a>Mangio forse carne di tori, o bevo sangue di capri?</span> <span class="verse"><a name="14">14</a>Offri a DIO sacrifici di lode e adempi i tuoi voti fatti allAltissimo.</span> <span class="verse"><a name="15">15</a>Invocami nel giorno dellavversità, io ti libererò e tu mi glorificherai«.</span> <span class="verse"><a name="16">16</a>Ma allempio DIO dice: »Che diritto hai di elencare i miei statuti e di avere sulle labbra il mio patto,</span> <span class="verse"><a name="17">17</a>tu che detesti la correzione e getti le mie parole dietro le spalle?</span> <span class="verse"><a name="18">18</a>Se vedi un ladro, ti metti con lui volentieri, e ti fai compagno degli adulteri.</span> <span class="verse"><a name="19">19</a>Abbandoni la tua bocca al male, e la tua lingua ordisce inganni.</span> <span class="verse"><a name="20">20</a>Tu siedi, parli contro il tuo fratello e diffami il figlio di tua madre.</span> <span class="verse"><a name="21">21</a>Tu hai fatto queste cose, e io ho taciuto, tu hai pensato che io fossi del tutto simile a te. Ma io ti risponderò, e ti metterò ogni cosa davanti agli occhi.</span> <span class="verse"><a name="22">22</a>Ora comprendete questo voi che dimenticate DIO, perché io non vi faccia a brandelli senza che alcuno vi liberi.</span> <span class="verse"><a name="23">23</a>Chi offre sacrifici di lode mi glorifica, e a chi si comporta rettamente gli mostrerò la salvezza, di DIO«.?</span> </p></div</div></div></body></html>