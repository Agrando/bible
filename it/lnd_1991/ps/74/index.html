<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 74</strong></div><p><span class="verse"><a name="1">1</a>Cantico di Asaf O DIO, perché ci hai respinti per sempre? Perché arde lira tua contro il gregge del tuo pascolo?</span> <span class="verse"><a name="2">2</a>Ricordati del tuo popolo, che una volta acquistasti, che tu riscattasti perché fosse la tribú della tua eredità, di questo monte Sion, sul quale hai abitato.</span> <span class="verse"><a name="3">3</a>Dirigi i tuoi passi a queste rovine irreparabili; il nemico ha devastato tutto nel santuario.</span> <span class="verse"><a name="4">4</a>I tuoi nemici hanno ruggito nel luogo delle tue assemblee; vi hanno posto le loro insegne per stendardi.</span> <span class="verse"><a name="5">5</a>Sembrava che vibrassero delle scuri nel folto di una selva.</span> <span class="verse"><a name="6">6</a>E ora con asce e martelli demoliscono tutte le sue sculture.</span> <span class="verse"><a name="7">7</a>Hanno dato alle fiamme il tuo santuario; hanno profanato la dimora del tuo nome, gettandola a terra.</span> <span class="verse"><a name="8">8</a>Hanno detto in cuor loro: »Distruggiamoli tutti quanti«; hanno arso tutti i luoghi delle assemblee divine nel paese.</span> <span class="verse"><a name="9">9</a>Noi non vediamo piú i nostri segni non vi è piú profeta, e tra noi non vi è alcuno che sappia fino a quando.</span> <span class="verse"><a name="10">10</a>Fino a quando, o DIO, oltraggerà lavversario? Il nemico disprezzerà forse il tuo nome per sempre?</span> <span class="verse"><a name="11">11</a>Perché ritiri la tua mano, proprio la tua destra? Tirala fuori dal tuo seno e distruggili.</span> <span class="verse"><a name="12">12</a>Ma DIO è il mio re dai tempi antichi; è lui che opera la salvezza sulla terra.</span> <span class="verse"><a name="13">13</a>Con la tua forza dividesti il mare e schiacciasti la testa dei mostri marini nelle acque.</span> <span class="verse"><a name="14">14</a>Frantumasti le teste del Leviathan e le desti in pasto al popolo del deserto.</span> <span class="verse"><a name="15">15</a>Facesti sgorgare fonti e torrenti e seccasti fiumi perenni.</span> <span class="verse"><a name="16">16</a>Tuo è il giorno, tua è anche la notte; tu hai stabilito la luce e il sole.</span> <span class="verse"><a name="17">17</a>Tu hai fissato tutti i confini della terra e hai fatto lestate e linverno.</span> <span class="verse"><a name="18">18</a>Ricordati di questo, o Eterno, che il nemico ti ha oltraggiato e che un popolo stolto ha disprezzato il tuo nome.</span> <span class="verse"><a name="19">19</a>Non abbandonare alle fiere la vita della tua tortora; non dimenticare per sempre la vita dei tuoi afflitti.</span> <span class="verse"><a name="20">20</a>Abbi riguardo al patto, perché i luoghi tenebrosi della terra sono pieni di covi di violenza.</span> <span class="verse"><a name="21">21</a>Non permettere che loppresso se ne torni svergognato; fa che lafflitto e il bisognoso lodino il tuo nome.</span> <span class="verse"><a name="22">22</a>Levati, o DIO, difendi la tua causa! Ricordati che lo stolto ti oltraggia tutto il giorno.</span> <span class="verse"><a name="23">23</a>Non dimenticare il grido dei tuoi nemici; lo strepito di quelli che si levano contro di te sale al cielo continuamente.</span> </p></div</div></div></body></html>