<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 30</strong></div><p><span class="verse"><a name="1">1</a>Salmo. Cantico per linaugurazione della casa di Davide Ti esalterò, o Eterno, perché tu mi hai tratto in alto, e non hai permesso che i miei nemici si rallegrassero di me.</span> <span class="verse"><a name="2">2</a>O Eterno, mio Dio ho gridato a te e tu mi hai guarito.</span> <span class="verse"><a name="3">3</a>O Eterno, tu hai fatto risalire lanima mia fuori dallo Sceol, mi hai tenuto in vita perché non scendessi nella fossa.</span> <span class="verse"><a name="4">4</a>Cantate lodi allEterno, voi suoi santi, e celebrate la sua SANTITA,</span> <span class="verse"><a name="5">5</a>perché la sua ira dura solo un momento, ma la sua benignità dura tutta una vita. Il pianto può durare per una notte, ma al mattino erompe un grido di gioia.</span> <span class="verse"><a name="6">6</a>Nella mia prosperità dicevo: »non sarò mai smosso«.</span> <span class="verse"><a name="7">7</a>O Eterno per il tuo favore, avevi reso forte il mio monte; tu nascondesti la tua faccia, e io rimasi smarrito.</span> <span class="verse"><a name="8">8</a>Io ho gridato a te, o Eterno, ho supplicato lEterno,</span> <span class="verse"><a name="9">9</a>dicendo: »Che utilità avrai dal mio sangue, se scendo nella fossa? Potrà forse la polvere celebrarti? Potrà essa proclamare la tua verità?</span> <span class="verse"><a name="10">10</a>Ascolta, o Eterno, e abbi pietà di me; o Eterno, sii tu il mio aiuto«.</span> <span class="verse"><a name="11">11</a>Tu hai mutato il mio lamento in danza; hai rimosso il mio cilicio, e mi hai rivestito di gioia,</span> <span class="verse"><a name="12">12</a>affinché la mia anima possa cantare gloria a te senza posa. O Eterno, DIO mio, io ti celebrerò per sempre.</span> </p></div</div></div></body></html>