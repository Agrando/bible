<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/ps">Psalms</a> &gt <strong>Chapter 59</strong></div><p><span class="verse"><a name="1">1</a>Al maestro del coro. Sul motivo: »Non distruggere«. Inno di Davide quando Saul mandò uomini a sorvegliare la sua casa per ucciderlo. Liberami dai miei nemici, o DIO mio; mettimi al sicuro in alto, lontano da quelli che si levano contro di me</span> <span class="verse"><a name="2">2</a>Liberami dagli operatori diniquità, e salvami dagli uomini sanguinari.</span> <span class="verse"><a name="3">3</a>Perché, ecco, essi mi tendono agguati uomini potenti si radunano contro di me senza che vi sia, o Eterno, colpa o peccato da parte mia.</span> <span class="verse"><a name="4">4</a>Benché non vi sia alcun fallo in me essi corrono e si preparano; destati per venirmi in aiuto e vedi.</span> <span class="verse"><a name="5">5</a>Perciò tu, o Eterno, DIO degli eserciti, DIO dIsraele, risvegliati per punire tutte le nazioni; non fare grazia ad alcuno di quelli che operano perfidamente. (Sela)</span> <span class="verse"><a name="6">6</a>Essi ritornano alla sera, ululano come cani e si aggirano per la città.</span> <span class="verse"><a name="7">7</a>Ecco, vomitano insulti dalla loro bocca; hanno delle spade sulle loro labbra e dicono: »Chi ci ascolta?«.</span> <span class="verse"><a name="8">8</a>Ma tu, o Eterno, riderai di loro; ti farai beffe di tutte le nazioni.</span> <span class="verse"><a name="9">9</a>O mia forza, a te guarderò, perché DIO è la mia fortezza.</span> <span class="verse"><a name="10">10</a>Il mio DIO di misericordia mi verrà incontro; DIO mi farà vedere sui miei nemici quel che desidero.</span> <span class="verse"><a name="11">11</a>Non ucciderli, perché il mio popolo non dimentichi; per la tua potenza falli andare vagando e abbattili, o Eterno, nostro scudo.</span> <span class="verse"><a name="12">12</a>Per il peccato della loro bocca e per le parole delle loro labbra siano presi nel laccio del loro orgoglio, a motivo delle maledizioni e menzogne che proferiscono.</span> <span class="verse"><a name="13">13</a>Annientali nella tua ira, annientali e non siano piú; e sappiano che DIO regna in Giacobbe e fino ai confini della terra. (Sela)</span> <span class="verse"><a name="14">14</a>Alla sera essi ritornano, ululano come cani e si aggirano per la città.</span> <span class="verse"><a name="15">15</a>Vagano in cerca di cibo e, se non trovano da sfamarsi, passano la notte lamentandosi.</span> <span class="verse"><a name="16">16</a>Ma io celebrerò la tua potenza e al mattino loderò ad alta voce la tua benignità, perché tu sei stato per me una fortezza e un rifugio nel giorno dellavversità.</span> <span class="verse"><a name="17">17</a>O mia forza, a te io canterò le lodi, perché tu, o DIO, sei la mia fortezza, il DIO che mi usa misericordia.</span> </p></div</div></div></body></html>