<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/num">Numbers</a> &gt <strong>Chapter 31</strong></div><p><span class="verse"><a name="1">1</a>Poi lEterno parlò a Mosè, dicendo: »Vendica i figli dIsraele contro i Madianiti;</span> <span class="verse"><a name="2">2</a>poi sarai riunito al tuo popolo«.</span> <span class="verse"><a name="3">3</a>Allora Mosè parlò al popolo, dicendo: »Alcuni uomini fra di voi si armino per la guerra e marcino contro Madian per eseguire la vendetta dellEterno su Madian.</span> <span class="verse"><a name="4">4</a>Manderete in guerra mille uomini per tribù, di tutte le tribù dIsraele«.</span> <span class="verse"><a name="5">5</a>Così furono reclutati fra le divisioni dIsraele mille uomini per tribù, cioè dodicimila uomini, armati per la guerra.</span> <span class="verse"><a name="6">6</a>Mosè li mandò quindi in guerra, mille uomini per tribù, assieme a Finehas, figlio del sacerdote Eleazar, che aveva in mano gli strumenti sacri e le trombe dallarme.</span> <span class="verse"><a name="7">7</a>E combatterono contro Madian come lEterno aveva ordinato a Mosè, e uccisero tutti i maschi.</span> <span class="verse"><a name="8">8</a>Assieme alle vittime a loro fatte, essi uccisero anche i re di Madian: Evi, Rekem, Tsur, Hur e Reba, i cinque re di Madian; uccisero pure con la spada Balaam, figlio di Beor.</span> <span class="verse"><a name="9">9</a>I figli dIsraele presero prigioniere anche le donne di Madian e i loro fanciulli, e depredarono tutto il loro bestiame, tutte le loro greggi e tutti i loro beni;</span> <span class="verse"><a name="10">10</a>poi incendiarono tutte le città dove abitavano e tutte le loro fortezze,</span> <span class="verse"><a name="11">11</a>e presero tutte le spoglie e tutta la preda, gente e bestiame;</span> <span class="verse"><a name="12">12</a>quindi portarono i prigionieri, la preda e le spoglie a Mosè, al sacerdote Eleazar e allassemblea dei figli dIsraele, accampati nelle pianure di Moab, presso il Giordano, sulla sponda opposta a Gerico.</span> <span class="verse"><a name="13">13</a>Mosè, il sacerdote Eleazar e tutti i principi dellassemblea uscirono ad incontrarli fuori dellaccampamento.</span> <span class="verse"><a name="14">14</a>Ma Mosè si adirò contro i comandanti dellesercito, capi di migliaia e capi di centinaia, che tornavano da quella spedizione di guerra.</span> <span class="verse"><a name="15">15</a>Mosè disse loro: »Avete lasciato in vita tutte le donne?</span> <span class="verse"><a name="16">16</a>Furono esse, dietro suggerimento di Balaam, a far peccare i figli dIsraele contro lEterno, nel fatto di Peor per cui scoppiò la calamità nellassemblea dellEterno.</span> <span class="verse"><a name="17">17</a>Or dunque uccidete ogni maschio tra i fanciulli e uccidete ogni donna che ha avuto rapporti sessuali con un uomo,</span> <span class="verse"><a name="18">18</a>ma conservate in vita per voi tutte le fanciulle che non hanno avuto rapporti sessuali con uomini.</span> <span class="verse"><a name="19">19</a>Voi invece rimanete fuori dellaccampamento per sette giorni; chiunque ha ucciso qualcuno e chiunque ha toccato una persona uccisa, si purifichi nel terzo e nel settimo giorno; e questo tanto per voi che per i vostri prigionieri.</span> <span class="verse"><a name="20">20</a>Purificherete anche ogni veste ogni oggetto di pelle, ogni lavoro di pelo di capra e ogni utensile di legno«.</span> <span class="verse"><a name="21">21</a>Poi il sacerdote Eleazar disse ai soldati che erano andati alla guerra: »Questa è la norma di legge che lEterno ha prescritta a Mosè:</span> <span class="verse"><a name="22">22</a>solo loro, largento, il bronzo, il ferro, lo stagno e il piombo</span> <span class="verse"><a name="23">23</a>tutto ciò che resiste al fuoco, lo farete passare per il fuoco e sarà reso puro; ma sarà purificato anche con lacqua di purificazione per limpurità; invece tutto ciò che non può resistere al fuoco, o farete passare per lacqua.</span> <span class="verse"><a name="24">24</a>E nel settimo giorno laverete le vostre vesti, e sarete puri; poi potrete entrare nellaccampamento«.</span> <span class="verse"><a name="25">25</a>LEterno parlò ancora a Mosè, dicendo:</span> <span class="verse"><a name="26">26</a>Tu col sacerdote Eleazar e con i capi-famiglia dellassemblea, Fa il conto di tutto il bottino fatto, della gente e del bestiame;</span> <span class="verse"><a name="27">27</a>e dividi il bottino fra quelli che hanno preso parte alla guerra e che sono andati a combattere e tutta lassemblea.</span> <span class="verse"><a name="28">28</a>Preleverai dagli uomini di guerra che sono andati a combattere un tributo per lEterno: cioè uno su cinquecento delle persone, della mandria, degli asini e del gregge.</span> <span class="verse"><a name="29">29</a>Lo prenderai dalla loro metà e lo darai al sacerdote Eleazar come unofferta allEterno.</span> <span class="verse"><a name="30">30</a>E dalla metà che spetta ai figli dIsraele prenderai uno su cinquanta, delle persone, della mandria, degli asini e del gregge, di tutto il bestiame, e lo darai ai Leviti, che hanno la responsabilità del tabernacolo dellEterno«.</span> <span class="verse"><a name="31">31</a>E Mosè e il sacerdote Eleazar fecero come lEterno aveva ordinato a Mosè.</span> <span class="verse"><a name="32">32</a>Or il bottino che rimaneva della razzia fatta dagli uomini di guerra consisteva in seicentosettantacinquemila pecore,</span> <span class="verse"><a name="33">33</a>settantaduemila buoi,</span> <span class="verse"><a name="34">34</a>sessantunomila asini,</span> <span class="verse"><a name="35">35</a>e trentaduemila persone in tutto, cioè di donne che non avevano avuto rapporti sessuali con uomini.</span> <span class="verse"><a name="36">36</a>La metà, cioè la parte per quelli che erano andati alla guerra, fu di trecentotrentasettemila cinquecento pecore,</span> <span class="verse"><a name="37">37</a>delle quali seicentosettantacinque per il tributo allEterno;</span> <span class="verse"><a name="38">38</a>trentaseimila buoi, dei quali settantadue per il tributo allEterno;</span> <span class="verse"><a name="39">39</a>trentamila cinquecento asini, dei quali sessantuno per il tributo allEterno;</span> <span class="verse"><a name="40">40</a>e sedicimila persone, delle quali trentadue per il tributo allEterno.</span> <span class="verse"><a name="41">41</a>Così Mosè diede il tributo, che era lofferta elevata dellEterno, al sacerdote Eleazar, come lEterno gli aveva ordinato.</span> <span class="verse"><a name="42">42</a>La metà che spettava ai figli dIsraele, che Mosè aveva separato dalla parte che toccava agli uomini andati alla guerra,</span> <span class="verse"><a name="43">43</a>la metà che spettava allassemblea, fu di trecentotrentasettemila cinquecento pecore,</span> <span class="verse"><a name="44">44</a>trentaseimila buoi,</span> <span class="verse"><a name="45">45</a>trentamilacinquecento asini,</span> <span class="verse"><a name="46">46</a>e sedicimila persone.</span> <span class="verse"><a name="47">47</a>Dalla metà che spettava ai figli dIsraele, Mosè prese uno su cinquanta, degli uomini e degli animali, e li diede ai Leviti che hanno la responsabilità del tabernacolo dellEterno, come lEterno aveva ordinato a Mosè.</span> <span class="verse"><a name="48">48</a>I comandanti delle migliaia dellesercito, capi di migliaia e capi di centinaia, si avvicinarono a Mosè;</span> <span class="verse"><a name="49">49</a>e loro dissero a Mosè: »I tuoi servi hanno fatto il conto degli uomini di guerra che erano ai nostri ordini, e non ne mancava neppure uno.</span> <span class="verse"><a name="50">50</a>Perciò noi portiamo, come offerta allEterno, quel che ciascuno ha trovato di oggetti doro: catenelle, braccialetti, anelli, orecchini e collane, per fare lespiazione per noi davanti allEterno«.</span> <span class="verse"><a name="51">51</a>Così Mosè e il sacerdote Eleazar presero dalle loro mani tutti gli oggetti lavorati.</span> <span class="verse"><a name="52">52</a>Tutto loro dellofferta che essi presentarono allEterno, da parte dei capi di migliaia e dei capi di centinaia, pesava sedicimilasettecentocinquanta sicli.</span> <span class="verse"><a name="53">53</a>(Or gli uomini dellesercito tennero ognuno per sé il bottino che avevano fatto).</span> <span class="verse"><a name="54">54</a>Mosè e il sacerdote Eleazar presero quindi loro dai capi di migliaia e di centinaia e lo portarono nella tenda di convegno, come ricordo per i figli dIsraele davanti allEterno.</span> </p></div</div></div></body></html>