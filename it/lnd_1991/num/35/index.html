<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/num">Numbers</a> &gt <strong>Chapter 35</strong></div><p><span class="verse"><a name="1">1</a>LEterno parlò ancora a Mosè nelle pianure di Moab presso il Giordano, sulla sponda opposta a Gerico, dicendo:</span> <span class="verse"><a name="2">2</a>Ordina ai figli dIsraele che, della eredità che possederanno, diano ai Leviti delle città da abitare; darete pure ai Leviti dei terreni da pascolo intorno alle città.</span> <span class="verse"><a name="3">3</a>Ed essi avranno le città per abitarvi, mentre i terreni da pascolo serviranno per il loro bestiame, per i loro beni e per tutti i loro animali.</span> <span class="verse"><a name="4">4</a>I terreni da pascolo delle città che darete ai Leviti si estenderanno dalle mura della città verso lesterno per mille cubiti, tuttintorno.</span> <span class="verse"><a name="5">5</a>Misurerete dunque, fuori della città, duemila cubiti dal lato est, duemila cubiti dal lato sud, duemila cubiti dal lato ovest e duemila cubiti dal lato nord; la città sarà in mezzo. Questi sono i terreni da pascolo attorno alle città che apparterranno ai Leviti.</span> <span class="verse"><a name="6">6</a>Fra le città che darete ai Leviti voi designerete sei città di rifugio, alle quali possa fuggire chi ha ucciso qualcuno; e a queste aggiungerete altre quarantadue città.</span> <span class="verse"><a name="7">7</a>Tutte le città che darete ai Leviti saranno dunque quarantotto, assieme ai terreni da pascolo.</span> <span class="verse"><a name="8">8</a>Le città che darete ai Leviti proverranno dalla proprietà dei figli dIsraele; dalle tribù piú grandi ne prenderete di piú, dalle tribù piú piccole ne prenderete di meno; ciascuna tribù darà ai Leviti qualcuna delle sue città, in proporzione della eredità che le sarà toccata.</span> <span class="verse"><a name="9">9</a>Poi lEterno parlò a Mosè, dicendo:</span> <span class="verse"><a name="10">10</a>»Parla ai figli dIsraele e di loro: Quando passerete il Giordano per entrare nel paese di Canaan,</span> <span class="verse"><a name="11">11</a>designerete delle città che siano per voi delle città di rifugio, dove possa fuggire lomicida che ha ucciso qualcuno involontariamente.</span> <span class="verse"><a name="12">12</a>Queste città vi serviranno di rifugio contro il vendicatore perché lomicida non sia messo a morte prima di essere comparso in giudizio davanti allassemblea.</span> <span class="verse"><a name="13">13</a>Delle città che darete, sei saranno dunque per voi città di rifugio.</span> <span class="verse"><a name="14">14</a>Darete tre città nella parte est del Giordano, e darete tre città nel paese di Canaan; esse saranno città di rifugio.</span> <span class="verse"><a name="15">15</a>Queste sei città serviranno di rifugio per i figli dIsraele, per lo straniero e per colui che risiede fra di voi, affinché chiunque ha ucciso qualcuno involontariamente possa rifugiarvisi.</span> <span class="verse"><a name="16">16</a>Ma se uno colpisce un altro con uno strumento di ferro, e quello muore, quel tale è un omicida; lomicida sarà Messo a Morte.</span> <span class="verse"><a name="17">17</a>E se lo colpisce con una pietra che aveva in mano, che può causare la morte, e il colpito muore, quel tale è un omicida; lomicida sarà messo a morte.</span> <span class="verse"><a name="18">18</a>O se lo colpisce con uno strumento di legno che aveva in mano, che può causare la morte, e il colpito muore, quel tale è un omicida; lomicida sarà messo a morte.</span> <span class="verse"><a name="19">19</a>Sarà il vendicatore del sangue stesso a mettere a morte lomicida; quando lo incontrerà lo ucciderà.</span> <span class="verse"><a name="20">20</a>Se uno dà a un altro una spinta per odio o gli lancia contro qualcosa intenzionalmente, e quello muore,</span> <span class="verse"><a name="21">21</a>o lo colpisce per inimicizia con la propria mano, e quello muore, chi ha colpito sarà messo a morte; è un omicida; il vendicatore del sangue ucciderà lomicida quando lo incontrerà.</span> <span class="verse"><a name="22">22</a>Se però in un momento gli dà una spinta senza inimicizia, o gli lancia contro qualcosa ma non intenzionalmente,</span> <span class="verse"><a name="23">23</a>o se, senza vederlo, gli fa cadere addosso una pietra che può causare la morte, e quello muore, senza che laltro gli fosse nemico o cercasse il suo male</span> <span class="verse"><a name="24">24</a>allora lassemblea giudicherà fra colui che ha colpito e il vendicatore del sangue in base a queste norme.</span> <span class="verse"><a name="25">25</a>Lassemblea libererà lomicida dalle mani del vendicatore del sangue e lo farà tornare alla città di rifugio dove era fuggito, e là egli abiterà fino alla morte del sommo sacerdote che fu unto con lolio santo.</span> <span class="verse"><a name="26">26</a>Ma se lomicida in qualsiasi momento esce dai confini della città di rifugio dove era fuggito,</span> <span class="verse"><a name="27">27</a>e il vendicatore del sangue trova lomicida fuori dei confini della sua città di rifugio e lo uccide, il vendicatore del sangue non sarà colpevole del sangue versato,</span> <span class="verse"><a name="28">28</a>poiché lomicida avrebbe dovuto rimanere nella sua città di rifugio fino alla morte del sommo sacerdote; dopo la morte del sommo sacerdote lomicida può invece tornare nella terra di sua proprietà.</span> <span class="verse"><a name="29">29</a>Queste vi servano come norme di diritto per tutte le vostre generazioni, dovunque dimorerete.</span> <span class="verse"><a name="30">30</a>Se uno uccide una persona, lomicida sarà messo a morte sulla deposizione di testimoni; ma non si metterà a morte nessuno sulla deposizione di un solo testimone.</span> <span class="verse"><a name="31">31</a>Non accetterete alcun prezzo di riscatto per la vita di un omicida che è condannato a morte, perché dovrà essere messo a morte.</span> <span class="verse"><a name="32">32</a>Non accetterete alcun prezzo di riscatto per un omicida che è fuggito nella sua città di rifugio, perché possa tornare ad abitare nella sua terra prima della morte del sacerdote.</span> <span class="verse"><a name="33">33</a>Non contaminerete il paese dove siete, perché il sangue contamina il paese; e non si può fare alcuna espiazione per il paese, per il sangue che in esso è stato versato se non mediante il sangue di chi lha versato.</span> <span class="verse"><a name="34">34</a>Non contaminerete dunque il paese che abitate, e in mezzo al quale io dimoro, poiché io sono lEterno che dimoro in mezzo ai figli dIsraele«.</span> </p></div</div></div></body></html>