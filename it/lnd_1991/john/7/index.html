<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/john">John</a> &gt <strong>Chapter 7</strong></div><p><span class="verse"><a name="1">1</a>Dopo queste cose, Gesú andava in giro per la Galilea, perché non voleva andare per la Giudea, perché i Giudei cercavano di ucciderlo.</span> <span class="verse"><a name="2">2</a>Ora la festa dei Giudei, quella dei Tabernacoli, era vicina.</span> <span class="verse"><a name="3">3</a>Per cui i suoi fratelli gli dissero: »Parti di qui e va in Giudea, affinché anche i tuoi discepoli vedano le opere che tu fai.</span> <span class="verse"><a name="4">4</a>Nessuno infatti fa alcuna cosa in segreto, quando cerca di essere riconosciuto pubblicamente, se tu fai tali cose, palesati al mondo«.</span> <span class="verse"><a name="5">5</a>Neppure i suoi fratelli infatti credevano in lui.</span> <span class="verse"><a name="6">6</a>Allora Gesú disse loro: »Il mio tempo non è ancora venuto; il vostro tempo invece è sempre pronto.</span> <span class="verse"><a name="7">7</a>Il mondo non può odiare voi, ma odia me perché io testimonio di lui, che le sue opere sono malvagie.</span> <span class="verse"><a name="8">8</a>Salite voi a questa festa, io non vi salgo ancora, perché il mio tempo non è ancora compiuto«.</span> <span class="verse"><a name="9">9</a>E, dette loro tali cose, rimase in Galilea.</span> <span class="verse"><a name="10">10</a>Dopo che i suoi fratelli furono saliti alla festa, allora anche lui vi salí, non pubblicamente, ma come di nascosto.</span> <span class="verse"><a name="11">11</a>I Giudei dunque lo cercavano durante la festa e dicevano: »Dovè quel tale?«.</span> <span class="verse"><a name="12">12</a>Fra le folle si faceva un gran parlottare intorno a lui; gli uni dicevano: »Egli è un uomo dabbene!«. Altri dicevano: »No, anzi egli inganna la folla«.</span> <span class="verse"><a name="13">13</a>Nessuno però parlava di lui apertamente, per timore dei Giudei.</span> <span class="verse"><a name="14">14</a>Ma, verso la metà della festa, Gesú salí al tempio e incominciò a insegnare.</span> <span class="verse"><a name="15">15</a>E i Giudei si meravigliavano e dicevano: »Come mai costui sa di lettere, senza aver fatto studi?«.</span> <span class="verse"><a name="16">16</a>Gesú allora rispose loro e disse: »La mia dottrina non è mia, ma di colui che mi ha mandato.</span> <span class="verse"><a name="17">17</a>Se qualcuno vuol fare la sua volontà, conoscerà se questa dottrina viene da Dio, oppure se io parlo da me stesso.</span> <span class="verse"><a name="18">18</a>Chi parla da se stesso cerca la sua propria gloria, ma chi cerca la gloria di colui che lha mandato è verace, e in lui non vi è ingiustizia.</span> <span class="verse"><a name="19">19</a>Non vi ha Mosé dato la legge? Eppure nessuno di voi mette in pratica la legge. Perché cercate di uccidermi?«.</span> <span class="verse"><a name="20">20</a>La folla rispose e disse: »Tu hai un demone; chi cerca di ucciderti?«.</span> <span class="verse"><a name="21">21</a>Gesú replicò e disse loro: »Io ho fatto unopera e ne siete tutti meravigliati.</span> <span class="verse"><a name="22">22</a>Ora Mosé vi ha dato la circoncisione, (non già che essa provenga da Mosé, ma dai padri); e voi circoncidete un uomo di sabato.</span> <span class="verse"><a name="23">23</a>Se un uomo riceve la circoncisione di sabato, affinché la legge di Mosé non sia violata, vi adirate voi contro di me perché ho guarito interamente un uomo di sabato?</span> <span class="verse"><a name="24">24</a>Non giudicate secondo lapparenza ma giudicate secondo giustizia«.</span> <span class="verse"><a name="25">25</a>Allora alcuni di Gerusalemme dicevano: »Non è questi colui che cercano di uccidere?</span> <span class="verse"><a name="26">26</a>Eppure, ecco, egli parla liberamente e non gli dicono nulla; hanno i capi riconosciuto davvero che egli è il Cristo?</span> <span class="verse"><a name="27">27</a>Ma noi sappiamo di dove sia costui; invece quando il Cristo verrà, nessuno saprà di dove egli sia«.</span> <span class="verse"><a name="28">28</a>Allora Gesú, insegnando nel tempio, esclamò e disse: »Voi mi conoscete e sapete da dove sono; tuttavia io non sono venuto da me stesso, ma colui che mi ha mandato è verace e voi non lo conoscete.</span> <span class="verse"><a name="29">29</a>Io però lo conosco, perché vengo da lui ed è stato lui a mandarmi«.</span> <span class="verse"><a name="30">30</a>Perciò cercavano di prenderlo, ma nessuno gli mise le mani addosso, perché la sua ora non era ancora venuta.</span> <span class="verse"><a name="31">31</a>Ma molti della folla credettero in lui e dicevano: »Il Cristo, quando verrà, farà piú segni di quanti ne abbia fatti costui?«.</span> <span class="verse"><a name="32">32</a>I farisei udirono che la folla sussurrava queste cose a suo riguardo; perciò i farisei e i capi dei sacerdoti mandarono delle guardie per prenderlo.</span> <span class="verse"><a name="33">33</a>Allora Gesú disse loro: »Io sono con voi ancora per poco tempo; poi me ne andrò da colui che mi ha mandato.</span> <span class="verse"><a name="34">34</a>Voi mi cercherete e non mi troverete; e dove sarò io, voi non potete venire«.</span> <span class="verse"><a name="35">35</a>Dicevano perciò i Giudei tra loro: »Dove sta egli per andare che noi non lo troveremo? Andrà forse da quelli che sono dispersi fra i Greci, e ad insegnare ai Greci?</span> <span class="verse"><a name="36">36</a>Cosa voleva dire quando disse: »Voi mi cercherete e non mi troverete«; e: »Dove sarò io, voi non potete venire«?«.</span> <span class="verse"><a name="37">37</a>Or nellultimo giorno, il grande giorno della festa, Gesú si alzò in piedi ed esclamò dicendo: »Se qualcuno ha sete, venga a me e beva.</span> <span class="verse"><a name="38">38</a>Chi crede in me, come ha detto la Scrittura, da dentro di lui sgorgheranno fiumi dacqua viva«.</span> <span class="verse"><a name="39">39</a>Or egli disse questo dello Spirito, che avrebbero ricevuto coloro che avrebbero creduto in lui; lo Spirito Santo infatti non era ancora stato dato, perché Gesú non era stato ancora glorificato.</span> <span class="verse"><a name="40">40</a>Molti dunque della folla, udite queste parole, dicevano: »Costui è veramente il profeta«.</span> <span class="verse"><a name="41">41</a>Altri dicevano: »Costui è il Cristo«. Alcuni invece dicevano: »Viene forse il Cristo dalla Galilea?</span> <span class="verse"><a name="42">42</a>Non dice la Scrittura che il Cristo viene dalla progenie di Davide e da Betlemme, villaggio dove viveva Davide?«.</span> <span class="verse"><a name="43">43</a>Ci fu dunque dissenso fra la folla a motivo di lui.</span> <span class="verse"><a name="44">44</a>E alcuni di loro lo volevano prendere, ma nessuno gli mise le mani addosso.</span> <span class="verse"><a name="45">45</a>Le guardie tornarono quindi dai capi dei sacerdoti e dai farisei, e questi dissero loro: »Perché non lavete portato?«.</span> <span class="verse"><a name="46">46</a>Le guardie risposero: »Nessun uomo ha mai parlato come costui«.</span> <span class="verse"><a name="47">47</a>Perciò i farisei risposero loro: »Siete stati sedotti anche voi?</span> <span class="verse"><a name="48">48</a>Ha qualcuno dei capi o dei farisei creduto in lui?</span> <span class="verse"><a name="49">49</a>Ma questa plebaglia, che non conosce la legge, è maledetta«.</span> <span class="verse"><a name="50">50</a>Nicodemo, uno di loro, colui che era andato da Gesú di notte, disse loro:</span> <span class="verse"><a name="51">51</a>»La nostra legge condanna forse un uomo prima di averlo ascoltato e di sapere ciò che egli ha fatto?«.</span> <span class="verse"><a name="52">52</a>Essi risposero e gli dissero: »Sei forse anche tu Galileo? Ricerca le Scritture e vedrai che dalla Galilea non sorse mai alcun profeta«.</span> <span class="verse"><a name="53">53</a>E ciascuno se ne tornò a casa sua.</span> </p></div</div></div></body></html>