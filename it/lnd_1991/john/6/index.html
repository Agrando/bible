<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/john">John</a> &gt <strong>Chapter 6</strong></div><p><span class="verse"><a name="1">1</a>Dopo queste cose, Gesú se ne andò allaltra riva del mare di Galilea, cioè di Tiberiade.</span> <span class="verse"><a name="2">2</a>E una grande folla lo seguiva, perché vedevano i segni che egli faceva sugli infermi.</span> <span class="verse"><a name="3">3</a>Ma Gesú salí sul monte e là si sedette con i suoi discepoli.</span> <span class="verse"><a name="4">4</a>Or la Pasqua, la festa dei Giudei, era vicina.</span> <span class="verse"><a name="5">5</a>Gesú dunque, alzati gli occhi e vedendo che una grande folla veniva da lui, disse a Filippo: »Dove compreremo del pane perché costoro possano mangiare?«.</span> <span class="verse"><a name="6">6</a>Or diceva questo per metterlo alla prova, perché egli sapeva quello che stava per fare.</span> <span class="verse"><a name="7">7</a>Filippo gli rispose: »Duecento denari di pane non basterebbero per loro, perché ognuno di loro possa avere un pezzetto«.</span> <span class="verse"><a name="8">8</a>Andrea, fratello di Simon Pietro, uno dei suoi discepoli, gli disse:</span> <span class="verse"><a name="9">9</a>»Vè qui un ragazzo che ha cinque pani dorzo e due piccoli pesci; ma che cosè questo per tanta gente?«.</span> <span class="verse"><a name="10">10</a>E Gesú disse: »Fate sedere la gente!«. Or cera molta erba in quel luogo. La gente dunque si sedette ed erano in numero di circa cinquemila.</span> <span class="verse"><a name="11">11</a>Poi Gesú prese i pani e, dopo aver reso grazie li distribuí ai discepoli, e i discepoli alla gente seduta; lo stesso fece dei pesci, finché ne vollero.</span> <span class="verse"><a name="12">12</a>E, dopo che furono saziati, Gesú disse ai suoi discepoli: »Raccogliete i pezzi avanzati perche niente si perda«.</span> <span class="verse"><a name="13">13</a>Essi dunque li raccolsero e riempirono dodici cesti con i pezzi di quei cinque pani dorzo avanzati a coloro che avevano mangiato.</span> <span class="verse"><a name="14">14</a>Allora la gente, avendo visto il segno che Gesú aveva fatto, disse: »Certamente costui è il profeta, che deve venire nel mondo«.</span> <span class="verse"><a name="15">15</a>Ma Gesú, sapendo che stavano per venire a prenderlo per farlo re, si ritirò di nuovo sul monte, tutto solo.</span> <span class="verse"><a name="16">16</a>Quando fu sera, i suoi discepoli discesero al mare.</span> <span class="verse"><a name="17">17</a>E, montati in barca, si diressero allaltra riva del mare, verso Capernaum; era ormai buio e Gesú non era ancora venuto da loro.</span> <span class="verse"><a name="18">18</a>Il mare era agitato, perché soffiava un forte vento.</span> <span class="verse"><a name="19">19</a>Ora, dopo aver remato circa venticinque o trenta stadi, videro Gesú che camminava sul mare e si accostava alla barca, ed ebbero paura.</span> <span class="verse"><a name="20">20</a>Ma egli disse loro: »Sono io, non temete!«.</span> <span class="verse"><a name="21">21</a>Essi dunque volentieri lo ricevettero nella barca, e subito la barca approdò là dove essi erano diretti.</span> <span class="verse"><a name="22">22</a>Il giorno seguente la folla, che era rimasta sullaltra riva del mare, si rese conto che là non cera che una piccola barca, quella in cui erano saliti i discepoli di Gesú, e che egli non vi era salito con loro, ma che i suoi discepoli erano partiti soli;</span> <span class="verse"><a name="23">23</a>or altre barche erano venute da Tiberiade, vicino al luogo dove avevano mangiato il pane dopo che il Signore aveva reso grazie.</span> <span class="verse"><a name="24">24</a>La folla, come vide che Gesú non era piú là e neppure i suoi discepoli, salí anchessa su quelle barche e venne a Capernaum, alla ricerca di Gesú.</span> <span class="verse"><a name="25">25</a>Avendolo trovato di là dal mare, gli dissero: »Maestro, quando sei venuto qui?«.</span> <span class="verse"><a name="26">26</a>Gesú rispose loro e disse: »In verità, in verità vi dico che voi mi cercate non perché avete visto segni, ma perché avete mangiato dei pani e siete stati saziati.</span> <span class="verse"><a name="27">27</a>Adoperatevi non per il cibo che perisce, ma per il cibo che dura in vita eterna, che il Figlio delluomo vi darà, perché su di lui il Padre, cioè Dio, ha posto il suo sigillo«.</span> <span class="verse"><a name="28">28</a>Gli chiesero allora: »Che cosa dobbiamo fare per compiere le opere di Dio?«.</span> <span class="verse"><a name="29">29</a>Gesú rispose e disse loro: »Questa è lopera di Dio: che crediate in colui che egli ha mandato«.</span> <span class="verse"><a name="30">30</a>Allora essi gli dissero: »Quale segno fai tu dunque, affinché lo vediamo e ti crediamo? Che opera compi?</span> <span class="verse"><a name="31">31</a>I nostri padri mangiarono la manna nel deserto, come è scritto: »Egli diede loro da mangiare del pane venuto dal cielo««.</span> <span class="verse"><a name="32">32</a>Allora Gesú disse loro: »In verità, in verità vi dico che non Mosé vi ha dato il pane che viene dal cielo, ma il Padre mio vi dà il vero pane che viene dal cielo.</span> <span class="verse"><a name="33">33</a>Perché il pane di Dio è quello che discende dal cielo e dà vita al mondo«.</span> <span class="verse"><a name="34">34</a>Essi allora gli dissero: »Signore, dacci sempre questo pane«.</span> <span class="verse"><a name="35">35</a>E Gesú disse loro: »Io sono il pane della vita chi viene a me non avrà mai piú fame e chi crede in me non avrà mai piú sete</span> <span class="verse"><a name="36">36</a>Ma io ve lho detto: voi mi avete visto, ma non credete.</span> <span class="verse"><a name="37">37</a>Tutto quello che il Padre mi dà verrà a me; e colui che viene a me, io non lo caccerò fuori,</span> <span class="verse"><a name="38">38</a>perché io sono disceso dal cielo, non per fare la mia volontà, ma la volontà di colui che mi ha mandato.</span> <span class="verse"><a name="39">39</a>E questa la volontà del Padre che mi ha mandato: che io non perda niente di tutto quello che egli mi ha dato, ma che lo risusciti nellultimo giorno.</span> <span class="verse"><a name="40">40</a>Questa infatti è la volontà di colui che mi ha mandato: che chiunque viene alla conoscenza del Figlio e crede in lui, abbia vita eterna, e io lo risusciterò nellultimo giorno«.</span> <span class="verse"><a name="41">41</a>I Giudei dunque mormoravano di lui, perché aveva detto: »Io sono il pane che è disceso dal cielo«,</span> <span class="verse"><a name="42">42</a>e dicevano: »Non è costui Gesú, il figlio di Giuseppe, di cui conosciamo il padre e la madre? Come può egli dire: Io sono disceso dal cielo"?«.</span> <span class="verse"><a name="43">43</a>Allora Gesú rispose e disse loro: »Non mormorate fra di voi.</span> <span class="verse"><a name="44">44</a>Nessuno può venire a me, se il Padre che mi ha mandato non lo attira, e io lo risusciterò nellultimo giorno.</span> <span class="verse"><a name="45">45</a>Sta scritto nei profeti: »E tutti saranno ammaestrati da Dio«. Ogni uomo dunque che ha udito e imparato dal Padre, viene a me.</span> <span class="verse"><a name="46">46</a>Non che alcuno abbia visto il Padre, se non colui che è da Dio, questi ha visto il Padre.</span> <span class="verse"><a name="47">47</a>In verità, in verità vi dico: Chi crede in me ha vita eterna.</span> <span class="verse"><a name="48">48</a>Io sono il pane della vita.</span> <span class="verse"><a name="49">49</a>I vostri padri mangiarono la manna nel deserto e morirono.</span> <span class="verse"><a name="50">50</a>Questo è il pane che discende dal cielo affinché uno ne mangi e non muoia,</span> <span class="verse"><a name="51">51</a>Io sono il pane vivente che è disceso dal Cielo; se uno mangia di questo pane vivrà in eterno; or il pane che darò è la mia carne, che darò per la vita del mondo«.</span> <span class="verse"><a name="52">52</a>Allora i Giudei si misero a discutere tra di loro, dicendo: »Come può costui darci da mangiare la sua carne?«.</span> <span class="verse"><a name="53">53</a>Perciò Gesú disse loro: »In verità, in verità vi dico che se non mangiate la carne del Figlio delluomo e non bevete il suo sangue, non avete la vita in voi.</span> <span class="verse"><a name="54">54</a>Chi mangia la mia carne e beve il mio sangue, ha vita eterna, e io lo risusciterò nellultimo giorno.</span> <span class="verse"><a name="55">55</a>Poiché la mia carne è veramente cibo e il mio sangue è veramente bevanda.</span> <span class="verse"><a name="56">56</a>Chi mangia la mia carne e beve il mio sangue, dimora in me ed io in lui.</span> <span class="verse"><a name="57">57</a>Come il Padre vivente mi ha mandato ed io vivo a motivo del Padre, cosí chi si ciba di me vivrà anchegli a motivo di me.</span> <span class="verse"><a name="58">58</a>Questo è il pane che è disceso dal cielo; non è come la manna che mangiarono i vostri padri e morirono; chi si ciba di questo pane vivrà in eterno«.</span> <span class="verse"><a name="59">59</a>Queste cose disse nella sinagoga, insegnando a Capernaum.</span> <span class="verse"><a name="60">60</a>Udito questo, molti dei suoi discepoli dissero: »Questo parlare è duro, chi lo può capire?«.</span> <span class="verse"><a name="61">61</a>Ma Gesú, conoscendo in se stesso che i suoi discepoli mormoravano di questo, disse loro: »Questo vi scandalizza?</span> <span class="verse"><a name="62">62</a>Che sarebbe dunque se doveste vedere il Figlio delluomo salire dove era prima?</span> <span class="verse"><a name="63">63</a>E lo Spirito che vivifica, la carne non giova a nulla; le parole che vi dico sono spirito e vita.</span> <span class="verse"><a name="64">64</a>Ma vi sono alcuni tra voi che non credono«, Gesú infatti sapeva fin dal principio chi erano coloro che non credevano, e chi era colui che lo avrebbe tradito;</span> <span class="verse"><a name="65">65</a>e diceva: »Per questo vi ho detto che nessuno può venire a me se non gli è dato dal Padre mio«.</span> <span class="verse"><a name="66">66</a>Da quel momento molti dei suoi discepoli si tirarono indietro e non andavano più con lui</span> <span class="verse"><a name="67">67</a>Allora Gesú disse ai dodici: »Volete andarvene anche voi?«.</span> <span class="verse"><a name="68">68</a>E Simon Pietro gli rispose: »Signore, da chi ce ne andremo? Tu hai parole di vita eterna.</span> <span class="verse"><a name="69">69</a>E noi abbiamo creduto e abbiamo conosciuto che tu sei il Cristo, il Figlio del Dio vivente«.</span> <span class="verse"><a name="70">70</a>Gesú rispose loro: »Non ho io scelto voi dodici? Eppure uno di voi è un diavolo«.</span> <span class="verse"><a name="71">71</a>Or egli alludeva a Giuda Iscariota, figlio di Simone, perché egli stava per tradirlo, quantunque fosse uno dei dodici.</span> </p></div</div></div></body></html>