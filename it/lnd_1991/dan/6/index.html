<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/dan/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/dan">Daniel</a> &gt <strong>Chapter 6</strong></div><p><span class="verse"><a name="1">1</a>Piacque a Dario di stabilire sul regno centoventi satrapi, i quali fossero preposti su tutto il regno,</span> <span class="verse"><a name="2">2</a>e sopra di loro tre prefetti, di cui uno era Daniele, ai quali quei satrapi dovevano render conto, perché il re non ne soffrisse alcun danno.</span> <span class="verse"><a name="3">3</a>Ora questo Daniele eccelleva sugli altri prefetti e satrapi, perché in lui cera uno spirito superiore, e il re pensava di stabilirlo sopra tutto il regno.</span> <span class="verse"><a name="4">4</a>Allora i prefetti e i satrapi cercarono di trovare un pretesto contro Daniele riguardo lamministrazione del regno, ma non poterono trovare alcun pretesto o corruzione, perché egli era fedele e non si potè trovare in lui alcun errore o corruzione.</span> <span class="verse"><a name="5">5</a>Allora quegli uomini dissero: »Non troveremo mai nessun pretesto contro questo Daniele, eccetto che lo troviamo contro di lui nella legge stessa del suo Dio«.</span> <span class="verse"><a name="6">6</a>Allora quei prefetti e satrapi si radunarono tumultuosamente presso il re e gli dissero: »O re Dario, possa tu vivere per sempre!</span> <span class="verse"><a name="7">7</a>Tutti i prefetti del regno, i governatori e i satrapi, i consiglieri e i comandanti si sono consultati insieme per promulgare un editto reale e fare un fermo decreto, in base ai quali chiunque durante trenta giorni rivolgerà una richiesta a qualsiasi dio o uomo allinfuori di te, o re, sia gettato nella fossa dei leoni.</span> <span class="verse"><a name="8">8</a>Ora, o re, promulga il decreto e firma il documento, in modo che non possa essere cambiato in conformità alla legge dei Medi e dei Persiani, che è irrevocabile«.</span> <span class="verse"><a name="9">9</a>Il re Dario quindi firmò il documento e il decreto.</span> <span class="verse"><a name="10">10</a>Quando Daniele seppe che il documento era stato firmato, entrò in casa sua. Quindi nella sua camera superiore, con le sue finestre aperte verso Gerusalemme, tre volte al giorno si inginocchiava, pregava e rendeva grazie al suo Dio, come era solito fare prima.</span> <span class="verse"><a name="11">11</a>Allora quegli uomini accorsero tumultuosamente e trovarono Daniele che stava pregando e supplicando il suo Dio.</span> <span class="verse"><a name="12">12</a>Cosí si avvicinarono al re e parlarono davanti a lui del decreto reale: »Non hai tu firmato un decreto in base al quale chiunque durante trenta giorni farà una richiesta a qualsiasi dio o uomo allinfuori di te, o re, sarebbe gettato nella fossa dei leoni?«. Il re rispose e disse: »La cosa è stabilita in conformità alla legge dei Medi e dei Persiani, che non può essere alterata«.</span> <span class="verse"><a name="13">13</a>Allora quelli ripresero a dire davanti al re: »Daniele, che è uno degli esuli di Giuda, non mostra alcun riguardo per te, o re, o per il decreto che hai firmato ma rivolge suppliche al suo Dio tre volte al giorno«.</span> <span class="verse"><a name="14">14</a>Alludire ciò, il re ne fu grandemente dispiaciuto e si mise in cuore di liberare Daniele, e fino al tramonto del sole si affaticò per strapparlo dalle loro mani.</span> <span class="verse"><a name="15">15</a>Ma quegli uomini vennero tumultuosamente dal re e gli dissero: »Sappi, o re, che è legge dei Medi e dei Persiani che nessun decreto o editto promulgato dal re può essere cambiato«.</span> <span class="verse"><a name="16">16</a>Allora il re diede lordine e Daniele fu portato via e gettato nella fossa dei leoni. Ma il re parlò a Daniele e gli disse: »Il tuo Dio, che tu servi del continuo, sarà egli stesso a liberarti«.</span> <span class="verse"><a name="17">17</a>Poi fu portata una pietra che fu messa sulla bocca della fossa il re la sigillò con il suo anello e con lanello dei suoi grandi, perché la decisione riguardo a Daniele non fosse cambiata.</span> <span class="verse"><a name="18">18</a>Allora il re si ritirò nel suo palazzo e passò la notte digiunando, non fu portato davanti a lui alcun musicista e anche il sonno lo abbandonò.</span> <span class="verse"><a name="19">19</a>La mattina dopo il re si alzò molto presto e si recò in fretta alla fossa dei leoni.</span> <span class="verse"><a name="20">20</a>Giunto vicino alla fossa, chiamò Daniele con voce accorata il re prese a dire a Daniele: »Daniele, servo del Dio vivente, il tuo Dio, che tu servi del continuo ha potuto liberarti dai leoni?«.</span> <span class="verse"><a name="21">21</a>Allora Daniele disse al re: »O re, possa tu vivere per sempre!</span> <span class="verse"><a name="22">22</a>Il mio Dio ha mandato il suo angelo che ha chiuso le bocche dei leoni, ed essi non mi hanno fatto alcun male, perché sono stato trovato innocente davanti a lui; ma anche davanti a te, o re, non ho fatto alcun male«.</span> <span class="verse"><a name="23">23</a>Allora il re fu ripieno di gioia e ordinò di tirar fuori Daniele dalla fossa. Cosí Daniele fu tirato fuori dalla fossa e non si trovò su di lui alcuna lesione, perché aveva confidato nel suo Dio.</span> <span class="verse"><a name="24">24</a>Il re ordinò quindi che fossero fatti venire quegli uomini che avevano accusato Daniele e furono gettati nella fossa dei leoni, essi, i loro figli e le loro mogli. E, prima ancora che giungessero in fondo alla fossa, i leoni furono loro addosso e stritolarono tutte le loro ossa.</span> <span class="verse"><a name="25">25</a>Allora il re Dario scrisse a tutti i popoli, nazioni e lingue che abitavano su tutta la terra: »La vostra pace sia grande!</span> <span class="verse"><a name="26">26</a>Io decreto che in tutto il dominio del mio regno si tremi e si tema davanti al Dio di Daniele, perché egli è il Dio vivente, che sussiste in eterno. Il suo regno non sarà mai distrutto e il suo dominio non avrà mai fine.</span> <span class="verse"><a name="27">27</a>Egli libera, salva, e opera segni e prodigi in cielo e sulla terra; è lui che ha liberato Daniele dal potere dei leoni«.</span> <span class="verse"><a name="28">28</a>Cosí questo Daniele prosperò durante il regno di Dario e durante il regno di Ciro, il Persiano.</span> </p></div</div></div></body></html>