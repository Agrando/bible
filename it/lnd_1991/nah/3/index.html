<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/nah">Nahum</a> &gt <strong>Chapter 3</strong></div><p><span class="verse"><a name="1">1</a>Guai alla città sanguinaria, che è tutta piena di frode e di violenza e che non cessa di far preda!</span> <span class="verse"><a name="2">2</a>Schioccar di frusta, strepito assordante di ruote, di cavalli al galoppo e di carri sobbalzanti,</span> <span class="verse"><a name="3">3</a>cavalieri alla carica, spade fiammeggianti lance sfolgoranti, una moltitudine di uccisi, un gran numero di morti, cadaveri senza fine, si inciampa nei cadaveri.</span> <span class="verse"><a name="4">4</a>Tutto questo a motivo delle molte prostituzioni della seducente prostituta, maestra nelle arti magiche che vendeva le nazioni con le sue prostituzioni e i popoli con le sue arti magiche.</span> <span class="verse"><a name="5">5</a>»Ecco, io sono contro di te«, dice lEterno degli eserciti, »io alzerò i lembi della tua veste fin sulla faccia e mostrerò alle nazioni la tua nudità e ai regni la tua vergogna.</span> <span class="verse"><a name="6">6</a>Ti getterò addosso lordure, ti renderò spregevole e ti esporrò alla berlina.</span> <span class="verse"><a name="7">7</a>Avverrà che tutti quelli che ti vedranno fuggiranno da te e diranno: »Ninive è devastata! Chi la compiangerà?« Dove ti cercherò dei consolatori?«.</span> <span class="verse"><a name="8">8</a>Sei tu piú bella di No Amon, che si trova tra i canali del Nilo, circondata dalle acque, che aveva il mare per baluardo e il mare per mura?</span> <span class="verse"><a name="9">9</a>LEtiopia e lEgitto erano la sua forza e non aveva confini, Put, e i Libici erano i suoi alleati.</span> <span class="verse"><a name="10">10</a>Eppure anchessa è stata deportata, è andata in cattività; anche i suoi bambini sono stati sfracellati allimbocco di ogni strada; hanno gettato le sorti sui suoi nobili e tutti i suoi grandi sono stati legati con catene.</span> <span class="verse"><a name="11">11</a>Tu pure sarai ubriaca e ti nasconderai; tu pure cercherai un luogo fortificato davanti al nemico.</span> <span class="verse"><a name="12">12</a>Tutte le tue fortezze saranno come piante di fico con fichi primaticci; se sono scossi, cadono in bocca di chi li mangia.</span> <span class="verse"><a name="13">13</a>Ecco, le tue truppe in mezzo a te sono come donne; le porte del tuo paese sono spalancate davanti ai tuoi nemici, il fuoco ha divorato le sbarre delle tue porte.</span> <span class="verse"><a name="14">14</a>Attingi per te lacqua necessaria per lassedio, rinforza le tue fortificazioni entra nellargilla, pesta la malta, ripara la fornace per mattoni.</span> <span class="verse"><a name="15">15</a>Là il fuoco ti divorerà, la spada ti distruggerà; ti divorerà come una larva di cavalletta; moltiplicati come le larve di cavallette, moltiplicati come le cavallette.</span> <span class="verse"><a name="16">16</a>Hai moltiplicato i tuoi mercati piú delle stelle del cielo; le larve di cavallette spogliano ogni cosa e volano via.</span> <span class="verse"><a name="17">17</a>I tuoi principi sono come le cavallette, i tuoi ufficiali come sciami di locuste che si fermano tra le siepi in giorno di freddo; ma quando sorge il sole volano via, e non si sa in quale posto siano andate.</span> <span class="verse"><a name="18">18</a>O re dAssiria, i tuoi pastori dormono, i tuoi nobili riposano; il tuo popolo è disperso sui monti e nessuno li raduna.</span> <span class="verse"><a name="19">19</a>Non cè rimedio per la tua fatica, la tua piaga è mortale; tutti quelli che udranno parlare di te, batteranno mani sulla tua sorte. Su chi infatti non è passata continuamente la tua malvagità?</span> </p></div</div></div></body></html>