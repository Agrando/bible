<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/nah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/nah">Nahum</a> &gt <strong>Chapter 2</strong></div><p><span class="verse"><a name="1">1</a>E salito contro di te un devastatore. Custodisci bene la fortezza, sorveglia la strada, fortifica i tuoi lombi, raccogli tutta la tua forza.</span> <span class="verse"><a name="2">2</a>Poiché lEterno ristabilirà la gloria di Giacobbe e la gloria dIsraele, perché i predoni li hanno depredati e hanno distrutto i loro tralci.</span> <span class="verse"><a name="3">3</a>Lo scudo dei suoi prodi è tinto di rosso, i suoi uomini valorosi sono vestiti di scarlatto, nel giorno che egli prepara il ferro dei carri scintillerà come fuoco e si brandiranno le lance di cipresso.</span> <span class="verse"><a name="4">4</a>I carri si slanceranno furiosamente per le strade, si scorrazzeranno per le piazze; avranno laspetto di fiaccole, guizzeranno come folgori.</span> <span class="verse"><a name="5">5</a>Egli si ricorderà dei suoi uomini forti, ma essi inciamperanno nella loro marcia, si precipiteranno verso le mura e la difesa sarà preparata.</span> <span class="verse"><a name="6">6</a>Le porte dei fiumi saranno aperte e il palazzo crollerà.</span> <span class="verse"><a name="7">7</a>Colei che stava ferma sarà spogliata e portata via; le sue serve gemeranno come con voce di colombe, percuotendosi il petto.</span> <span class="verse"><a name="8">8</a>Anche se Ninive dei tempi passati era come un serbatoio dacqua, ora fuggono. »Fermatevi, fermatevi!«, gridano, ma nessuno si volta.</span> <span class="verse"><a name="9">9</a>Depredate largento, depredate loro! Ci sono tesori senza fine, ricchezze di ogni oggetto prezioso.</span> <span class="verse"><a name="10">10</a>Essa è desolata, vuota e devastata, il cuore viene meno, le ginocchia vacillano, cè gran dolore in tutti i lombi, e tutti i loro volti impallidiscono.</span> <span class="verse"><a name="11">11</a>Dovè il covo dei leoni, il luogo dove si nutrivano i leoncelli, dove si aggiravano il leone, la leonessa e i leoncini, senza che alcuno li spaventasse?</span> <span class="verse"><a name="12">12</a>Il leone sbranava per i suoi piccoli, strangolava per le sue leonesse e riempiva le sue tane di preda e i suoi covi di rapina.</span> <span class="verse"><a name="13">13</a>»Ecco, io sono contro di te«, dice lEterno degli eserciti, »io brucerò e ridurrò in fumo i tuoi carri e la spada divorerà i tuoi leoncelli; farò scomparire la tua rapina dalla terra e non si udrà piú la voce dei tuoi messaggeri«.</span> </p></div</div></div></body></html>