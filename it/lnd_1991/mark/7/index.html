<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 7</strong></div><p><span class="verse"><a name="1">1</a>Allora si riunirono intorno a lui i farisei e alcuni scribi venuti da Gerusalemme.</span> <span class="verse"><a name="2">2</a>E, avendo visto che alcuni dei suoi discepoli mangiavano il cibo con le mani impure, cioè non lavate, li accusarono.</span> <span class="verse"><a name="3">3</a>Infatti i farisei e tutti i Giudei non mangiano se non si sono prima lavate le mani con gran cura, attenendosi alla tradizione degli anziani;</span> <span class="verse"><a name="4">4</a>e, quando tornano dalla piazza, non mangiano senza prima essersi purificati. Ci sono molte altre cose, che sono tenuti ad osservare per tradizione: lavatura di coppe, di brocche, di vasi di rame e di letti.</span> <span class="verse"><a name="5">5</a>Poi i farisei e gli scribi gli domandarono: »Perché i tuoi discepoli non si comportano secondo la tradizione degli anziani, ma prendono il cibo senza lavarsi le mani?«.</span> <span class="verse"><a name="6">6</a>Ma egli, rispondendo, disse loro: »Ben profetizzò Isaia di voi, ipocriti, come sta scritto: »Questo popolo mi onora con le labbra, ma il loro cuore è lontano da me.</span> <span class="verse"><a name="7">7</a>Ma invano mi rendono un culto, insegnando dottrine che sono precetti di uomini"</span> <span class="verse"><a name="8">8</a>Trascurando infatti il comandamento di Dio, vi attenete alla tradizione degli uomini: lavatura di brocche e di coppe; e fate molte altre cose simili«.</span> <span class="verse"><a name="9">9</a>Disse loro ancora: »Voi siete abili nellannullare il comandamento di Dio, per osservare la vostra tradizione.</span> <span class="verse"><a name="10">10</a>Mosé infatti ha detto: »onora tuo padre e tua madre« e: »chi maledice il padre o la madre sia messo a morte«.</span> <span class="verse"><a name="11">11</a>Ma voi dite: »Se un uomo dice a suo padre o a sua madre: Tutto quello con cui potrei assisterti è Corban cioè unofferta a Dio«,</span> <span class="verse"><a name="12">12</a>non gli lasciate piú far nulla per suo padre o per sua madre,</span> <span class="verse"><a name="13">13</a>annullando cosí la parola di Dio con la vostra tradizione, che voi avete tramandata. E fate molte altre cose simili«.</span> <span class="verse"><a name="14">14</a>Poi, chiamata a sé tutta la folla, disse loro: »Ascoltatemi tutti ed intendete:</span> <span class="verse"><a name="15">15</a>Non cè nulla di esterno alluomo che, entrando in lui, possa contaminarlo; sono invece le cose che escono da lui che lo contaminano.</span> <span class="verse"><a name="16">16</a>Chi ha orecchi da udire, oda!«.</span> <span class="verse"><a name="17">17</a>Quando poi egli fu rientrato in casa, lontano dalla folla, i suoi discepoli lo interrogarono sul significato della parabola.</span> <span class="verse"><a name="18">18</a>Ed egli disse loro: »Siete anche voi cosí privi dintelligenza? Non capite voi che tutto ciò che dal di fuori entra nelluomo non può contaminarlo,</span> <span class="verse"><a name="19">19</a>perché non entra nel suo cuore, ma nel ventre, e poi se ne va nella fogna?«. Cosí dicendo, dichiarava puri tutti gli alimenti.</span> <span class="verse"><a name="20">20</a>Disse ancora: »Ciò che esce dalluomo, quello lo contamina.</span> <span class="verse"><a name="21">21</a>Dal di dentro infatti, cioè dal cuore degli uomini, procedono pensieri malvagi, adultéri, fornicazioni, omicidi,</span> <span class="verse"><a name="22">22</a>furti, cupidigie, malizie, frodi, insolenza, invidia, bestemmia, orgoglio, stoltezza.</span> <span class="verse"><a name="23">23</a>Tutte queste cose malvagie escono dal di dentro delluomo e lo contaminano«.</span> <span class="verse"><a name="24">24</a>Poi partí di là e andò nel territorio di Tiro e di Sidone, entrò in una casa e non voleva che alcuno lo sapesse, ma non potè restare nascosto.</span> <span class="verse"><a name="25">25</a>Infatti una donna, la cui figlia aveva uno spirito immondo, avendo sentito parlare di Gesú, venne e gli si gettò ai piedi.</span> <span class="verse"><a name="26">26</a>Or quella donna era greca, sirofenicia di origine, e lo pregava di scacciare il demone da sua figlia;</span> <span class="verse"><a name="27">27</a>ma Gesú le disse: »Lascia che si sazino prima i figli, perché non è bene prendere il pane dei figli e gettarlo ai cagnolini«.</span> <span class="verse"><a name="28">28</a>Ma ella rispose e gli disse: »Dici bene, o Signore, ma anche i cagnolini sotto la tavola mangiano delle briciole dei figli«.</span> <span class="verse"><a name="29">29</a>Allora egli le disse: »Per questa tua parola, va il demone è uscito da tua figlia«.</span> <span class="verse"><a name="30">30</a>Ed ella, tornata a casa sua, trovò la figlia coricata a letto, e il demone era uscito da lei.</span> <span class="verse"><a name="31">31</a>Poi Gesú, partito di nuovo dal territorio di Tiro e di Sidone, giunse al mare di Galilea, in mezzo al territorio della Decapoli.</span> <span class="verse"><a name="32">32</a>E gli presentarono un sordo che parlava a stento, pregandolo di imporgli le mani.</span> <span class="verse"><a name="33">33</a>Ed egli, condottolo in disparte, lontano dalla folla, gli mise le dita negli orecchi e, dopo aver sputato, gli toccò la lingua.</span> <span class="verse"><a name="34">34</a>Poi, alzati gli occhi al cielo, sospirò e gli disse: »Effata«, che vuol dire: »Apriti!«.</span> <span class="verse"><a name="35">35</a>E subito gli si aprirono gli orecchi si sciolse il nodo della sua lingua e parlava distintamente.</span> <span class="verse"><a name="36">36</a>E Gesú ordinò loro di non dirlo a nessuno; ma quanto piú lo vietava loro, tanto piú essi lo divulgavano.</span> <span class="verse"><a name="37">37</a>E, pieni di stupore, dicevano: »Egli ha fatto bene ogni cosa: egli fa udire i sordi e parlare i muti!«.</span> </p></div</div></div></body></html>