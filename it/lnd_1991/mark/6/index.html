<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 6</strong></div><p><span class="verse"><a name="1">1</a>Poi uscí di là e venne nella sua patria, e i suoi discepoli lo seguirono.</span> <span class="verse"><a name="2">2</a>E, venuto il sabato, si mise ad insegnare nella sinagoga. E molti, udendolo, stupivano e dicevano: »Da dove vengono a costui queste cose? Che sapienza è mai questa che gli è data? E come mai si compiono tali potenti opere per mano sua?</span> <span class="verse"><a name="3">3</a>Non è costui il falegname, il figlio di Maria, il fratello di Giacomo, di Iose, di Giuda e di Simone? E le sue sorelle non sono qui fra noi?«. Ed erano scandalizzati a causa di lui.</span> <span class="verse"><a name="4">4</a>Ma Gesú disse loro: »Nessun profeta è disonorato, se non nella sua patria, fra i suoi parenti e in casa sua«.</span> <span class="verse"><a name="5">5</a>E non potè fare lí alcuna opera potente, salvo che guarire pochi infermi, imponendo loro le mani.</span> <span class="verse"><a name="6">6</a>E si meravigliava della loro incredulità; e andava in giro per i villaggi, insegnando.</span> <span class="verse"><a name="7">7</a>Poi egli chiamò a sé i dodici e cominciò a mandarli a due a due; e diede loro potere sugli spiriti immondi.</span> <span class="verse"><a name="8">8</a>E ordinò loro che non prendessero nulla per il viaggio, eccetto un bastone soltanto: né sacca né pane né denaro nella cintura;</span> <span class="verse"><a name="9">9</a>e che fossero calzati di sandali e non indossassero due tuniche.</span> <span class="verse"><a name="10">10</a>Disse loro ancora: »Dovunque entrate in una casa, fermatevi lí, finché non partiate da quel luogo.</span> <span class="verse"><a name="11">11</a>Se poi alcuni non vi ricevono e non vi ascoltano, andando via di là, scuotete la polvere dai vostri piedi in testimonianza contro di loro. In verità vi dico che nel giorno del giudizio Sodoma e Gomorra saranno trattate con piú tolleranza che quella città«.</span> <span class="verse"><a name="12">12</a>Cosí partiti, predicavano che la gente si doveva ravvedere;</span> <span class="verse"><a name="13">13</a>e scacciavano molti demoni e ungevano con olio molti infermi, e li guarivano.</span> <span class="verse"><a name="14">14</a>Ora il re Erode sentí parlare di Gesú, perché il suo nome era diventato celebre, e diceva: »Quel Giovanni che battezzava è risuscitato dai morti; e perciò le potenze miracolose operano in lui«.</span> <span class="verse"><a name="15">15</a>Altri dicevano: »E Elia«; ed altri: »E un profeta, o come uno dei profeti«.</span> <span class="verse"><a name="16">16</a>Ma Erode, udito questo, diceva: »Quel Giovanni, che io ho fatto decapitare, è risorto dai morti!«.</span> <span class="verse"><a name="17">17</a>Erode stesso infatti aveva fatto arrestare Giovanni e laveva tenuto legato in carcere a causa di Erodiade, moglie di Filippo suo fratello, perché egli laveva presa per moglie.</span> <span class="verse"><a name="18">18</a>Giovanni infatti diceva ad Erode: »Non ti è lecito di avere la moglie di tuo fratello«.</span> <span class="verse"><a name="19">19</a>Ed Erodiade gli portava rancore e volentieri lavrebbe fatto uccidere, ma non poteva.</span> <span class="verse"><a name="20">20</a>Erode infatti temeva Giovanni, sapendolo uomo giusto e santo, e lo proteggeva; e, dopo averlo udito, faceva molte cose e lo ascoltava volentieri.</span> <span class="verse"><a name="21">21</a>Ora, venuto un giorno propizio, Erode per il suo compleanno offrí un banchetto ai suoi grandi, ai comandanti e ai notabili della Galilea.</span> <span class="verse"><a name="22">22</a>La figlia di Erodiade stessa entrò e danzò, e piacque ad Erode e a coloro che erano a tavola con lui; allora il re disse alla fanciulla: »Domandami tutto ciò che vuoi e io te lo darò«.</span> <span class="verse"><a name="23">23</a>E le giurò: »Qualsiasi cosa mi chiederai, te la darò, fino alla metà del mio regno!«.</span> <span class="verse"><a name="24">24</a>Ella uscí, e disse a sua madre: »Che cosa devo chiedere?«. Quella rispose: »La testa di Giovanni Battista«.</span> <span class="verse"><a name="25">25</a>Ed ella, ritornata subito dal re, gli fece in fretta la richiesta, dicendo: »Io desidero che tu mi dia immediatamente, su un piatto, la testa di Giovanni Battista«.</span> <span class="verse"><a name="26">26</a>E il re, sebbene ne fosse molto rattristato, a motivo del giuramento e per rispetto dei convitati, non volle opporle un rifiuto.</span> <span class="verse"><a name="27">27</a>Cosí il re mandò subito una guardia, con lordine di portargli la testa di Giovanni.</span> <span class="verse"><a name="28">28</a>E quegli andò, lo decapitò in prigione e portò la sua testa su un piatto e la diede alla fanciulla, e la fanciulla la diede a sua madre.</span> <span class="verse"><a name="29">29</a>E quando i suoi discepoli udirono ciò, vennero, presero il suo corpo e lo posero in un sepolcro.</span> <span class="verse"><a name="30">30</a>Ora gli apostoli si radunarono intorno a Gesú, e gli riferirono tutto quello che avevano fatto ed insegnato.</span> <span class="verse"><a name="31">31</a>Ed egli disse loro: »Venite in disparte in un luogo solitario e riposatevi un po«. Poichè era tanta la gente che andava e veniva, che essi non avevano neppure il tempo di mangiare.</span> <span class="verse"><a name="32">32</a>Partirono quindi in barca verso un luogo solitario e appartato.</span> <span class="verse"><a name="33">33</a>La folla però li vide partire, e molti lo riconobbero, e da tutte le città accorsero là a piedi ed arrivarono prima di loro, e si strinsero intorno a lui.</span> <span class="verse"><a name="34">34</a>E Gesú, sbarcato, vide una grande folla e ne ebbe compassione, perché erano come pecore senza pastore, e prese a insegnare loro molte cose.</span> <span class="verse"><a name="35">35</a>Ed essendo già tardi, i suoi discepoli gli si avvicinarono e gli dissero: »Questo luogo è deserto, ed è già tardi.</span> <span class="verse"><a name="36">36</a>Licenzia questa gente perché se ne vada nelle campagne e nei villaggi allintorno a comprarsi del pane, perché non ha nulla da mangiare«.</span> <span class="verse"><a name="37">37</a>Ma egli, rispondendo, disse loro: »Date voi a loro da mangiare«. Ed essi gli dissero: »Dobbiamo andare noi a comperare del pane per duecento denari e dare loro da mangiare?«.</span> <span class="verse"><a name="38">38</a>Ed egli disse loro: »Quanti pani avete? Andate a vedere«. Ed essi, accertatisi, dissero: »Cinque pani e due pesci«.</span> <span class="verse"><a name="39">39</a>Allora egli ordinò loro di farli accomodare tutti, per gruppi, sullerba verde.</span> <span class="verse"><a name="40">40</a>Cosí essi si sedettero in gruppi di cento e di cinquanta.</span> <span class="verse"><a name="41">41</a>Poi egli prese i cinque pani e i due pesci e, alzati gli occhi al cielo, li benedisse, quindi spezzò i pani e li diede ai suoi discepoli, perché li distribuissero loro; e divise pure i due pesci fra tutti.</span> <span class="verse"><a name="42">42</a>Mangiarono tutti a sazietà.</span> <span class="verse"><a name="43">43</a>E raccolsero dodici ceste piene di pezzi di pane e di resti dei pesci.</span> <span class="verse"><a name="44">44</a>Or coloro che avevano mangiato di quei pani erano cinquemila uomini.</span> <span class="verse"><a name="45">45</a>Subito dopo Gesú costrinse i suoi discepoli a salire nella barca e precederlo allaltra riva verso Betsaida, mentre egli licenziava la folla.</span> <span class="verse"><a name="46">46</a>Appena lebbe congedata, salí sul monte a pregare.</span> <span class="verse"><a name="47">47</a>Fattosi sera, la barca era in mezzo al mare ed egli era a terra tutto solo.</span> <span class="verse"><a name="48">48</a>E, vedendo i discepoli affaticarsi a remare, perché avevano il vento contrario, verso la quarta vigilia della notte, egli andò verso loro camminando sul mare, e voleva oltrepassarli.</span> <span class="verse"><a name="49">49</a>Ma essi, vedendolo camminare sul mare, pensavano che fosse un fantasma e si misero a gridare</span> <span class="verse"><a name="50">50</a>perché lo avevano visto tutti e si erano spaventati, ma egli subito parlò loro e disse: »Fatevi animo, sono io, non temete!«.</span> <span class="verse"><a name="51">51</a>Poi salí con loro sulla barca e il vento si calmò, ed essi erano enormemente stupiti in se stessi e si meravigliarono,</span> <span class="verse"><a name="52">52</a>perché non avevano capito il fatto dei pani, essendo il loro cuore indurito.</span> <span class="verse"><a name="53">53</a>Compiuta la traversata, giunsero nella contrada di Gennesaret e vi approdarono.</span> <span class="verse"><a name="54">54</a>E, scesi dalla barca, subito la gente lo riconobbe;</span> <span class="verse"><a name="55">55</a>e, percorrendo per tutta quella regione allintorno, incominciò a portare i malati sui lettucci, ovunque sentiva che si trovasse</span> <span class="verse"><a name="56">56</a>e dovunque egli giungeva, in villaggi, città o borgate, la gente metteva gli infermi sulle piazze e lo pregava di poter toccare almeno il lembo del suo vestito, e tutti quelli che lo toccavano erano guariti.</span> </p></div</div></div></body></html>