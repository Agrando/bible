<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 15</strong></div><p><span class="verse"><a name="1">1</a>E al mattino presto, i capi dei sacerdoti con gli anziani, gli scribi e tutto il sinedrio, tenuto consiglio, legarono Gesú, lo portarono via e lo consegnarono a Pilato.</span> <span class="verse"><a name="2">2</a>E Pilato gli domandò: »Sei tu il re dei Giudei?«. Ed egli, rispondendo, gli disse: »Tu lo dici«.</span> <span class="verse"><a name="3">3</a>E i capi dei sacerdoti lo accusavano di molte cose; ma egli non rispondeva nulla.</span> <span class="verse"><a name="4">4</a>Pilato lo interrogò di nuovo, dicendo: »Non rispondi nulla? Vedi di quante cose ti accusano?«.</span> <span class="verse"><a name="5">5</a>Ma Gesú non rispose piú nulla, tanto che Pilato ne rimase meravigliato.</span> <span class="verse"><a name="6">6</a>Or ad ogni festa era solito rilasciare loro un prigioniero, chiunque essi chiedessero.</span> <span class="verse"><a name="7">7</a>Vi era allora in prigione un tale chiamato Barabba, insieme ad altri compagni ribelli, i quali avevano commesso un omicidio durante una sommossa.</span> <span class="verse"><a name="8">8</a>E la folla, gridando, cominciò a domandare che facesse come aveva sempre fatto per loro.</span> <span class="verse"><a name="9">9</a>Allora Pilato rispose loro, dicendo: »Volete che vi liberi il re dei Giudei?«.</span> <span class="verse"><a name="10">10</a>Perché sapeva che i capi dei sacerdoti glielo avevano consegnato per invidia.</span> <span class="verse"><a name="11">11</a>Ma i capi dei sacerdoti incitarono la folla a chiedere piuttosto che liberasse loro Barabba.</span> <span class="verse"><a name="12">12</a>E Pilato, prendendo di nuovo la parola, disse loro: »Che volete dunque che faccia di colui che voi chiamate il re dei Giudei?«.</span> <span class="verse"><a name="13">13</a>Ed essi gridarono di nuovo: »Crocifiggilo!«.</span> <span class="verse"><a name="14">14</a>E Pilato disse loro: »Ma che male ha fatto?«. Essi allora gridarono ancora piú forte: »Crocifiggilo!«.</span> <span class="verse"><a name="15">15</a>Perciò Pilato, volendo soddisfare la folla, liberò loro Barabba. E, dopo aver flagellato Gesú, lo consegnò loro perché fosse crocifisso.</span> <span class="verse"><a name="16">16</a>Allora i soldati lo condussero nel cortile interno, cioè nel pretorio, e convocarono lintera coorte.</span> <span class="verse"><a name="17">17</a>Lo vestirono di porpora e, intrecciata una corona di spine, gliela misero sul capo.</span> <span class="verse"><a name="18">18</a>Cominciarono poi a salutarlo dicendo: »Salve, re dei Giudei!«.</span> <span class="verse"><a name="19">19</a>E gli percuotevano il capo con una canna, gli sputavano addosso e, piegando le ginocchia, lo adoravano.</span> <span class="verse"><a name="20">20</a>Dopo averlo schernito, lo spogliarono della porpora e lo rivestirono delle sue vesti, poi lo portarono fuori per crocifiggerlo.</span> <span class="verse"><a name="21">21</a>E costrinsero un passante, un certo Simone di Cirene che tornava dalla campagna, padre di Alessandro e di Rufo, perché portasse la sua croce.</span> <span class="verse"><a name="22">22</a>Poi condussero Gesú al luogo detto Golgota che significa: Luogo del teschio.</span> <span class="verse"><a name="23">23</a>Gli diedero da bere del vino mescolato con mirra, ma egli non lo prese.</span> <span class="verse"><a name="24">24</a>E, dopo averlo crocifisso, spartirono le sue vesti, tirandole a sorte, per sapere che cosa toccasse a ciascuno.</span> <span class="verse"><a name="25">25</a>Era lora terza quando lo crocifissero.</span> <span class="verse"><a name="26">26</a>E liscrizione che indicava il motivo della condanna, posta sopra lui, diceva: »il re dei Giudei«</span> <span class="verse"><a name="27">27</a>Crocifissero pure con lui due ladroni, uno alla sua destra e laltro alla sua sinistra.</span> <span class="verse"><a name="28">28</a>Cosí si adempí la Scrittura che dice: »Egli è stato annoverato fra i malfattori«.</span> <span class="verse"><a name="29">29</a>E coloro che passavano lí vicino lo ingiuriavano, scuotendo il capo e dicendo: »Eh, tu che distruggi il tempio e in tre giorni lo riedifichi</span> <span class="verse"><a name="30">30</a>salva te stesso e scendi giú dalla croce!«.</span> <span class="verse"><a name="31">31</a>Similmente anche i capi dei sacerdoti con gli scribi, beffandosi, dicevano tra di loro: »Egli ha salvato gli altri, e non può salvare se stesso.</span> <span class="verse"><a name="32">32</a>Il Cristo, il re dIsraele, scenda ora dalla croce, affinché lo vediamo e crediamo«. Anche quelli che erano stati crocifissi con lui, lo ingiuriavano.</span> <span class="verse"><a name="33">33</a>Poi, venuta lora sesta, si fece buio su tutto il paese fino allora nona.</span> <span class="verse"><a name="34">34</a>E allora nona, Gesú gridò a gran voce: »Eloì, Eloì, lammà sabactanì?«. Che, tradotto vuol dire: »Dio mio, Dio mio, perché mi hai abbandonato?.«.</span> <span class="verse"><a name="35">35</a>E alcuni degli astanti, udito ciò, dicevano: »Ecco, egli chiama Elia!«.</span> <span class="verse"><a name="36">36</a>Allora uno di loro accorse, inzuppò una spugna nellaceto e, postala su una canna, gli diede da bere, dicendo: »Lasciate, vediamo se viene Elia a tirarlo giú«.</span> <span class="verse"><a name="37">37</a>Ma Gesú, emesso un forte grido, rese lo spirito.</span> <span class="verse"><a name="38">38</a>Allora il velo del tempio, si squarciò in due, dallalto in basso.</span> <span class="verse"><a name="39">39</a>E il centurione che stava di fronte a Gesú, visto che dopo aver gridato cosí aveva reso lo spirito, disse: »Veramente questuomo era Figlio di Dio«.</span> <span class="verse"><a name="40">40</a>Vi erano pure delle donne che guardavano da lontano, fra di esse vi erano Maria Maddalena e Maria madre di Giacomo il minore e di Iose e Salome</span> <span class="verse"><a name="41">41</a>che lo seguivano e lo servivano quando era in Galilea; e ce nerano molte altre che erano salite con lui a Gerusalemme.</span> <span class="verse"><a name="42">42</a>Poi, avvicinandosi ormai la sera, poiché era la Preparazione, cioè la vigilia del sabato,</span> <span class="verse"><a name="43">43</a>Giuseppe dArimatea, un rispettabile membro del consiglio, che aspettava anchegli il regno di Dio, andò coraggiosamente da Pilato e domandò il corpo di Gesú.</span> <span class="verse"><a name="44">44</a>E Pilato si meravigliò che fosse già morto. E, chiamato il centurione, gli domandò se fosse morto da molto tempo.</span> <span class="verse"><a name="45">45</a>E, rassicurato dal centurione, concesse il corpo a Giuseppe.</span> <span class="verse"><a name="46">46</a>E questi, comperato un lenzuolo e deposto Gesú dalla croce, lo avvolse nel lenzuolo e lo mise in un sepolcro che era stato scavato nella roccia; poi rotolò una pietra davanti allentrata del sepolcro.</span> <span class="verse"><a name="47">47</a>E Maria Maddalena e Maria, madre di Iose, osservavano dove egli veniva deposto.</span> </p></div</div></div></body></html>