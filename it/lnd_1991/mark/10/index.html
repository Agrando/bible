<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 10</strong></div><p><span class="verse"><a name="1">1</a>Poi, partendo di là, si recò nel territorio della Giudea lungo il Giordano, e di nuovo le folle si radunarono intorno a lui, ed egli nuovamente, come al solito, le ammaestrava.</span> <span class="verse"><a name="2">2</a>E i farisei, per metterlo alla prova, gli domandarono: »E lecito al marito ripudiare la moglie?«.</span> <span class="verse"><a name="3">3</a>Ed egli, rispondendo, disse loro: »Che cosa vi ha comandato Mosè?«.</span> <span class="verse"><a name="4">4</a>Essi dissero: »Mosè ha permesso di scrivere un atto di divorzio e di ripudiare la moglie«.</span> <span class="verse"><a name="5">5</a>E Gesú, rispondendo, disse loro: »Fu a causa della durezza del vostro cuore che egli scrisse questa disposizione;</span> <span class="verse"><a name="6">6</a>ma al principio della creazione, Dio li fece maschio e femmina.</span> <span class="verse"><a name="7">7</a>Perciò luomo lascerà suo padre e sua madre e si unirà a sua moglie;</span> <span class="verse"><a name="8">8</a>e i due diverranno una stessa carne; cosí non sono piú due, ma una sola carne.</span> <span class="verse"><a name="9">9</a>Luomo dunque non separi ciò che Dio ha unito!«.</span> <span class="verse"><a name="10">10</a>E in casa i suoi discepoli lo interrogarono di nuovo su questo argomento.</span> <span class="verse"><a name="11">11</a>Allora egli disse loro: »Chiunque manda via la propria moglie e ne sposa unaltra, commette adulterio contro di lei.</span> <span class="verse"><a name="12">12</a>Similmente, se la moglie lascia il proprio marito e ne sposa un altro, commette adulterio«.</span> <span class="verse"><a name="13">13</a>Allora, gli furono presentati dei fanciulli, perché li toccasse, ma i discepoli sgridavano coloro che li portavano.</span> <span class="verse"><a name="14">14</a>E Gesú, nel vedere ciò, si indignò, e disse loro: »Lasciate che i piccoli fanciulli vengano a me e non glielo impedite, perché di tali è il regno di Dio.</span> <span class="verse"><a name="15">15</a>In verità vi dico che chiunque non riceve il regno di Dio come un piccolo fanciullo, non entrerà in esso«.</span> <span class="verse"><a name="16">16</a>E, presili in braccio, li benedisse, imponendo loro le mani.</span> <span class="verse"><a name="17">17</a>Ora, mentre stava per mettersi in viaggio, un tale gli corse incontro; e inginocchiatosi davanti a lui, gli chiese: »Maestro buono, cosa devo fare per ereditare la vita eterna?«.</span> <span class="verse"><a name="18">18</a>E Gesú gli disse: »Perché mi chiami buono? Nessuno è buono, tranne uno solo, cioè Dio.</span> <span class="verse"><a name="19">19</a>Tu conosci i comandamenti: »Non commettere adulterio. Non uccidere. Non rubare. Non dire falsa testimonianza. Non frodare. Onora tuo padre e tua madre««.</span> <span class="verse"><a name="20">20</a>Ed egli, rispondendo, gli disse: »Maestro, tutte queste cose le ho osservate fin dalla mia fanciullezza«.</span> <span class="verse"><a name="21">21</a>Allora Gesú, fissandolo nel volto, lamò e gli disse: »Una cosa ti manca; va, vendi tutto quello che hai e dallo ai poveri, e avrai un tesoro nel cielo; poi vieni, prendi la tua croce e seguimi«.</span> <span class="verse"><a name="22">22</a>Ma egli, rattristatosi per quella parola, se ne andò dolente, perché aveva molti beni.</span> <span class="verse"><a name="23">23</a>Allora Gesú, volgendo lo sguardo attorno, disse ai suoi discepoli: »Quanto difficilmente coloro che hanno delle ricchezze entreranno nel regno di Dio!«.</span> <span class="verse"><a name="24">24</a>E i discepoli sbigottirono alle sue parole. Ma Gesú, prendendo di nuovo la parola, disse loro: »Figli, quanto è difficile, per coloro che confidano nelle ricchezze entrare nel regno di Dio.</span> <span class="verse"><a name="25">25</a>E piú facile che un cammello passi per la cruna, di un ago, che un ricco entri nel regno di Dio«.</span> <span class="verse"><a name="26">26</a>Ed essi, ancora piú stupiti, dicevano fra di loro: »E chi dunque può essere salvato?«.</span> <span class="verse"><a name="27">27</a>Ma Gesú, fissando lo sguardo su di loro, disse: »Questo è impossibile agli uomini, ma non a Dio, perché ogni cosa è possibile a Dio«,</span> <span class="verse"><a name="28">28</a>E Pietro prese a dirgli: »Ecco, noi abbiamo lasciato ogni cosa e ti abbiamo seguito«.</span> <span class="verse"><a name="29">29</a>Allora Gesú, rispondendo, disse: »Io vi dico in verità che non cè nessuno che abbia lasciato casa o fratelli o sorelle o padre o madre o moglie o figli o poderi per amor mio e dellevangelo,</span> <span class="verse"><a name="30">30</a>che non riceva il centuplo ora, in questo tempo, in case, fratelli, sorelle madre, figli e poderi, insieme a persecuzioni e, nel secolo a venire, la vita eterna.</span> <span class="verse"><a name="31">31</a>Ma molti primi saranno ultimi, e molti ultimi saranno primi«.</span> <span class="verse"><a name="32">32</a>Or essi si trovavano in viaggio per salire a Gerusalemme, e Gesú li precedeva, ed essi erano sgomenti e lo seguivano con timore. Ed egli presi nuovamente i dodici in disparte, prese a dir loro quello che gli sarebbe accaduto:</span> <span class="verse"><a name="33">33</a>»Ecco, noi saliamo a Gerusalemme e il Figlio delluomo sarà dato nelle mani dei capi dei sacerdoti e degli scribi; ed essi lo condanneranno a morte e lo consegneranno nelle mani dei gentili,</span> <span class="verse"><a name="34">34</a>i quali lo scherniranno, lo flagelleranno, gli sputeranno addosso e luccideranno, ma il terzo giorno egli risusciterà«.</span> <span class="verse"><a name="35">35</a>Allora Giacomo e Giovanni, figli di Zebedeo, si accostarono a lui, dicendo: »Maestro, noi desideriamo che tu faccia per noi ciò che ti chiederemo«.</span> <span class="verse"><a name="36">36</a>Ed egli disse loro: »Che volete che io vi faccia?«.</span> <span class="verse"><a name="37">37</a>Essi gli dissero: »Concedici di sedere uno alla tua destra e laltro alla tua sinistra nella tua gloria«.</span> <span class="verse"><a name="38">38</a>E Gesú disse loro: »Voi non sapete quello che domandate. Potete voi bere il calice che io berrò ed essere battezzati del battesimo di cui io sono battezzato?«. Essi gli dissero: »Sí, lo possiamo«.</span> <span class="verse"><a name="39">39</a>E Gesú disse loro: »Voi certo berrete il calice che io bevo e sarete battezzati del battesimo di cui io sono battezzato,</span> <span class="verse"><a name="40">40</a>ma quanto a sedere alla mia destra o alla mia sinistra, non sta a me darlo, ma è per coloro ai quali è stato preparato«.</span> <span class="verse"><a name="41">41</a>Udito ciò, gli altri dieci cominciarono ad indignarsi contro Giacomo e Giovanni.</span> <span class="verse"><a name="42">42</a>Ma Gesú, chiamatili a sé, disse loro: »Voi sapete che coloro che sono ritenuti i sovrani delle nazioni le signoreggiano, e i loro grandi esercitano dominio su di esse;</span> <span class="verse"><a name="43">43</a>ma tra voi non sarà cosí; anzi chiunque vorrà diventare grande tra voi, sarà vostro servo;</span> <span class="verse"><a name="44">44</a>e chiunque fra voi vorrà essere il primo, sarà schiavo di tutti.</span> <span class="verse"><a name="45">45</a>Poiché anche il Figlio delluomo non è venuto per essere servito, ma per servire e per dare la sua vita come prezzo di riscatto per molti«.</span> <span class="verse"><a name="46">46</a>Giunsero cosí a Gerico. E come egli usciva da Gerico con i suoi discepoli e con una grande folla, un certo figlio di Timeo, Bartimeo il cieco, sedeva lungo la strada mendicando.</span> <span class="verse"><a name="47">47</a>Or avendo udito che chi passava era Gesú il Nazareno, cominciò a gridare e a dire: »Gesú, Figlio di Davide, abbi pietà di me!«.</span> <span class="verse"><a name="48">48</a>Molti lo sgridavano affinché tacesse ma egli gridava ancora piú forte: »Figlio di Davide, abbi pietà di me!«.</span> <span class="verse"><a name="49">49</a>E Gesú, fermatosi, ordinò che lo si chiamasse. Chiamarono dunque il cieco dicendogli: »Fatti animo, alzati, egli ti chiama!«.</span> <span class="verse"><a name="50">50</a>Allora egli, gettando via il suo vestito, si alzò e venne a Gesú.</span> <span class="verse"><a name="51">51</a>E Gesú, rivolgendogli la parola, disse: »Che vuoi che io ti faccia?«. Il cieco gli disse: »Rabboni, che io recuperi la vista!«.</span> <span class="verse"><a name="52">52</a>E Gesú gli disse: »Va la tua fede a ti ha guarito«. E in quellistante recuperò la vista e si mise a seguire Gesú per la via.</span> </p></div</div></div></body></html>