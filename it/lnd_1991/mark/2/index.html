<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 2</strong></div><p><span class="verse"><a name="1">1</a>Alcuni giorni dopo, egli entrò di nuovo in Capernaum e si venne a sapere che egli si trovava in casa;</span> <span class="verse"><a name="2">2</a>e subito si radunò tanta gente da non trovare piú posto neppure davanti alla porta; ed egli annunziava loro la parola.</span> <span class="verse"><a name="3">3</a>Allora vennero da lui alcuni a presentargli un paralitico, portato da quattro uomini</span> <span class="verse"><a name="4">4</a>Ma, non potendo accostarsi a lui a causa della folla, scoperchiarono il tetto sul punto ove era Gesú e, fatta unapertura, calarono il lettuccio sul quale giaceva il paralitico.</span> <span class="verse"><a name="5">5</a>Come Gesú vide la loro fede, disse al paralitico: »Figliolo, i tuoi peccati ti sono perdonati!«.</span> <span class="verse"><a name="6">6</a>Or vi erano là seduti alcuni scribi i quali ragionavano in cuor loro:</span> <span class="verse"><a name="7">7</a>»Perché mai costui parla in questo modo? Egli bestemmia. Chi può perdonare i peccati, se non Dio solo?«.</span> <span class="verse"><a name="8">8</a>Ma Gesú, avendo subito conosciuto nel suo spirito che ragionavano queste cose dentro di sé, disse loro: »Perché ragionate voi queste cose nei vostri cuori?</span> <span class="verse"><a name="9">9</a>Che cosa è piú facile dire al paralitico: »I tuoi peccati ti sono perdonati«, oppure dire: »Alzati, prendi il tuo lettuccio e cammina«.</span> <span class="verse"><a name="10">10</a>Ora, affinché sappiate che il Figlio delluomo ha potestà di perdonare i peccati in terra,</span> <span class="verse"><a name="11">11</a>io ti dico (disse al paralitico): Alzati, prendi il tuo lettuccio e vattene a casa tua«.</span> <span class="verse"><a name="12">12</a>Ed egli si alzò immediatamente, prese il suo lettuccio e uscí in presenza di tutti, cosí che tutti stupivano e glorificavano Dio dicendo: »Non abbiamo mai visto nulla di simile!«.</span> <span class="verse"><a name="13">13</a>Gesú uscí di nuovo lungo il mare e tutta la folla veniva a lui, ed egli li ammaestrava.</span> <span class="verse"><a name="14">14</a>Nel passare vide Levi figlio di Alfeo, che sedeva al banco delle imposte, e gli disse: »Seguimi!«. Ed egli, alzatosi, lo seguí.</span> <span class="verse"><a name="15">15</a>Or avvenne che mentre egli era a tavola in casa di Levi, molti pubblicani e peccatori si misero a tavola con Gesú e con i suoi discepoli; infatti erano molti quelli che lo seguivano.</span> <span class="verse"><a name="16">16</a>Allora gli scribi e i farisei, vedendolo mangiare con i pubblicani e con i peccatori, dissero ai suoi discepoli: »Come mai mangia e beve egli in compagnia dei pubblicani e dei peccatori?«.</span> <span class="verse"><a name="17">17</a>E Gesú, udito ciò, disse loro: »Non sono i sani che hanno bisogno del medico, ma i malati; io non sono venuto a chiamare i giusti, ma i peccatori a ravvedimento«.</span> <span class="verse"><a name="18">18</a>Allora i discepoli di Giovanni e quelli dei farisei stavano digiunando. Ora essi vennero da Gesú e gli dissero: »Perché i discepoli di Giovanni e quelli dei farisei digiunano mentre i tuoi discepoli non digiunano?«.</span> <span class="verse"><a name="19">19</a>E Gesú disse loro: »Possono forse gli amici dello sposo digiunare, mentre lo sposo è con loro? Per tutto il tempo che hanno lo sposo con loro, non possono digiunare.</span> <span class="verse"><a name="20">20</a>Ma verranno i giorni in cui sarà loro tolto lo sposo, e allora in quei giorni digiuneranno.</span> <span class="verse"><a name="21">21</a>Nessuno cuce un pezzo di stoffa nuova sopra un vestito vecchio, altrimenti il pezzo nuovo porta via lintero rattoppo e lo strappo si fa peggiore.</span> <span class="verse"><a name="22">22</a>Cosí, nessuno mette vino nuovo in otri vecchi, altrimenti il vino nuovo rompe gli otri, il vino si spande e gli otri si perdono; ma il vino nuovo va messo in otri nuovi«.</span> <span class="verse"><a name="23">23</a>Or avvenne che in giorno di sabato egli passava per i campi, e i suoi discepoli, strada facendo, si misero a svellere delle spighe.</span> <span class="verse"><a name="24">24</a>E i farisei gli dissero: »Guarda, perché fanno ciò che non è lecito in giorno di sabato?«.</span> <span class="verse"><a name="25">25</a>Ma egli disse loro: »Non avete mai letto ciò che fece Davide, quando si trovò nel bisogno ed ebbe fame, lui e quelli con lui?</span> <span class="verse"><a name="26">26</a>Come egli entrò nella casa di Dio, al tempo del sommo sacerdote Abiatar, e mangiò i pani di presentazione che non è lecito mangiare se non ai sacerdoti, e ne diede anche a quelli che erano con lui?«.</span> <span class="verse"><a name="27">27</a>Poi disse loro: »Il sabato è fatto per luomo e non luomo per il sabato.</span> <span class="verse"><a name="28">28</a>Perciò il Figlio delluomo è signore anche del sabato«.</span> </p></div</div></div></body></html>