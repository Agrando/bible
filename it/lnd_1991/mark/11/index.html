<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/mark">Mark</a> &gt <strong>Chapter 11</strong></div><p><span class="verse"><a name="1">1</a>Ora quando furono giunti vicino a Gerusalemme, verso Betfage e Betania, presso il monte degli Ulivi, Gesú mandò due dei suoi discepoli,</span> <span class="verse"><a name="2">2</a>dicendo loro: »Andate nel villaggio che vi sta di fronte e, appena entrati in esso, troverete un puledro dasino legato, sul quale nessuno è ancora salito; scioglietelo e conducetelo da me.</span> <span class="verse"><a name="3">3</a>E se qualcuno vi dice: »Perché fate questo?«. Rispondete: »Il Signore ne ha bisogno. Lo rimanderà qui subito««.</span> <span class="verse"><a name="4">4</a>Essi dunque andarono e trovarono il puledro legato vicino ad una porta, fuori sulla strada, e lo sciolsero.</span> <span class="verse"><a name="5">5</a>Alcuni dei presenti dissero loro: »Cosa fate? Perché sciogliete il puledro?«.</span> <span class="verse"><a name="6">6</a>Ed essi risposero loro come Gesú aveva loro indicato, e quelli li lasciarono andare.</span> <span class="verse"><a name="7">7</a>Allora essi condussero il puledro a Gesú, vi posero sopra i loro mantelli, ed egli vi si sedette sopra.</span> <span class="verse"><a name="8">8</a>E molti stendevano i loro vestiti sulla strada, e altri tagliavano rami dagli alberi e li spargevano sulla strada.</span> <span class="verse"><a name="9">9</a>E tanto quelli che precedevano come quelli che seguivano, gridando, dicevano: »Osanna! Benedetto colui che viene nel nome del Signore!</span> <span class="verse"><a name="10">10</a>Benedetto il regno di Davide nostro padre, che viene nel nome del Signore. Osanna nei luoghi altissimi!«.</span> <span class="verse"><a name="11">11</a>Cosí Gesú entrò in Gerusalemme e nel tempio; e, dopo aver osservato bene ogni cosa, essendo ormai tardi, uscí con i dodici diretto a Betania.</span> <span class="verse"><a name="12">12</a>Il giorno seguente, usciti da Betania, egli ebbe fame.</span> <span class="verse"><a name="13">13</a>E, vedendo da lontano un fico che aveva delle foglie, andò a vedere se vi trovasse qualcosa; ma, avvicinatosi ad esso, non vi trovò altro che foglie, perché non era il tempo dei fichi.</span> <span class="verse"><a name="14">14</a>Allora Gesú, rivolgendosi al fico, disse: »Nessuno mangi mai piú frutto da te in eterno«. E i suoi discepoli ludirono.</span> <span class="verse"><a name="15">15</a>Cosí giunsero a Gerusalemme. E Gesú, entrato nel tempio, cominciò a scacciare quelli che nel tempio vendevano e compravano e rovesciò le tavole dei cambiamonete e le sedie dei venditori di colombi.</span> <span class="verse"><a name="16">16</a>E non permetteva ad alcuno di portare oggetti attraverso il tempio.</span> <span class="verse"><a name="17">17</a>E insegnava, dicendo loro: »Non è scritto: »La mia casa sarà chiamata casa di preghiera per tutte le genti?« Voi, invece, ne avete fatto un covo di ladroni!«.</span> <span class="verse"><a name="18">18</a>Ora gli scribi e i capi dei sacerdoti, avendo udito queste cose, cercavano il modo di farlo morire. Avevano infatti paura di lui, perché tutta la folla era rapita in ammirazione del suo insegnamento.</span> <span class="verse"><a name="19">19</a>E, quando fu sera, Gesú uscí fuori dalla città.</span> <span class="verse"><a name="20">20</a>Il mattino seguente, ripassando vicino al fico, lo videro seccato fin dalle radici.</span> <span class="verse"><a name="21">21</a>E Pietro, ricordandosi, gli disse: »Maestro, ecco, il fico che tu maledicesti è seccato«.</span> <span class="verse"><a name="22">22</a>Allora Gesú, rispondendo, disse loro: »Abbiate la fede di Dio!</span> <span class="verse"><a name="23">23</a>Perche in verità vi dico che se alcuno dirà a questo monte: »Spostati e gettati nel mare« e non dubiterà in cuor suo ma crederà che quanto dice avverrà qualunque cosa dirà, gli sarà concesso.</span> <span class="verse"><a name="24">24</a>Perciò vi dico: Tutte le cose che domandate pregando, credete di riceverle e le otterrete.</span> <span class="verse"><a name="25">25</a>E quando vi mettete a pregare, se avete qualcosa contro qualcuno, perdonate affinché anche il Padre vostro, che è nei cieli, perdoni i vostri peccati.</span> <span class="verse"><a name="26">26</a>Ma se voi non perdonate, neanche il Padre vostro, che è nei cieli, perdonerà i vostri peccati«.</span> <span class="verse"><a name="27">27</a>Poi vennero di nuovo a Gerusalemme; e mentre egli passeggiava per il tempio, i capi dei sacerdoti, gli scribi e gli anziani, si accostarono a lui,</span> <span class="verse"><a name="28">28</a>e gli dissero: »Con quale autorità fai queste cose? E chi ti ha dato codesta autorità per fare queste cose?«.</span> <span class="verse"><a name="29">29</a>E Gesú, rispondendo, disse loro: »Anchio vi domanderò una cosa, rispondetemi dunque, ed io vi dirò con quale autorità faccio queste cose.</span> <span class="verse"><a name="30">30</a>Il battesimo di Giovanni veniva dal cielo o dagli uomini? Rispondetemi«.</span> <span class="verse"><a name="31">31</a>Ed essi ragionavano tra di loro, dicendo: »Se diciamo dal cielo, egli dirà: »Perché dunque non gli credeste?«</span> <span class="verse"><a name="32">32</a>Ma se diciamo dagli uomini, noi abbiamo paura del popolo, poiché tutti ritenevano che Giovanni fosse veramente un profeta«.</span> <span class="verse"><a name="33">33</a>Perciò, rispondendo, dissero a Gesú: »Non lo sappiamo«. E Gesú, rispondendo, disse loro: »Neppure io vi dico con quale autorità faccio queste cose«.</span> </p></div</div></div></body></html>