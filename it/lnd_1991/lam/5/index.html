<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Ricordati, Eterno, di quanto ci è accaduto, guarda e vedi il nostro obbrobrio.</span> <span class="verse"><a name="2">2</a>La nostra eredità è passata a stranieri, le nostre case a estranei.</span> <span class="verse"><a name="3">3</a>Noi siamo diventati orfani, senza padre, le nostre madri sono come vedove.</span> <span class="verse"><a name="4">4</a>Dobbiamo pagare per lacqua che beviamo, la nostra legna labbiamo solo a pagamento.</span> <span class="verse"><a name="5">5</a>Siamo inseguiti con un giogo sul collo, siamo esausti e non abbiamo alcun riposo.</span> <span class="verse"><a name="6">6</a>Abbiamo teso la mano allEgitto e allAssiria, per saziarci di pane.</span> <span class="verse"><a name="7">7</a>I nostri padri hanno peccato e non sono piú, e noi portiamo la punizione delle loro iniquità.</span> <span class="verse"><a name="8">8</a>Schiavi dominano su di noi, nessuno può liberarci dalle loro mani.</span> <span class="verse"><a name="9">9</a>Ci procuriamo il pane a rischio della nostra vita, davanti alla spada del deserto.</span> <span class="verse"><a name="10">10</a>La nostra pelle si è riscaldata come un forno per lardore della fame.</span> <span class="verse"><a name="11">11</a>Hanno violentato le donne in Sion, le vergini nelle città di Giuda.</span> <span class="verse"><a name="12">12</a>I capi sono stati impiccati dalle loro mani, la persona dei vecchi non è stata rispettata.</span> <span class="verse"><a name="13">13</a>I giovani sono stati messi a macinare, i ragazzi sono caduti sotto il carico delle legna.</span> <span class="verse"><a name="14">14</a>I vecchi hanno smesso di radunarsi alla porta, i giovani hanno smesso di suonare i loro strumenti.</span> <span class="verse"><a name="15">15</a>La gioia dei nostri cuori è venuta meno, la nostra danza si è mutata in lutto.</span> <span class="verse"><a name="16">16</a>La corona è caduta dal nostro capo; guai a noi, perché abbiamo peccato!</span> <span class="verse"><a name="17">17</a>Per questo si è ammalato il nostro cuore, per queste cose si sono oscurati i nostri occhi:</span> <span class="verse"><a name="18">18</a>per il monte di Sion che è desolato, e vi scorazzano le volpi.</span> <span class="verse"><a name="19">19</a>Ma tu, o Eterno, rimani per sempre, e il tuo trono di generazione in generazione.</span> <span class="verse"><a name="20">20</a>Perché ci dimenticheresti per sempre e ci abbandoneresti per un lungo tempo?</span> <span class="verse"><a name="21">21</a>Facci ritornare a te, o Eterno, e noi ritorneremo; ristabilisci i nostri giorni come In passato.</span> <span class="verse"><a name="22">22</a>Ci hai forse interamente rigettati o sei tu grandemente adirato contro di noi?</span> </p></div</div></div></body></html>