<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/esth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/esth">Esther</a> &gt <strong>Chapter 4</strong></div><p><span class="verse"><a name="1">1</a>Quando Mardocheo seppe tutto ciò che era stato fatto, si stracciò le vesti, si coprí di sacco e di cenere e uscí per la città, mandando alte ed amare grida;</span> <span class="verse"><a name="2">2</a>e giunse fin davanti alla porta del re, perché non era permesso entrare per la porta del re a nessuno coperto di sacco.</span> <span class="verse"><a name="3">3</a>In ogni provincia, dove giunsero lordine del re e il suo decreto, ci fu grande cordoglio fra i Giudei, con digiuno, pianti e lamenti; e molti si coprirono di sacco e di cenere.</span> <span class="verse"><a name="4">4</a>Le donzelle di Ester e i suoi eunuchi vennero a riferirle la cosa, e la regina ne fu grandemente angosciata; quindi mandò vesti a Mardocheo, perché se le mettesse e si togliesse di dosso il sacco, ma egli non le accettò.</span> <span class="verse"><a name="5">5</a>Allora Ester chiamò Hathak, uno degli eunuchi del re da lui assegnato a prestarle servizio, e gli ordinò di andare da Mardocheo per sapere che cosa lo affliggeva e perché.</span> <span class="verse"><a name="6">6</a>Hathak dunque si recò da Mardocheo sulla piazza della città, che si trovava di fronte alla porta del re.</span> <span class="verse"><a name="7">7</a>Mardocheo gli raccontò tutto ciò che gli era successo e accennò pure alla somma di denaro che Haman aveva promesso di versare al tesoro reale per ottenere la distruzione dei Giudei;</span> <span class="verse"><a name="8">8</a>gli diede pure una copia del testo del decreto che era stato promulgato a Susa per il loro sterminio, affinché lo mostrasse a Ester, glielo spiegasse e le ordinasse di andare dal re per supplicarlo e intercedere davanti a lui in favore del suo popolo.</span> <span class="verse"><a name="9">9</a>Cosí Hathak ritornò da Ester e le riferí le parole di Mardocheo.</span> <span class="verse"><a name="10">10</a>Allora Ester parlò a Hathak e gli ordinò di andare a dire a Mardocheo:</span> <span class="verse"><a name="11">11</a>»Tutti i servi del re e il popolo delle sue province sanno che qualsiasi uomo o donna entra nel cortile interno per andare dal re, senza essere stato chiamato deve essere messo a morte, in base a una particolare legge, a meno che il re non stenda verso di lui il suo scettro doro; solo cosí egli avrà salva la vita. E sono già trenta giorni che non sono stata chiamata per andare dal re«.</span> <span class="verse"><a name="12">12</a>Cosí riferirono a Mardocheo le parole di Ester,</span> <span class="verse"><a name="13">13</a>e Mardocheo fece rispondere a Ester: »Non pensare di scampare tu sola fra tutti i Giudei, perché li trovi nel palazzo del re.</span> <span class="verse"><a name="14">14</a>Poiché se in questo momento tu taci, soccorso e liberazione sorgeranno per i Giudei da unaltra parte; ma tu e la casa di tuo padre perirete. Inoltre chi sa se è proprio per un tempo come questo che tu sei pervenuta alla regalità?«.</span> <span class="verse"><a name="15">15</a>Allora Ester ordinò di rispondere a Mardocheo cosí:</span> <span class="verse"><a name="16">16</a>»Va raduna tutti i Giudei che si trovano a Susa, e digiunate per me; state senza né mangiare né bere per tre giorni, notte e giorno. Anchio con le mie donzelle digiunerò nello stesso modo; poi entrerò dal re, sebbene ciò sia contro la legge; e se dovrò perire, perirò«.</span> <span class="verse"><a name="17">17</a>Mardocheo se ne andò e fece tutto ciò che Ester gli aveva ordinato.</span> </p></div</div></div></body></html>