<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/judg">Judges</a> &gt <strong>Chapter 12</strong></div><p><span class="verse"><a name="1">1</a>Or gli uomini di Efraim si radunarono, passarono a Tsafon e dissero a Jefte: »Perché sei andato a combattere contro i figli di Ammon e non ci hai chiamati per andare con te? Noi bruceremo la tua casa con te dentro«.</span> <span class="verse"><a name="2">2</a>Jefte rispose loro: »lo e il mio popolo abbiamo avuto una grande disputa con i figli di Ammon; e quando vi chiesi aiuto non mi avete liberato dalle loro mani.</span> <span class="verse"><a name="3">3</a>Così, vedendo che non venivate in mio aiuto, ho posto a repentaglio la mia vita e ho marciato contro i figli di Ammon; e lEterno me li ha dati nelle mani. Perché dunque siete oggi saliti contro di me per muovermi guerra?«.</span> <span class="verse"><a name="4">4</a>Poi Jefte radunò tutti gli uomini di Galaad e diede battaglia ad Efraim; e gli uomini di Galaad sconfissero Efraim, perché questi dicevano: »voi Galaaditi siete fuggiaschi di Efraim, in mezzo ad Efraim e in mezzo a Manasse!«.</span> <span class="verse"><a name="5">5</a>Gli uomini di Galaad si impadronirono dei guadi del Giordano prima che quei di Efraim arrivassero; così, quando uno dei fuggiaschi di Efraim diceva: »Lasciatemi passare«, gli uomini di Galaad gli chiedevano: »Sei tu un Efraimita?«. Se quegli rispondeva: »No«, i Galaaditi gli dicevano:</span> <span class="verse"><a name="6">6</a>»Allora di Scibboleth«; se quegli diceva »Sibboleth«, perché non poteva pronunciare correttamente, essi lo afferravano e lo uccidevano presso i guadi del Giordano. In quel tempo perirono quarantaduemila uomini di Efraim.</span> <span class="verse"><a name="7">7</a>Jefte fu giudice dIsraele per sei anni. Poi Jefte, il Galaadita, morì e fu sepolto in una delle città di Galaad.</span> <span class="verse"><a name="8">8</a>Dopo di lui fu giudice dIsraele Ibtsan di Betlemme.</span> <span class="verse"><a name="9">9</a>Egli ebbe trenta figli; maritò trenta figlie e fece venire da fuori trenta fanciulle per i suoi figli. Fu giudice dIsraele per sette anni.</span> <span class="verse"><a name="10">10</a>Poi Ibtsan morì e fu sepolto a Betlemme.</span> <span class="verse"><a name="11">11</a>Dopo di lui fu giudice dIsraele Elon, lo Zabulonita; fu giudice dIsraele per dieci anni.</span> <span class="verse"><a name="12">12</a>Poi Elon, lo Zabulonita, morì e fu sepolto ad Ajalon, nel paese di Zabulon.</span> <span class="verse"><a name="13">13</a>Dopo di lui fu giudice dIsraele Abdon, figlio di Hillel, il Pirathonita.</span> <span class="verse"><a name="14">14</a>Ebbe quaranta figli e trenta nipoti, che cavalcavano settanta asinelli. Fu giudice dIsraele per otto anni.</span> <span class="verse"><a name="15">15</a>Poi Abdon, figlio di Hillel, il Pirathonita, morì e fu sepolto a Pirathon nel paese di Efraim, nella regione montuosa di Amalek".</span> </p></div</div></div></body></html>