<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/judg">Judges</a> &gt <strong>Chapter 14</strong></div><p><span class="verse"><a name="1">1</a>Sansone scese a Timnah e là vide una donna tra le figlie dei Filistei.</span> <span class="verse"><a name="2">2</a>Tornato a casa, ne parlò a suo padre e a sua madre, dicendo: »Ho veduto a Timnah una donna tra le figlie dei Filistei; or dunque prendetemela come moglie«.</span> <span class="verse"><a name="3">3</a>Suo padre e sua madre gli dissero: »Non vi è forse alcuna donna tra le figlie dei tuoi fratelli in tutto il nostro popolo perché tu vada a prenderti una moglie tra i Filistei incirconcisi?«. Ma Sansone rispose a suo padre: »Prendimi quella, perché mi piace«.</span> <span class="verse"><a name="4">4</a>Or suo padre e sua madre non sapevano che questo veniva dallEterno, e che Sansone cercava unoccasione contro i Filistei. In quel tempo, i Filistei dominavano Israele.</span> <span class="verse"><a name="5">5</a>Poi Sansone scese con suo padre e con sua madre a Timnah; come furono giunti alle vigne di Timnah, ecco un leoncello venirgli incontro ruggendo.</span> <span class="verse"><a name="6">6</a>Allora lo Spirito dellEterno venne su di lui con potenza ed egli, senza avere niente in mano, squarciò il leone, come uno squarcerebbe un capretto; ma non disse nulla a suo padre né a sua madre di ciò che aveva fatto.</span> <span class="verse"><a name="7">7</a>Poi scese e parlò alla donna, ed essa piacque a Sansone.</span> <span class="verse"><a name="8">8</a>Qualche giorno dopo egli tornò per prenderla e uscì di strada per vedere la carcassa del leone; ed ecco, nel corpo del leone cera uno sciame dapi e del miele.</span> <span class="verse"><a name="9">9</a>Egli ne prese un po in mano e si mise a mangiarlo mentre camminava; quando giunse da suo padre e da sua madre, ne diede loro ed essi ne mangiarono; ma non disse loro che aveva preso il miele dal corpo del leone.</span> <span class="verse"><a name="10">10</a>Suo padre quindi scese da quella donna, e là Sansone fece un convito, perché così usavano fare i giovani.</span> <span class="verse"><a name="11">11</a>Quando la gente del posto lo vide, portò trenta compagni perché stessero con lui.</span> <span class="verse"><a name="12">12</a>Sansone disse loro: »lo vi proporrò un indovinello; se voi riuscite a trovarne la spiegazione e a farmela sapere entro i sette giorni del convito, vi darò trenta tuniche e trenta cambi di vesti;</span> <span class="verse"><a name="13">13</a>ma se non me lo potete spiegare, darete trenta tuniche e trenta cambi di vesti a me«.</span> <span class="verse"><a name="14">14</a>Essi gli risposero: »Proponi il tuo indovinello, affinché lo udiamo«. Egli disse loro: »Dal divoratore è uscito del cibo, e dal forte è uscito del dolce«. Per tre giorni quelli non riuscirono a spiegare lindovinello.</span> <span class="verse"><a name="15">15</a>Il settimo giorno dissero alla moglie di Sansone: »Persuadi tuo marito a spiegarci lindovinello; altrimenti daremo fuoco a te e alla casa di tuo padre. Ci avete invitati qui per spogliarci? Non è forse così?«.</span> <span class="verse"><a name="16">16</a>La moglie di Sansone pianse davanti a lui e gli disse: »Tu mi porti solo odio e non mi ami; tu hai proposto un indovinello ai figli del mio popolo, ma non lhai spiegato a me«. Allora egli le disse: »Ecco, non lho spiegato neppure a mio padre e a mia madre, perché dovrei spiegarlo a te?«.</span> <span class="verse"><a name="17">17</a>Ella pianse davanti a lui, durante i sette giorni del convito. Così il settimo giorno Sansone glielo spiegò, perché lo importunava; poi essa spiegò lindovinello ai figli del suo popolo.</span> <span class="verse"><a name="18">18</a>Gli uomini della città, il settimo giorno, prima che tramontasse il giorno, dissero a Sansone: »Cosa cè di piú dolce del miele? Cosa cè di piú forte del leone?«. Ed egli rispose loro: »Se non aveste arato con la mia giovenca, non avreste risolto il mio indovinello«.</span> <span class="verse"><a name="19">19</a>Allora lo Spirito dellEterno venne su di lui con potenza, ed egli scese ad Ashkelon, uccise trenta uomini dei loro, prese le loro spoglie e diede i cambi di vesti a quelli che avevano spiegato lindovinello. Così la sua ira si accese; poi risalì a casa di suo padre.</span> <span class="verse"><a name="20">20</a>Ma la moglie di Sansone fu data al suo compagno che era stato il suo miglior amico.</span> </p></div</div></div></body></html>