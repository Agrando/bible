<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/1kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/1kgs">1 Kings</a> &gt <strong>Chapter 11</strong></div><p><span class="verse"><a name="1">1</a>Ma il re Salomone, oltre la figlia del Faraone, amò molte donne straniere, moabite, ammonite, idumee, sidonie e hittee,</span> <span class="verse"><a name="2">2</a>appartenenti ai popoli di cui lEterno aveva detto ai figli dIsraele: »Voi non vi unirete in matrimonio con loro, né essi con voi, perché essi faranno certamente volgere il vostro cuore verso i loro dèi«. Ma Salomone si uní a tali donne per amore.</span> <span class="verse"><a name="3">3</a>Egli ebbe settecento principesse per mogli e trecento concubine; e le sue mogli gli pervertirono il cuore.</span> <span class="verse"><a name="4">4</a>Cosí, quando Salomone fu vecchio, le sue mogli fecero volgere il suo cuore verso altri dèi; e il suo cuore non appartenne interamente allEterno, il suo DIO, come il cuore di Davide suo padre.</span> <span class="verse"><a name="5">5</a>Salomone seguí quindi Ashtoreth, la dea dei Sidoni, e Milkom, labominazione degli Ammoniti.</span> <span class="verse"><a name="6">6</a>Cosí Salomone fece ciò che è male agli occhi dellEterno e non seguí pienamente lEterno, come aveva fatto Davide suo padre.</span> <span class="verse"><a name="7">7</a>Allora Salomone costruí sul monte di fronte a Gerusalemme un alto luogo per Kemosh, labominazione di Moab, e per Molek, labominazione dei figli di Ammon.</span> <span class="verse"><a name="8">8</a>Così fece per tutte le sue mogli straniere, che bruciavano incenso e offrivano sacrifici ai loro dèi.</span> <span class="verse"><a name="9">9</a>LEterno perciò si adirò con Salomone, perché il suo cuore si era allontanato dallEterno, il DIO dIsraele, che gli era apparso due volte,</span> <span class="verse"><a name="10">10</a>e in merito a questo gli aveva comandato di non seguire altri dèi; ma egli non osservò quanto lEterno gli aveva comandato.</span> <span class="verse"><a name="11">11</a>Perciò lEterno disse a Salomone: »Poiché tu hai fatto questo e non hai osservato il mio patto e gli statuti che ti avevo ordinato, ti strapperò il regno e lo darò al tuo servo.</span> <span class="verse"><a name="12">12</a>Tuttavia, per amore di Davide tuo padre, non lo farò durante la tua vita, ma lo strapperò dalle mani di tuo figlio.</span> <span class="verse"><a name="13">13</a>Però non strapperò tutto il regno ma lascerò a tuo figlio una tribú, per amor di Davide mio servo e per amore di Gerusalemme che ho scelto«.</span> <span class="verse"><a name="14">14</a>LEterno suscitò contro Salomone un nemico, Hadad, lIdumeo, che era un discendente del re di Edom.</span> <span class="verse"><a name="15">15</a>Quando Davide era stato a combattere in Edom, e Joab capo dellesercito era salito per seppellire i morti, dopo aver ucciso tutti i maschi che erano in Edom.</span> <span class="verse"><a name="16">16</a>(Joab infatti con tutto Israele era rimasto là per sei mesi finché ebbe sterminato tutti i maschi in Edom),</span> <span class="verse"><a name="17">17</a>avvenne che Hadad riuscí a fuggire con alcuni Idumeni al servizio di suo padre, per andare in Egitto. Hadad era allora un ragazzo.</span> <span class="verse"><a name="18">18</a>Essi partirono da Madian e andarono a Paran; presero quindi con sé degli uomini di Paran e giunsero in Egitto dal Faraone, re dEgitto, il quale diede a Hadad una casa, gli assicurò il sostentamento e gli diede anche terreni.</span> <span class="verse"><a name="19">19</a>Hadad entrò talmente nelle grazie del Faraone, che questi gli diede in moglie la sorella di sua moglie, la sorella della regina Tahpenes.</span> <span class="verse"><a name="20">20</a>La sorella di Tahpenes gli partorí il figlio Ghenubath, che Tahpenes allevò nella casa del Faraone; e Ghenubath rimase in casa del Faraone tra i figli del Faraone.</span> <span class="verse"><a name="21">21</a>Quando Hadad in Egitto venne a sapere che Davide si era addormentato con i suoi padri e che Joab capo dellesercito era morto, Hadad disse al Faraone: »Lasciami partire, perché possa andare al mio paese«.</span> <span class="verse"><a name="22">22</a>Il Faraone gli rispose: »Che cosa ti manca presso di me perché cerchi di andartene al tuo paese?«. Quegli soggiunse: »Nulla, tuttavia lasciami andare«.</span> <span class="verse"><a name="23">23</a>DIO suscitò contro Salomone un altro nemico, Rezon, figlio di Eliadah, che era fuggito dal suo signore Hadadezer, re di Tsobah.</span> <span class="verse"><a name="24">24</a>Egli radunò alcuni uomini attorno a sé e divenne capo di una banda di razziatori, quando Davide aveva massacrato quei di Tsobah. Essi poi andarono a Damasco, vi si stabilirono e regnarono in Damasco.</span> <span class="verse"><a name="25">25</a>Rezon fu nemico dIsraele per tutto il tempo di Salomone, (oltre il male già fatto da Hadad). Nutrí avversione per Israele e regnò sulla Siria.</span> <span class="verse"><a name="26">26</a>Anche Geroboamo, servo di Salomone, si ribellò contro il re. Egli era figlio di Nebat, Efrateo di Tsereda, e aveva per madre una vedova di nome Tseruah.</span> <span class="verse"><a name="27">27</a>La ragione per cui si ribellò contro il re fu questa: Salomone, costruendo Millo, aveva chiuso la breccia della città di Davide suo padre.</span> <span class="verse"><a name="28">28</a>Geroboamo era un uomo forte e valoroso, e Salomone, veduto come questo giovane lavorava, gli affidò la sorveglianza di tutti quelli addetti ai lavori della casa di Giuseppe.</span> <span class="verse"><a name="29">29</a>In quel tempo, mentre Geroboamo usciva da Gerusalemme il profeta Ahijah di Sciloh, che indossava un nuovo mantello, lo incontrò per strada, ed erano solo loro due in campagna.</span> <span class="verse"><a name="30">30</a>Ahijah prese il mantello nuovo che indossava e lo stracciò in dodici pezzi;</span> <span class="verse"><a name="31">31</a>quindi disse a Geroboamo: »Prendine per te dieci pezzi, perché cosí dice lEterno, il DIO dIsraele: »Ecco, io strapperò il regno dalle mani di Salomone darò dieci tribú a te.</span> <span class="verse"><a name="32">32</a>(ma a lui rimarrà una tribú per amore di Davide mio servo e per amor di Gerusalemme, della città che ho scelto fra tutte le tribú dIsraele),</span> <span class="verse"><a name="33">33</a>perché essi mi hanno abbandonato e si sono prostrati davanti a Ashtoreth, la dea dei Sidoni, davanti a Kemosh, il dio di Moab e davanti a Milkom, il dio dei figli di Ammon, e non hanno camminato nelle mie vie per fare ciò che è giusto ai miei occhi e per osservare i miei statuti e i miei decreti, come fece suo padre Davide.</span> <span class="verse"><a name="34">34</a>Tuttavia non toglierò dalle sue mani tutto il regno, perché lho stabilito principe per tutto il tempo della sua vita, per amor di Davide mio servo, che io ho scelto e che ha osservato i miei comandamenti e i miei statuti.</span> <span class="verse"><a name="35">35</a>Ma toglierò il regno dalle mani di suo figlio, e ne darò dieci tribú a te;</span> <span class="verse"><a name="36">36</a>a suo figlio lascerò una tribú, affinché Davide mio servo abbia sempre una lampada davanti a me in Gerusalemme la città che ho scelto per mettervi il mio nome.</span> <span class="verse"><a name="37">37</a>Cosí prenderò te e tu regnerai sopra tutto ciò che il tuo cuore desidera, e sarai re sopra Israele.</span> <span class="verse"><a name="38">38</a>Se ascolti attentamente tutto quello che ti comando e cammini nelle mie vie e fai ciò che e giusto ai miei occhi, osservando i miei statuti e i miei comandamenti, come fece Davide mio servo, io sarò con te e ti edificherò una casa stabile, come la edificai a Davide, e ti darò Israele;</span> <span class="verse"><a name="39">39</a>per questo umilierò la discendenza di Davide ma non per sempre"«</span> <span class="verse"><a name="40">40</a>Perciò Salomone cercò di far morire Geroboamo; ma Geroboamo si levò e fuggì in Egitto presso Scishak re dEgitto, e rimase in Egitto fino alla morte di Salomone.</span> <span class="verse"><a name="41">41</a>ll resto delle gesta di Salomone, tutto ciò che fece e la sua sapienza non sono forse scritte nel libro delle gesta di Salomone?</span> <span class="verse"><a name="42">42</a>Il tempo in cui Salomone regnò in Gerusalemme su tutto Israele fu di quarantanni.</span> <span class="verse"><a name="43">43</a>Poi Salomone si addormentò con i suoi padri e fu sepolto nella città di Davide suo padre; al suo posto regnò suo figlio Roboamo.</span> </p></div</div></div></body></html>