<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Continuate nellamore fraterno.</span> <span class="verse"><a name="2">2</a>Non dimenticate lospitalità, perché alcuni, praticandola, hanno ospitato senza saperlo degli angeli.</span> <span class="verse"><a name="3">3</a>Ricordatevi dei carcerati come se foste loro compagni e di quelli che sono maltrattati, sapendo che anche voi siete nel corpo.</span> <span class="verse"><a name="4">4</a>Sia il matrimonio tenuto in onore da tutti e il letto coniugale sia incontaminato, poiché Dio giudicherà i fornicatori e gli adulteri.</span> <span class="verse"><a name="5">5</a>Nel vostro comportamento non siate amanti del denaro e accontentatevi di quello che avete, perché Dio stesso ha detto: »Io non ti lascerò e non ti abbandonerò«.</span> <span class="verse"><a name="6">6</a>Cosí possiamo dire con fiducia: »Il Signore è il mio aiuto, e io non temerò. Che cosa mi potrà fare luomo?«.</span> <span class="verse"><a name="7">7</a>Ricordatevi dei vostri conduttori, che vi hanno annunziato la parola di Dio e, considerando il risultato della loro condotta, imitate la loro fede.</span> <span class="verse"><a name="8">8</a>Gesú Cristo è lo stesso ieri, oggi e in eterno.</span> <span class="verse"><a name="9">9</a>Non lasciatevi trasportare qua e là da varie e strane dottrine, perché è bene che il cuore sia reso saldo dalla grazia e non da cibi, da cui non ebbero alcun giovamento quelli che ne fecero uso.</span> <span class="verse"><a name="10">10</a>Noi abbiamo un altare del quale non hanno diritto di mangiare quelli che servono al tabernacolo.</span> <span class="verse"><a name="11">11</a>Infatti i corpi degli animali, il cui sangue è portato dal sommo sacerdote nel santuario per il peccato, sono bruciati fuori del campo,</span> <span class="verse"><a name="12">12</a>Perciò anche Gesú, per santificare il popolo con il proprio sangue, ha sofferto fuori della porta.</span> <span class="verse"><a name="13">13</a>Usciamo dunque fuori del campo e andiamo a lui portando il suo vituperio.</span> <span class="verse"><a name="14">14</a>Infatti non abbiamo quaggiù una città stabile, ma cerchiamo quella futura.</span> <span class="verse"><a name="15">15</a>Per mezzo di lui dunque, offriamo del continuo a Dio un sacrificio di lode, cioè il frutto di labbra che confessano il suo nome.</span> <span class="verse"><a name="16">16</a>E non dimenticate la beneficenza e di far parte dei vostri beni agli altri, perché Dio si compiace di tali sacrifici.</span> <span class="verse"><a name="17">17</a>Ubbidite ai vostri conduttori e sottomettetevi a loro, perché essi vegliano sulle anime vostre, come chi ha da renderne conto, affinché facciano questo con gioia e non sospirando, perché ciò non vi sarebbe di alcun vantaggio.</span> <span class="verse"><a name="18">18</a>Pregate per noi, perché crediamo di avere una buona coscienza, desiderando di comportarci rettamente in ogni cosa.</span> <span class="verse"><a name="19">19</a>Ma vi esorto ancor di piú a fare questo, affinché io vi sia restituito al piú presto.</span> <span class="verse"><a name="20">20</a>Ora il Dio della pace, che in virtú del sangue del patto eterno ha fatto risalire dai morti il Signor nostro Gesú Cristo, il grande Pastore delle pecore,</span> <span class="verse"><a name="21">21</a>vi perfezioni in ogni buona opera, per fare la sua volontà, operando in voi ciò che è gradito davanti a lui per mezzo di Gesú Cristo, al quale sia la gloria nei secoli dei secoli. Amen.</span> <span class="verse"><a name="22">22</a>Ora vi prego, fratelli, ritenete questa parola di esortazione, perché vi ho scritto brevemente.</span> <span class="verse"><a name="23">23</a>Sappiate che il fratello Timoteo è stato liberato; se viene presto, vi vedrò con lui.</span> <span class="verse"><a name="24">24</a>Salutate tutti i vostri conduttori e tutti i santi. Quelli dItalia vi salutano.</span> <span class="verse"><a name="25">25</a>La grazia sia con tutti voi. Amen.</span> </p></div</div></div></body></html>