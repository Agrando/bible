<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Anche noi dunque, essendo circondati da un cosí gran numero di testimoni, deposto ogni peso e il peccato che ci sta sempre attorno allettandoci, corriamo con perseveranza la gara che ci è posta davanti,</span> <span class="verse"><a name="2">2</a>tenendo gli occhi su Gesú, autore e compitore della nostra fede, il quale, per la gioia che gli era posta davanti, soffrí la croce disprezzando il vituperio e si è posto a sedere alla destra del trono di Dio.</span> <span class="verse"><a name="3">3</a>Ora considerate colui che sopportò una tale opposizione contro di sé da parte dei peccatori, affinché non vi stanchiate e veniate meno.</span> <span class="verse"><a name="4">4</a>Voi non avete ancora resistito fino al sangue, combattendo contro il peccato,</span> <span class="verse"><a name="5">5</a>e avete dimenticato lesortazione che si rivolge a voi come a figli: »Figlio mio, non disprezzare la correzione del Signore e non perderti danimo quando sei da lui ripreso,</span> <span class="verse"><a name="6">6</a>perché il Signore corregge chi ama e flagella ogni figlio che gradisce«.</span> <span class="verse"><a name="7">7</a>Se voi sostenete la correzione, Dio vi tratta come figli; qual è infatti il figlio che il padre non corregga?</span> <span class="verse"><a name="8">8</a>Ma se rimanete senza correzione, di cui tutti hanno avuta la parte loro, allora siete dei bastardi e non dei figli.</span> <span class="verse"><a name="9">9</a>Inoltre ben abbiamo avuto per correttori i nostri padri secondo la carne e li abbiamo rispettati; non ci sottometteremo molto di piú ora al Padre degli spiriti, per vivere?</span> <span class="verse"><a name="10">10</a>Costoro infatti ci corressero per pochi giorni, come sembrava loro bene, ma egli ci corregge per il nostro bene affinché siamo partecipi della sua santità.</span> <span class="verse"><a name="11">11</a>Ogni correzione infatti, sul momento, non sembra essere motivo di gioia ma di tristezza; dopo però rende un pacifico frutto di giustizia a quelli che sono stati esercitati per mezzo suo.</span> <span class="verse"><a name="12">12</a>Perciò rinfrancate le mani cadenti e le ginocchia vacillanti,</span> <span class="verse"><a name="13">13</a>e fate dei sentieri diritti per i vostri piedi, affinché larto zoppo non divenga slogato, ma sia piuttosto risanato.</span> <span class="verse"><a name="14">14</a>Procacciate la pace con tutti e la santificazione, senza la quale nessuno vedrà il Signore,</span> <span class="verse"><a name="15">15</a>badando bene che nessuno rimanga privo della grazia di Dio e che non spunti alcuna radice di amarezza, che vi dia molestia e attraverso la quale molti vengano contaminati;</span> <span class="verse"><a name="16">16</a>e non vi sia alcun fornicatore o profano, come Esaù, che per una vivanda vendette il suo diritto di primogenitura.</span> <span class="verse"><a name="17">17</a>Voi infatti sapete che in seguito, quando egli volle ereditare la benedizione, fu respinto, benché la richiedesse con lacrime, perché non trovò luogo a pentimento.</span> <span class="verse"><a name="18">18</a>Voi infatti non vi siete accostati al monte che si poteva toccare con la mano e che ardeva col fuoco, né alla caligine, né alle tenebre, né alla tempesta,</span> <span class="verse"><a name="19">19</a>né allo squillo di tromba, né al suono di parole, che quelli che ludirono richiesero che non fosse piú rivolta loro alcuna parola,</span> <span class="verse"><a name="20">20</a>perché non potevano sopportare il comando dato: »Quandanche una bestia tocca il monte, sia lapidata o uccisa con frecce«;</span> <span class="verse"><a name="21">21</a>e tanto spaventevole era ciò che si vedeva che Mosè disse: »Io sono tutto spaventato e tremante«.</span> <span class="verse"><a name="22">22</a>Ma voi vi siete accostati al monte Sion e alla città del Dio vivente, che è la Gerusalemme celeste e a miriadi di angeli,</span> <span class="verse"><a name="23">23</a>allassemblea universale e alla chiesa dei primogeniti che sono scritti nei cieli, a Dio, il giudice di tutti, agli spiriti dei giusti resi perfetti,</span> <span class="verse"><a name="24">24</a>e a Gesú, il mediatore del nuovo patto, e al sangue dellaspersione, che dice cose migliori di quello di Abele.</span> <span class="verse"><a name="25">25</a>Guardate di non rifiutare colui che parla, perché se non scamparono quelli che rifiutarono di ascoltare colui che promulgava gli oracoli sulla terra, quanto meno scamperemo noi, se rifiutiamo di ascoltare colui che parla dal cielo,</span> <span class="verse"><a name="26">26</a>la cui voce scosse allora la terra, ma che ora ha fatto questa promessa, dicendo: »Ancora una volta io scuoterò non solo la terra, ma anche il cielo«.</span> <span class="verse"><a name="27">27</a>Or questo »ancora una volta« sta ad indicare la rimozione delle cose scosse come di cose che sono fatte, affinché rimangano quelle che non sono scosse.</span> <span class="verse"><a name="28">28</a>Perciò, ricevendo il regno che non può essere scosso, mostriamo gratitudine, mediante la quale serviamo Dio in modo accettevole, con riverenza e timore,</span> <span class="verse"><a name="29">29</a>perché il nostro Dio è anche un fuoco consumante.</span> </p></div</div></div></body></html>