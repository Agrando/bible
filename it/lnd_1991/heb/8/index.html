<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/lnd_1991/heb/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/lnd_1991">La Nuova Diodati 1991</a> &gt; <a href="/it/lnd_1991/heb">Hebrews</a> &gt <strong>Chapter 8</strong></div><p><span class="verse"><a name="1">1</a>Ora il punto essenziale delle cose che stiamo dicendo è questo: noi abbiamo un sommo sacerdote cosí grande, che si è posto a sedere alla destra del trono della Maestà nei cieli,</span> <span class="verse"><a name="2">2</a>ministro del santuario e del vero tabernacolo, che ha eretto il Signore e non un uomo.</span> <span class="verse"><a name="3">3</a>Infatti ogni sommo sacerdote è costituito per offrire doni e sacrifici; per cui è necessario che anche costui abbia qualche cosa da offrire.</span> <span class="verse"><a name="4">4</a>Ora, se egli fosse sulla terra, non sarebbe neppure sacerdote, perché vi sono già i sacerdoti che offrono i doni secondo la legge</span> <span class="verse"><a name="5">5</a>i quali servono di esempio ed ombra delle cose celesti, come fu detto da Dio a Mosé, quando stava per costruire il tabernacolo: »Guarda«, egli disse, »di fare ogni cosa secondo il modello che ti è stato mostrato sul monte«.</span> <span class="verse"><a name="6">6</a>Ma ora Cristo ha ottenuto un ministero tanto piú eccellente in quanto egli è mediatore di un patto migliore, fondato su migliori promesse,</span> <span class="verse"><a name="7">7</a>perché, se quel primo patto fosse stato senza difetto, non sarebbe stato necessario stabilirne un altro.</span> <span class="verse"><a name="8">8</a>Dio infatti, rimproverandoli, dice: »Ecco, vengono i giorni che io concluderò con la casa dIsraele e con la casa di Giuda un nuovo patto,</span> <span class="verse"><a name="9">9</a>non come il patto che feci con i loro padri, nel giorno che li presi per mano per condurli fuori dal paese di Egitto, perché essi non sono rimasti fedeli al mio patto, ed io li ho rigettati, dice il Signore.</span> <span class="verse"><a name="10">10</a>Questo dunque sarà il patto che farò con la casa dIsraele dopo quei giorni, dice il Signore, io porrò le mie leggi nella loro mente e le scriverò nei loro cuori; e sarò il loro Dio, ed essi saranno il mio popolo.</span> <span class="verse"><a name="11">11</a>E nessuno istruirà piú il suo prossimo e nessuno il proprio fratello, dicendo: Conosci il Signore! Poiché tutti mi conosceranno, dal piú piccolo al piú grande di loro,</span> <span class="verse"><a name="12">12</a>perché io avrò misericordia delle loro iniquità e non mi ricorderò piú dei loro peccati e dei loro misfatti«.</span> <span class="verse"><a name="13">13</a>Dicendo »un nuovo patto« egli ha reso antico il primo, or quello che diventa antico ed invecchia, è vicino ad essere annullato.</span> </p></div</div></div></body></html>