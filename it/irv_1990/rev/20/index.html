<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/rev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/rev">Revelation</a> &gt <strong>Chapter 20</strong></div><p><span class="verse"><a name="1">1</a>Poi vidi un angelo che scendeva dal cielo e avea la chiave dellabisso e una gran catena in mano.</span> <span class="verse"><a name="2">2</a>Ed egli afferrò il dragone, il serpente antico, che è il Diavolo e Satana, e lo legò per mille anni,</span> <span class="verse"><a name="3">3</a>lo gettò nellabisso che chiuse e suggellò sopra di lui onde non seducesse più le nazioni finché fossero compiti i mille anni; dopo di che egli ha da essere sciolto per un po di tempo.</span> <span class="verse"><a name="4">4</a>Poi vidi dei troni; e a coloro che vi si sedettero fu dato il potere di giudicare. E vidi le anime di quelli che erano stati decollati per la testimonianza di Gesù e per la parola di Dio, e di quelli che non aveano adorata la bestia né la sua immagine, e non aveano preso il marchio sulla loro fronte e sulla loro mano; ed essi tornarono in vita, e regnarono con Cristo mille anni.</span> <span class="verse"><a name="5">5</a>Il rimanente dei morti non tornò in vita prima che fosser compiti i mille anni. Questa è la prima risurrezione.</span> <span class="verse"><a name="6">6</a>Beato e santo è colui che partecipa alla prima risurrezione. Su loro non ha potestà la morte seconda, ma saranno sacerdoti di Dio e di Cristo e regneranno con lui quei mille anni.</span> <span class="verse"><a name="7">7</a>E quando i mille anni saranno compiti, Satana sarà sciolto dalla sua prigione</span> <span class="verse"><a name="8">8</a>e uscirà per sedurre le nazioni che sono ai quattro canti della terra, Gog e Magog, per adunarle per la battaglia: il loro numero è come la rena del mare.</span> <span class="verse"><a name="9">9</a>E salirono sulla distesa della terra e attorniarono il campo dei santi e la città diletta; ma dal cielo discese del fuoco e le divorò.</span> <span class="verse"><a name="10">10</a>E il diavolo che le avea sedotte fu gettato nello stagno di fuoco e di zolfo, dove sono anche la bestia e il falso profeta; e saran tormentati giorno e notte, nei secoli dei secoli.</span> <span class="verse"><a name="11">11</a>Poi vidi un gran trono bianco e Colui che vi sedeva sopra, dalla cui presenza fuggiron terra e cielo; e non fu più trovato posto per loro.</span> <span class="verse"><a name="12">12</a>E vidi i morti, grandi e piccoli che stavan ritti davanti al trono; ed i libri furono aperti; e un altro libro fu aperto, che è il libro della vita; e i morti furon giudicati dalle cose scritte nei libri, secondo le opere loro.</span> <span class="verse"><a name="13">13</a>E il mare rese i morti cherano in esso; e la morte e lAdes resero i loro morti, ed essi furon giudicati, ciascuno secondo le sue opere.</span> <span class="verse"><a name="14">14</a>E la morte e lAdes furon gettati nello stagno di fuoco. Questa è la morte seconda, cioè, lo stagno di fuoco.</span> <span class="verse"><a name="15">15</a>E se qualcuno non fu trovato scritto nel libro della vita, fu gettato nello stagno di fuoco.</span> </p></div</div></div></body></html>