<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Figliuol mio, ritieni le mie parole, e fa tesoro de miei comandamenti.</span> <span class="verse"><a name="2">2</a>Osserva i miei comandamenti e vivrai; custodisci il mio insegnamento come la pupilla degli occhi.</span> <span class="verse"><a name="3">3</a>Legateli alle dita, scrivili sulla tavola del tuo cuore.</span> <span class="verse"><a name="4">4</a>Di alla sapienza: "Tu sei mia sorella," e chiama lintelligenza amica tua,</span> <span class="verse"><a name="5">5</a>affinché ti preservino dalla donna altrui, dallestranea che usa parole melate.</span> <span class="verse"><a name="6">6</a>Ero alla finestra della mia casa, e dietro alla mia persiana stavo guardando,</span> <span class="verse"><a name="7">7</a>quando vidi, tra gli sciocchi, scorsi, tra i giovani, un ragazzo privo di senno,</span> <span class="verse"><a name="8">8</a>che passava per la strada, presso allangolo dovessa abitava, e si dirigeva verso la casa di lei,</span> <span class="verse"><a name="9">9</a>al crepuscolo, sul declinar del giorno, allorché la notte si faceva nera, oscura.</span> <span class="verse"><a name="10">10</a>Ed ecco farglisi incontro una donna in abito da meretrice e astuta di cuore,</span> <span class="verse"><a name="11">11</a>turbolenta e proterva, che non teneva piede in casa:</span> <span class="verse"><a name="12">12</a>ora in istrada, ora per le piazze, e in agguato presso ogni canto.</span> <span class="verse"><a name="13">13</a>Essa lo prese, lo baciò, e sfacciatamente gli disse:</span> <span class="verse"><a name="14">14</a>"Dovevo fare un sacrifizio di azioni di grazie; oggi ho sciolto i miei voti;</span> <span class="verse"><a name="15">15</a>perciò ti son venuta incontro per cercarti, e tho trovato.</span> <span class="verse"><a name="16">16</a>Ho guarnito il mio letto di morbidi tappeti, di coperte ricamate con filo dEgitto;</span> <span class="verse"><a name="17">17</a>lho profumato di mirra, daloe e di cinnamomo.</span> <span class="verse"><a name="18">18</a>Vieni inebriamoci damore fino al mattino, sollazziamoci in amorosi piaceri;</span> <span class="verse"><a name="19">19</a>giacché il mio marito non è a casa; è andato in viaggio lontano;</span> <span class="verse"><a name="20">20</a>ha preso seco un sacchetto di danaro, non tornerà a casa che al plenilunio".</span> <span class="verse"><a name="21">21</a>Ella lo sedusse con le sue molte lusinghe, lo trascinò con la dolcezza delle sue labbra.</span> <span class="verse"><a name="22">22</a>Egli le andò dietro subito, come un bove va al macello, come uno stolto è menato ai ceppi che lo castigheranno,</span> <span class="verse"><a name="23">23</a>come un uccello saffretta al laccio, senza sapere chè teso contro la sua vita, finché una freccia gli trapassi il fegato.</span> <span class="verse"><a name="24">24</a>Or dunque, figliuoli, ascoltatemi, e state attenti alle parole della mia bocca.</span> <span class="verse"><a name="25">25</a>Il tuo cuore non si lasci trascinare nelle vie duna tal donna; non ti sviare per i suoi sentieri;</span> <span class="verse"><a name="26">26</a>ché molti ne ha fatti cadere feriti a morte, e grande è la moltitudine di quelli che ha uccisi.</span> <span class="verse"><a name="27">27</a>La sua casa è la via del soggiorno de defunti, la strada che scende ai penetrali della morte.</span> </p></div</div></div></body></html>