<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/2sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/2sam">2 Samuel</a> &gt <strong>Chapter 4</strong></div><p><span class="verse"><a name="1">1</a>Quando Jsh-Bosheth, figliuolo di Saul, ebbe udito che Abner era morto a Hebron, gli caddero le braccia, e tutto Israele fu nello sgomento.</span> <span class="verse"><a name="2">2</a>Jsh-Bosheth, figliuolo di Saul, avea due uomini che erano capitani di schiere; il nome delluno era Baana, e il nome dellaltro Recab; erano figliuoli di Rimmon di Beeroth, della tribù di Beniamino, perché anche Beeroth è considerata come appartenente a Beniamino,</span> <span class="verse"><a name="3">3</a>benché i Beerothiti si siano rifugiati a Ghitthaim, dove sono rimasti fino al dì doggi.</span> <span class="verse"><a name="4">4</a>(Or Gionathan, figliuolo di Saul, aveva un figlio storpiato de piedi, il quale era in età di cinque anni quando arrivò da Izreel la nuova della morte di Saul e di Gionathan. La balia lo prese e fuggì; e in questa sua fuga precipitosa avvenne che il bimbo fece una caduta e rimase zoppo. Il suo nome era Mefibosheth).</span> <span class="verse"><a name="5">5</a>I figliuoli di Rimmon Beerothita, Recab e Baana, andaron dunque e si recarono, sul più caldo del giorno, in casa di Jsh-Bosheth, il quale stava prendendo il suo riposo del meriggio.</span> <span class="verse"><a name="6">6</a>Penetrarono fino in mezzo alla casa, come volendo prendere del grano; lo colpirono nellinguine, e si dettero alla fuga.</span> <span class="verse"><a name="7">7</a>Entrarono, dico, in casa, mentre Jsh-Bosheth giaceva sul letto nella sua camera, lo colpirono, luccisero, lo decapitarono; e, presane la testa, camminarono tutta la notte attraverso la pianura.</span> <span class="verse"><a name="8">8</a>E portarono la testa di Jsh-Bosheth a Davide a Hebron, e dissero al re: "Ecco la testa di Jsh-Bosheth, figliuolo di Saul, tuo nemico, il quale cercava di toglierti la vita; lEterno ha oggi fatte le vendette dei re, mio signore, sopra Saul e sopra la sua progenie".</span> <span class="verse"><a name="9">9</a>Ma Davide rispose a Recab ed a Baana suo fratello, figliuoli di Rimmon Beerothita, e disse loro: Comè vero che vive lEterno il quale ha liberato lanima mia da ogni distretta,</span> <span class="verse"><a name="10">10</a>quando venne colui che mi portò la nuova della morte di Saul, pensandosi di portarmi una buona notizia, io lo feci prendere e uccidere a Tsiklag, per pagarlo della sua buona notizia;</span> <span class="verse"><a name="11">11</a>quanto più adesso che uomini scellerati hanno ucciso un innocente in casa sua, sul suo letto, non dovrò io ridomandare a voi ragion del suo sangue sparso dalle vostre mani e sterminarvi di sulla terra?"</span> <span class="verse"><a name="12">12</a>E Davide diede lordine ai suoi militi, i quali li uccisero; troncaron loro le mani ed i piedi, poi li appiccarono presso lo stagno di Hebron. Presero quindi la testa di Jsh-Bosheth e la seppellirono nel sepolcro di Abner a Hebron.</span> </p></div</div></div></body></html>