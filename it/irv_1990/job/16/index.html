<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/job">Job</a> &gt <strong>Chapter 16</strong></div><p><span class="verse"><a name="1">1</a>Allora Giobbe rispose e disse:</span> <span class="verse"><a name="2">2</a>"Di cose come codeste, ne ho udite tante! Siete tutti dei consolatori molesti!</span> <span class="verse"><a name="3">3</a>Non ci sarà egli una fine alle parole vane? Che cosa ti provoca a rispondere?</span> <span class="verse"><a name="4">4</a>Anchio potrei parlare come voi, se voi foste al posto mio; potrei mettere assieme delle parole contro a voi e su di voi scrollare il capo;</span> <span class="verse"><a name="5">5</a>potrei farvi coraggio con la bocca; e il conforto delle mie labbra vi calmerebbe.</span> <span class="verse"><a name="6">6</a>Se parlo, il mio dolore non ne sarà lenito; e se cesso di parlare, che sollievo ne avrò?</span> <span class="verse"><a name="7">7</a>Ora, purtroppo, Dio mha ridotto senza forze, ha desolato tutta la mia casa;</span> <span class="verse"><a name="8">8</a>mha coperto di grinze e questo testimonia contro a me, la mia magrezza si leva ad accusarmi in faccia.</span> <span class="verse"><a name="9">9</a>La sua ira mi lacera, mi perseguita, digrigna i denti contro di me. Il mio nemico aguzza gli occhi su di me.</span> <span class="verse"><a name="10">10</a>Apron larga contro a me la bocca, mi percuoton per obbrobrio le guance, si metton tuttinsieme a darmi addosso.</span> <span class="verse"><a name="11">11</a>Iddio mi dà in balìa degli empi, mi getta in mano dei malvagi.</span> <span class="verse"><a name="12">12</a>Vivevo in pace, ed egli mha scosso con violenza, mha preso per la nuca, mha frantumato, mha posto per suo bersaglio.</span> <span class="verse"><a name="13">13</a>I suoi arcieri mi circondano, egli mi trafigge i reni senza pietà, sparge a terra il mio fiele.</span> <span class="verse"><a name="14">14</a>Apre sopra di me breccia su breccia, mi corre addosso come un guerriero.</span> <span class="verse"><a name="15">15</a>Mi son cucito un cilicio sulla pelle, ho prostrato la mia fronte nella polvere.</span> <span class="verse"><a name="16">16</a>Il mio viso è rosso di pianto, e sulle mie palpebre si stende lombra di morte.</span> <span class="verse"><a name="17">17</a>Eppure, le mie mani non commisero mai violenza, e la mia preghiera fu sempre pura.</span> <span class="verse"><a name="18">18</a>O terra, non coprire il mio sangue, e non vi sia luogo ove si fermi il mio grido!</span> <span class="verse"><a name="19">19</a>Già fin dora, ecco, il mio Testimonio è in cielo, il mio Garante è nei luoghi altissimi.</span> <span class="verse"><a name="20">20</a>Gli amici mi deridono, ma a Dio si volgon piangenti gli occhi miei;</span> <span class="verse"><a name="21">21</a>sostenga egli le ragioni delluomo presso Dio, le ragioni del figliuol duomo contro i suoi compagni!</span> <span class="verse"><a name="22">22</a>Poiché, pochi anni ancora, e me ne andrò per una via senza ritorno.</span> </p></div</div></div></body></html>