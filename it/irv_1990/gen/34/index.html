<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/gen">Genesis</a> &gt <strong>Chapter 34</strong></div><p><span class="verse"><a name="1">1</a>Or Dina, la figliuola che Lea aveva partorito a Giacobbe, uscì per vedere le figliuole del paese.</span> <span class="verse"><a name="2">2</a>E Sichem, figliuolo di Hemor lo Hivveo, principe del paese, vedutala, la rapì, si giacque con lei, e la violentò.</span> <span class="verse"><a name="3">3</a>E lanima sua sappassionò per Dina, figliuola di Giacobbe; egli amò la fanciulla, e parlò al cuore di lei.</span> <span class="verse"><a name="4">4</a>Poi disse a Hemor suo padre: "Dammi questa fanciulla per moglie".</span> <span class="verse"><a name="5">5</a>Or Giacobbe udì chegli avea disonorato la sua figliuola Dina; e come i suoi figliuoli erano ai campi col suo bestiame, Giacobbe si tacque finché non furon tornati.</span> <span class="verse"><a name="6">6</a>E Hemor, padre di Sichem, si recò da Giacobbe per parlargli.</span> <span class="verse"><a name="7">7</a>E i figliuoli di Giacobbe, comebbero udito il fatto, tornarono dai campi; e questi uomini furono addolorati e fortemente adirati perché costui aveva commessa uninfamia in Israele, giacendosi con la figliuola di Giacobbe: cosa che non era da farsi.</span> <span class="verse"><a name="8">8</a>Ed Hemor parlò loro dicendo: "Lanima del mio figliuolo Sichem sè unita strettamente alla vostra figliuola; deh, dategliela per moglie;</span> <span class="verse"><a name="9">9</a>e imparentatevi con noi; dateci le vostre figliuole, e prendetevi le figliuole nostre.</span> <span class="verse"><a name="10">10</a>Voi abiterete con noi, e il paese sarà a vostra disposizione; dimoratevi, trafficatevi, e acquistatevi delle proprietà".</span> <span class="verse"><a name="11">11</a>Allora Sichem disse al padre e ai fratelli di Dina: "Fate chio trovi grazia agli occhi vostri, e vi darò quel che mi direte.</span> <span class="verse"><a name="12">12</a>Imponetemi pure una gran dote e di gran doni; e io ve li darò come mi direte; ma datemi la fanciulla per moglie".</span> <span class="verse"><a name="13">13</a>I figliuoli di Giacobbe risposero a Sichem e ad Hemor suo padre, e parlarono loro con astuzia, perché ichem avea disonorato Dina loro sorella;</span> <span class="verse"><a name="14">14</a>e dissero loro: "Questa cosa non la possiamo fare; non possiam dare la nostra sorella a uno che non è circonciso; giacché questo, per noi, sarebbe un obbrobrio.</span> <span class="verse"><a name="15">15</a>Soltanto a questa condizione acconsentiremo alla vostra richiesta: se vorrete essere come siam noi, circoncidendo ogni maschio tra voi.</span> <span class="verse"><a name="16">16</a>Allora vi daremo le nostre figliuole, e noi ci prenderemo le figliuole vostre; abiteremo con voi, e diventeremo un popolo solo.</span> <span class="verse"><a name="17">17</a>Ma se non ci volete ascoltare e non vi volete far circoncidere, noi prenderemo la nostra fanciulla e ce ne andremo".</span> <span class="verse"><a name="18">18</a>Le loro parole piacquero ad Hemor e a Sichem figliuolo di Hemor.</span> <span class="verse"><a name="19">19</a>E il giovine non indugiò a fare la cosa, perché portava affezione alla figliuola di Giacobbe, ed era luomo più onorato in tutta la casa di suo padre.</span> <span class="verse"><a name="20">20</a>Hemor e Sichem, suo figliuolo, vennero alla porta della loro città, e parlarono alla gente della loro città, dicendo:</span> <span class="verse"><a name="21">21</a>"Questa è gente pacifica, qui tra noi; rimanga dunque pure nel paese, e vi traffichi; poiché, ecco, il paese è abbastanza ampio per loro. Noi prenderemo le loro figliuole per mogli, e daremo loro le nostre.</span> <span class="verse"><a name="22">22</a>Ma soltanto a questa condizione questa gente acconsentirà ad abitare con noi per formare un popolo solo: che ogni maschio fra noi sia circonciso, come son circoncisi loro.</span> <span class="verse"><a name="23">23</a>Il loro bestiame, le loro sostanze, tutti i loro animali non saran nostri? Acconsentiamo alla loro domanda ed essi abiteranno con noi".</span> <span class="verse"><a name="24">24</a>E tutti quelli che uscivano dalla porta della città diedero ascolto ad Hemor e a Sichem suo figliuolo; e ogni maschio fu circonciso: ognuno di quelli che uscivano dalla porta della città.</span> <span class="verse"><a name="25">25</a>Or avvenne che il terzo giorno, mentre quelli eran sofferenti, due de figliuoli di Giacobbe, Simeone e Levi, fratelli di Dina, presero ciascuno la propria spada, assalirono la città che si tenea sicura, e uccisero tutti i maschi.</span> <span class="verse"><a name="26">26</a>Passarono anche a fil di spada Hemor e Sichem suo figliuolo, presero Dina dalla casa di Sichem, e uscirono.</span> <span class="verse"><a name="27">27</a>I figliuoli di Giacobbe si gettarono sugli uccisi e saccheggiarono la città, perché la loro sorella era stata disonorata;</span> <span class="verse"><a name="28">28</a>presero i loro greggi, i loro armenti, i loro asini, quello che era in città, e quello che era per i campi,</span> <span class="verse"><a name="29">29</a>e portaron via come bottino tutte le loro ricchezze, tutti i loro piccoli bambini, le loro mogli, e tutto quello che si trovava nelle case.</span> <span class="verse"><a name="30">30</a>Allora Giacobbe disse a Simeone ed a Levi: "Voi mi date grande affanno, mettendomi in cattivo odore presso gli abitanti del paese, presso i Cananei ed i Ferezei. Ed io non ho che poca gente; essi si raduneranno contro di me e mi daranno addosso, e sarò distrutto: io con la mia casa".</span> <span class="verse"><a name="31">31</a>Ed essi risposero: "Dovrà la nostra sorella esser trattata come una meretrice?"</span> </p></div</div></div></body></html>