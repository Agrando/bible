<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/ps">Psalms</a> &gt <strong>Chapter 80</strong></div><p><span class="verse"><a name="1">1</a>Per il Capo de musici. Sopra "i gigli della testimonianza". Salmo di Asaf. Porgi orecchio, o Pastore dIsraele, che guidi Giuseppe come un gregge; o tu che siedi sopra i cherubini, fa risplender la tua gloria!</span> <span class="verse"><a name="2">2</a>Dinanzi ad Efraim, a Beniamino ed a Manasse, risveglia la tua potenza, e vieni a salvarci!</span> <span class="verse"><a name="3">3</a>O Dio, ristabiliscici, fa risplendere il tuo volto, e saremo salvati.</span> <span class="verse"><a name="4">4</a>O Eterno, Dio degli eserciti, fino a quando sarai tu irritato contro la preghiera del tuo popolo?</span> <span class="verse"><a name="5">5</a>Tu li hai cibati di pan di pianto, e li hai abbeverati di lagrime in larga misura.</span> <span class="verse"><a name="6">6</a>Tu fai di noi un oggetto di contesa per i nostri vicini, e i nostri nemici ridon di noi fra loro.</span> <span class="verse"><a name="7">7</a>O Dio degli eserciti, ristabiliscici, fa risplendere il tuo volto, e saremo salvati.</span> <span class="verse"><a name="8">8</a>Tu trasportasti dallEgitto una vite; cacciasti le nazioni e la piantasti;</span> <span class="verse"><a name="9">9</a>tu sgombrasti il terreno dinanzi a lei, ed essa mise radici, ed empì la terra.</span> <span class="verse"><a name="10">10</a>I monti furon coperti della sua ombra, e i suoi tralci furon come cedri di Dio.</span> <span class="verse"><a name="11">11</a>Stese i suoi rami fino al mare, e i suoi rampolli fino al fiume.</span> <span class="verse"><a name="12">12</a>Perché hai tu rotto i suoi ripari, sì che tutti i passanti la spogliano?</span> <span class="verse"><a name="13">13</a>Il cinghiale del bosco la devasta, e le bestie della campagna ne fanno il loro pascolo.</span> <span class="verse"><a name="14">14</a>O Dio degli eserciti, deh, ritorna; riguarda dal cielo, e vedi, e visita questa vigna;</span> <span class="verse"><a name="15">15</a>proteggi quel che la tua destra ha piantato, e il rampollo che hai fatto crescer forte per te.</span> <span class="verse"><a name="16">16</a>Essa è arsa dal fuoco, è recisa; il popolo perisce alla minaccia del tuo volto.</span> <span class="verse"><a name="17">17</a>Sia la tua mano sulluomo della tua destra, sul figliuol delluomo che hai reso forte per te,</span> <span class="verse"><a name="18">18</a>e noi non ci ritrarremo da te. Facci rivivere, e noi invocheremo il tuo nome.</span> <span class="verse"><a name="19">19</a>O Eterno, Iddio degli eserciti, ristabiliscici, fa risplendere il tuo volto, e saremo salvati.</span> </p></div</div></div></body></html>