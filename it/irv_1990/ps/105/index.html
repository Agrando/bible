<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/irv_1990/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/irv_1990">Riveduta 1990</a> &gt; <a href="/it/irv_1990/ps">Psalms</a> &gt <strong>Chapter 105</strong></div><p><span class="verse"><a name="1">1</a>Celebrate lEterno, invocate il suo nome; fate conoscere le sue gesta fra popoli.</span> <span class="verse"><a name="2">2</a>Cantategli, salmeggiategli, meditate su tutte le sue maraviglie.</span> <span class="verse"><a name="3">3</a>Gloriatevi nel santo suo nome; si rallegri il cuore di quelli che cercano lEterno!</span> <span class="verse"><a name="4">4</a>Cercate lEterno e la sua forza, cercate del continuo la sua faccia!</span> <span class="verse"><a name="5">5</a>Ricordatevi delle maraviglie chegli ha fatte, de suoi miracoli e dei giudizi della sua bocca,</span> <span class="verse"><a name="6">6</a>o voi, progenie dAbrahamo, suo servitore, figliuoli di Giacobbe, suoi eletti!</span> <span class="verse"><a name="7">7</a>Egli, lEterno, è lIddio nostro; i suoi giudizi sesercitano su tutta la terra.</span> <span class="verse"><a name="8">8</a>Egli si ricorda in perpetuo del suo patto, della parola da lui data per mille generazioni,</span> <span class="verse"><a name="9">9</a>del patto che fece con Abrahamo, del giuramento che fece ad Isacco,</span> <span class="verse"><a name="10">10</a>e che confermò a Giacobbe come uno statuto, ad Israele come un patto eterno,</span> <span class="verse"><a name="11">11</a>dicendo: Io ti darò il paese di Canaan per vostra parte di eredità.</span> <span class="verse"><a name="12">12</a>Non erano allora che poca gente, pochissimi e stranieri nel paese,</span> <span class="verse"><a name="13">13</a>e andavano da una nazione allaltra, da un regno a un altro popolo.</span> <span class="verse"><a name="14">14</a>Egli non permise che alcuno li opprimesse; anzi, castigò dei re per amor loro</span> <span class="verse"><a name="15">15</a>dicendo: Non toccate i miei unti, e non fate alcun male ai miei profeti.</span> <span class="verse"><a name="16">16</a>Poi chiamò la fame sul paese, e fece mancar del tutto il sostegno del pane.</span> <span class="verse"><a name="17">17</a>Mandò dinanzi a loro un uomo. Giuseppe fu venduto come schiavo.</span> <span class="verse"><a name="18">18</a>I suoi piedi furon serrati nei ceppi, ei fu messo in catene di ferro,</span> <span class="verse"><a name="19">19</a>fino al tempo che avvenne quello che avea detto, e la parola dellEterno, nella prova, gli rese giustizia.</span> <span class="verse"><a name="20">20</a>Il re mandò a farlo sciogliere, il dominatore di popoli lo mise in libertà;</span> <span class="verse"><a name="21">21</a>lo costituì signore della sua casa e governatore di tutti i suoi beni</span> <span class="verse"><a name="22">22</a>per incatenare i principi a suo talento, e insegnare ai suoi anziani la sapienza.</span> <span class="verse"><a name="23">23</a>Allora Israele venne in Egitto, e Giacobbe soggiornò nel paese di Cham.</span> <span class="verse"><a name="24">24</a>Iddio fece moltiplicar grandemente il suo popolo, e lo rese più potente dei suoi avversari.</span> <span class="verse"><a name="25">25</a>Poi voltò il cuor loro perché odiassero il suo popolo, e macchinassero frodi contro i suoi servitori.</span> <span class="verse"><a name="26">26</a>Egli mandò Mosè, suo servitore, e Aaronne, che aveva eletto.</span> <span class="verse"><a name="27">27</a>Essi compiron fra loro i miracoli da lui ordinati, fecero dei prodigi nella terra di Cham.</span> <span class="verse"><a name="28">28</a>Mandò le tenebre e fece oscurar laria, eppure non osservarono le sue parole.</span> <span class="verse"><a name="29">29</a>Cangiò le acque loro in sangue, e fece morire i loro pesci.</span> <span class="verse"><a name="30">30</a>La loro terra brulicò di rane, fin nelle camere dei loro re.</span> <span class="verse"><a name="31">31</a>Egli parlò, e vennero mosche velenose e zanzare in tutto il loro territorio.</span> <span class="verse"><a name="32">32</a>Dette loro grandine invece di pioggia, fiamme di fuoco sul loro paese.</span> <span class="verse"><a name="33">33</a>Percosse le loro vigne e i loro fichi e fracassò gli alberi del loro territorio.</span> <span class="verse"><a name="34">34</a>Egli parlò e vennero le locuste e i bruchi senza numero,</span> <span class="verse"><a name="35">35</a>che divorarono tutta lerba nel loro paese e mangiarono il frutto della loro terra.</span> <span class="verse"><a name="36">36</a>Poi percosse tutti i primogeniti nel loro paese, le primizie dogni loro forza.</span> <span class="verse"><a name="37">37</a>E fece uscire gli Israeliti con argento ed oro, e non vi fu alcuno, fra le sue tribù, che fosse fiacco.</span> <span class="verse"><a name="38">38</a>LEgitto si rallegrò della loro partenza, poiché la paura dessi era caduta su loro.</span> <span class="verse"><a name="39">39</a>Egli distese una nuvola per ripararli, e accese un fuoco per rischiararli di notte.</span> <span class="verse"><a name="40">40</a>A loro richiesta fece venire delle quaglie, e li saziò col pane del cielo.</span> <span class="verse"><a name="41">41</a>Egli aprì la roccia e ne scaturirono acque; esse corsero per luoghi aridi, come un fiume.</span> <span class="verse"><a name="42">42</a>Poiché egli si ricordò della sua parola santa e dAbrahamo, suo servitore;</span> <span class="verse"><a name="43">43</a>e trasse fuori il suo popolo con allegrezza, e i suoi eletti con giubilo.</span> <span class="verse"><a name="44">44</a>E dette loro i paesi delle nazioni, ed essi presero possesso della fatica dei popoli,</span> <span class="verse"><a name="45">45</a>perché osservassero i suoi statuti e ubbidissero alle sue leggi. Alleluia.</span> </p></div</div></div></body></html>