<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 32</strong></div><p><span class="verse"><a name="1">1</a>Parola che fu rivolta a Geremia dal Signore nell`anno decimo di Sedecìa re di Giuda, cioè nell`anno decimo ottavo di Nabucodònosor.</span> <span class="verse"><a name="2">2</a>L`esercito del re di Babilonia assediava allora Gerusalemme e il profeta Geremia era rinchiuso nell`atrio della prigione, nella reggia del re di Giuda,</span> <span class="verse"><a name="3">3</a>e ve lo aveva rinchiuso Sedecìa re di Giuda, dicendo: "Perché profetizzi con questa minaccia: Dice il Signore: Ecco metterò questa città in potere del re di Babilonia ed egli la occuperà;</span> <span class="verse"><a name="4">4</a>Sedecìa re di Giuda non scamperà dalle mani dei Caldei, ma sarà dato in mano del re di Babilonia e parlerà con lui faccia a faccia e si guarderanno negli occhi;</span> <span class="verse"><a name="5">5</a>egli condurrà Sedecìa in Babilonia dove egli resterà finché io non lo visiterò - oracolo del Signore -; se combatterete contro i Caldei, non riuscirete a nulla"?</span> <span class="verse"><a name="6">6</a>Geremia disse: Mi fu rivolta questa parola del Signore:</span> <span class="verse"><a name="7">7</a>"Ecco Canamel, figlio di Sallum tuo zio, viene da te per dirti: Comprati il mio campo, che si trova in Anatot, perché a te spetta il diritto di riscatto per acquistarlo".</span> <span class="verse"><a name="8">8</a>Venne dunque da me Canamel, figlio di mio zio, secondo la parola del Signore, nell`atrio della prigione e mi disse: "Compra il mio campo che si trova in Anatot, perché a te spetta il diritto di acquisto e a te tocca il riscatto. Compratelo!". Allora riconobbi che questa era la volontà del Signore</span> <span class="verse"><a name="9">9</a>e comprai il campo da Canamel, figlio di mio zio, e gli pagai il prezzo: diciassette sicli d`argento.</span> <span class="verse"><a name="10">10</a>Stesi il documento del contratto, lo sigillai, chiamai i testimoni e pesai l`argento sulla stadera.</span> <span class="verse"><a name="11">11</a>Quindi presi il documento di compra, quello sigillato e quello aperto, secondo le prescrizioni della legge.</span> <span class="verse"><a name="12">12</a>Diedi il contratto di compra a Baruc figlio di Neria, figlio di Macsia, sotto gli occhi di Canamel figlio di mio zio e sotto gli occhi dei testimoni che avevano sottoscritto il contratto di compra e sotto gli occhi di tutti i Giudei che si trovavano nell`atrio della prigione.</span> <span class="verse"><a name="13">13</a>Diedi poi a Baruc quest`ordine:</span> <span class="verse"><a name="14">14</a>"Dice il Signore degli eserciti, Dio di Israele: Prendi i contratti di compra, quello sigillato e quello aperto, e mettili in un vaso di terra, perché si conservino a lungo.</span> <span class="verse"><a name="15">15</a>Poiché dice il Signore degli eserciti, Dio di Israele: Ancora si compreranno case, campi e vigne in questo paese".</span> <span class="verse"><a name="16">16</a>Pregai il Signore, dopo aver consegnato il contratto di compra a Baruc figlio di Neria:</span> <span class="verse"><a name="17">17</a>"Ah, Signore Dio, tu hai fatto il cielo e la terra con grande potenza e con braccio forte; nulla ti è impossibile.</span> <span class="verse"><a name="18">18</a>Tu usi misericordia con mille e fai subire la pena dell`iniquità dei padri ai loro figli dopo di essi, Dio grande e forte, che ti chiami Signore degli eserciti.</span> <span class="verse"><a name="19">19</a>Tu sei grande nei pensieri e potente nelle opere, tu, i cui occhi sono aperti su tutte le vie degli uomini, per dare a ciascuno secondo la sua condotta e il merito delle sue azioni.</span> <span class="verse"><a name="20">20</a>Tu hai operato segni e miracoli nel paese di Egitto e fino ad oggi in Israele e fra tutti gli uomini e ti sei fatto un nome come appare oggi.</span> <span class="verse"><a name="21">21</a>Tu hai fatto uscire dall`Egitto il tuo popolo Israele con segni e con miracoli, con mano forte e con braccio possente e incutendo grande spavento.</span> <span class="verse"><a name="22">22</a>Hai dato loro questo paese, che avevi giurato ai loro padri di dare loro, terra in cui scorre latte e miele.</span> <span class="verse"><a name="23">23</a>Essi vennero e ne presero possesso, ma non ascoltarono la tua voce, non camminarono secondo la tua legge, non fecero quanto avevi comandato loro di fare; perciò tu hai mandato su di loro tutte queste sciagure.</span> <span class="verse"><a name="24">24</a>Ecco, le opere di assedio hanno raggiunto la città per occuparla; la città sarà data in mano ai Caldei che l`assediano con la spada, la fame e la peste. Ciò che tu avevi detto avviene; ecco, tu lo vedi.</span> <span class="verse"><a name="25">25</a>E tu, Signore Dio, mi dici: Comprati il campo con denaro e chiama i testimoni, mentre la città sarà messa in mano ai Caldei".</span> <span class="verse"><a name="26">26</a>Allora mi fu rivolta questa parola del Signore:</span> <span class="verse"><a name="27">27</a>"Ecco, io sono il Signore Dio di ogni essere vivente; qualcosa è forse impossibile per me?</span> <span class="verse"><a name="28">28</a>Pertanto dice il Signore: Ecco io darò questa città in mano ai Caldei e a Nabucodònosor re di Babilonia, il quale la prenderà.</span> <span class="verse"><a name="29">29</a>Vi entreranno i Caldei che combattono contro questa città, bruceranno questa città con il fuoco e daranno alle fiamme le case sulle cui terrazze si offriva incenso a Baal e si facevano libazioni agli altri dei per provocarmi.</span> <span class="verse"><a name="30">30</a>Gli Israeliti e i figli di Giuda non hanno fatto che quanto è male ai miei occhi fin dalla loro giovinezza; gli Israeliti hanno soltanto saputo offendermi con il lavoro delle loro mani. Oracolo del Signore.</span> <span class="verse"><a name="31">31</a>Poiché causa della mia ira e del mio sdegno è stata questa città da quando la edificarono fino ad oggi; così io la farò scomparire dalla mia presenza,</span> <span class="verse"><a name="32">32</a>a causa di tutto il male che gli Israeliti e i figli di Giuda commisero per provocarmi, essi, i loro re, i loro capi, i loro sacerdoti e i loro profeti, gli uomini di Giuda e gli abitanti di Gerusalemme.</span> <span class="verse"><a name="33">33</a>Essi mi voltarono la schiena invece della faccia; io li istruivo con continua premura, ma essi non ascoltarono e non impararono la correzione.</span> <span class="verse"><a name="34">34</a>Essi collocarono i loro idoli abominevoli perfino nel tempio che porta il mio nome per contaminarlo</span> <span class="verse"><a name="35">35</a>e costruirono le alture di Baal nella valle di Ben-Innon per far passare per il fuoco i loro figli e le loro figlie in onore di Moloch - cosa che io non avevo comandato, anzi neppure avevo pensato di istituire un abominio simile -, per indurre a peccare Giuda".</span> <span class="verse"><a name="36">36</a>Ora così dice il Signore Dio di Israele, riguardo a questa città che voi dite sarà data in mano al re di Babilonia per mezzo della spada, della fame e della peste:</span> <span class="verse"><a name="37">37</a>"Ecco, li radunerò da tutti i paesi nei quali li ho dispersi nella mia ira, nel mio furore e nel mio grande sdegno; li farò tornare in questo luogo e li farò abitare tranquilli.</span> <span class="verse"><a name="38">38</a>Essi saranno il mio popolo e io sarò il loro Dio.</span> <span class="verse"><a name="39">39</a>Darò loro un solo cuore e un solo modo di comportarsi perché mi temano tutti i giorni per il loro bene e per quello dei loro figli dopo di essi.</span> <span class="verse"><a name="40">40</a>Concluderò con essi un`alleanza eterna e non mi allontanerò più da loro per beneficarli; metterò nei loro cuori il mio timore, perché non si distacchino da me.</span> <span class="verse"><a name="41">41</a>Godrò nel beneficarli, li fisserò stabilmente in questo paese, con tutto il cuore e con tutta l`anima".</span> <span class="verse"><a name="42">42</a>Poiché così dice il Signore: "Come ho mandato su questo popolo tutto questo grande male, così io manderò su di loro tutto il bene che ho loro promesso.</span> <span class="verse"><a name="43">43</a>E compreranno campi in questo paese, di cui voi dite: E` una desolazione, senza uomini e senza bestiame, lasciato in mano ai Caldei.</span> <span class="verse"><a name="44">44</a>Essi si compreranno campi con denaro, stenderanno contratti e li sigilleranno e si chiameranno testimoni nella terra di Beniamino e nei dintorni di Gerusalemme, nelle città di Giuda e nelle città della montagna e nelle città della Sefèla e nelle città del mezzogiorno, perché cambierò la loro sorte". Oracolo del Signore.</span> </p></div</div></div></body></html>