<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Questa parola fu rivolta a Geremia da parte del Signore:</span> <span class="verse"><a name="2">2</a>Prendi e scendi nella bottega del vasaio; là ti farò udire la mia parola".</span> <span class="verse"><a name="3">3</a>"Io sono sceso nella bottega del vasaio ed ecco, egli stava lavorando al tornio.</span> <span class="verse"><a name="4">4</a>Ora, se si guastava il vaso che egli stava modellando, come capita con la creta in mano al vasaio, egli rifaceva con essa un altro vaso, come ai suoi occhi pareva giusto.</span> <span class="verse"><a name="5">5</a>Allora mi fu rivolta la parola del Signore:</span> <span class="verse"><a name="6">6</a>"Forse non potrei agire con voi, casa di Israele, come questo vasaio? Oracolo del Signore. Ecco, come l`argilla è nelle mani del vasaio, così voi siete nelle mie mani, casa di Israele.</span> <span class="verse"><a name="7">7</a>Talvolta nei riguardi di un popolo o di un regno io decido di sradicare, di abbattere e di distruggere;</span> <span class="verse"><a name="8">8</a>ma se questo popolo, contro il quale avevo parlato, si converte dalla sua malvagità, io mi pento del male che avevo pensato di fargli.</span> <span class="verse"><a name="9">9</a>Altra volta nei riguardi di un popolo o di un regno io decido di edificare e di piantare;</span> <span class="verse"><a name="10">10</a>ma se esso compie ciò che è male ai miei occhi non ascoltando la mia voce, io mi pentirò del bene che avevo promesso di fargli.</span> <span class="verse"><a name="11">11</a>Ora annunzia, dunque, agli uomini di Giuda e agli abitanti di Gerusalemme: Dice il Signore: Ecco preparo contro di voi una calamità e medito contro di voi un progetto. Su, abbandonate la vostra condotta perversa, migliorate le vostre abitudini e le vostre azioni".</span> <span class="verse"><a name="12">12</a>Ma essi diranno: "E` inutile, noi vogliamo seguire i nostri progetti; ognuno di noi agirà secondo la caparbietà del suo cuore malvagio".</span> <span class="verse"><a name="13">13</a>Perciò così dice il Signore: "Informatevi tra le nazioni: chi ha mai udito cose simili? Enormi, orribili cose ha commesso la vergine di Israele.</span> <span class="verse"><a name="14">14</a>Scompare forse dalle alte rocce la neve del Libano? Forse si inaridiscono le acque delle montagne che scorrono gelide?</span> <span class="verse"><a name="15">15</a>Eppure il mio popolo mi ha dimenticato; essi offrono incenso a un idolo vano. Così hanno inciampato nelle loro strade, nei sentieri di una volta, per camminare su viottoli, per una via non appianata.</span> <span class="verse"><a name="16">16</a>Il loro paese è una desolazione, un oggetto di scherno perenne. Chiunque passa ne rimarrà stupito e scuoterà il capo.</span> <span class="verse"><a name="17">17</a>Come fa il vento d`oriente io li disperderò davanti al loro nemico. Mostrerò loro le spalle e non il volto nel giorno della loro rovina".</span> <span class="verse"><a name="18">18</a>Ora essi dissero: "Venite e tramiamo insidie contro Geremia, perché la legge non verrà meno ai sacerdoti, né il consiglio ai saggi, né l`oracolo ai profeti. Venite, colpiamolo a motivo della sua lingua e non badiamo a tutte le sue parole".</span> <span class="verse"><a name="19">19</a>Prestami ascolto, Signore, e odi la voce dei miei avversari.</span> <span class="verse"><a name="20">20</a>Si rende forse male per bene? Poiché essi hanno scavato una fossa alla mia vita. Ricordati quando mi presentavo a te, per parlare in loro favore, per stornare da loro la tua ira.</span> <span class="verse"><a name="21">21</a>Abbandona perciò i loro figli alla fame, gettali in potere della spada; le loro donne restino senza figli e vedove, i loro uomini siano colpiti dalla morte e i loro giovani uccisi dalla spada in battaglia.</span> <span class="verse"><a name="22">22</a>Si odano grida dalle loro case, quando improvvisa tu farai piombare su di loro una torma di briganti, poiché hanno scavato una fossa per catturarmi e hanno teso lacci ai miei piedi.</span> <span class="verse"><a name="23">23</a>Ma tu conosci, Signore, ogni loro progetto di morte contro di me; non lasciare impunita la loro iniquità e non cancellare il loro peccato dalla tua presenza. Inciampino alla tua presenza; al momento del tuo sdegno agisci contro di essi!</span> </p></div</div></div></body></html>