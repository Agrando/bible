<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 4</strong></div><p><span class="verse"><a name="1">1</a>"Se vuoi ritornare, o Israele - dice il Signore - a me dovrai ritornare. Se rigetterai i tuoi abomini, non dovrai più vagare lontano da me.</span> <span class="verse"><a name="2">2</a>Il tuo giuramento sarà: Per la vita del Signore, con verità, rettitudine e giustizia. Allora i popoli si diranno benedetti da te e di te si vanteranno".</span> <span class="verse"><a name="3">3</a>Dice il Signore agli uomini di Giuda e a Gerusalemme: "Dissodatevi un terreno incolto e non seminate fra le spine.</span> <span class="verse"><a name="4">4</a>Circoncidetevi per il Signore, circoncidete il vostro cuore, uomini di Giuda e abitanti di Gerusalemme, perché la mia ira non divampi come fuoco e non bruci senza che alcuno la possa spegnere, a causa delle vostre azioni perverse.</span> <span class="verse"><a name="5">5</a>Annunziatelo in Giuda, fatelo udire a Gerusalemme; suonate la tromba nel paese, gridate a piena voce e dite: Radunatevi ed entriamo nelle città fortificate.</span> <span class="verse"><a name="6">6</a>Alzate un segnale verso Sion; fuggite, non indugiate, perchè io mando da settentrione una sventura e una grande rovina.</span> <span class="verse"><a name="7">7</a>Il leone è balzato dalla boscaglia, il distruttore di nazioni si è mosso dalla sua dimora per ridurre la tua terra a una desolazione: le tue città saranno distrutte, non vi rimarranno abitanti.</span> <span class="verse"><a name="8">8</a>Per questo vestitevi di sacco, lamentatevi e alzate grida, perchè non si è allontanata l`ira ardente del Signore da noi.</span> <span class="verse"><a name="9">9</a>E in quel giorno, dice il Signore, verrà meno il coraggio del re e il coraggio dei capi; i sacerdoti saranno costernati e i profeti saranno stupiti.</span> <span class="verse"><a name="10">10</a>Essi diranno: Ah, Signore Dio hai dunque del tutto ingannato questo popolo e Gerusalemme, quando dicevi: Voi avrete pace, mentre una spada giunge fino alla gola".</span> <span class="verse"><a name="11">11</a>In quel tempo si dirà a questo popolo e a Gerusalemme: "Il vento ardente delle dune soffia dal deserto verso la figlia del mio popolo, non per vagliare, né per mondare il grano.</span> <span class="verse"><a name="12">12</a>Un vento minaccioso si alza per mio ordine. Ora, anch`io voglio pronunziare contro di essi la condanna".</span> <span class="verse"><a name="13">13</a>Ecco, egli sale come nubi e come un turbine sono i suoi carri, i suoi cavalli sono più veloci delle aquile. Guai a noi che siamo perduti!</span> <span class="verse"><a name="14">14</a>Purifica il tuo cuore dalla malvagità, Gerusalemme, perchè possa uscirne salva. Fino a quando albergheranno in te pensieri d`iniquità?</span> <span class="verse"><a name="15">15</a>Ecco, una voce reca la notizia da Dan, si annunzia la sventura dalle montagne di Efraim.</span> <span class="verse"><a name="16">16</a>Annunziatelo alle genti, fatelo sapere a Gerusalemme. Gli assedianti vengono da una terra lontana, mandano urla contro le città di Giuda,</span> <span class="verse"><a name="17">17</a>Come custodi d`un campo l`hanno circondata, perchè si è ribellata contro di me. Oracolo del Signore.</span> <span class="verse"><a name="18">18</a>La tua condotta e le tue azioni ti hanno causato tutto ciò. Questo il guadagno della tua malvagità; com`è amaro! Ora ti penetra fino al cuore.</span> <span class="verse"><a name="19">19</a>Le mie viscere, le mie viscere! Sono straziato. Le pareti del mio cuore! Il cuore mi batte forte; non riesco a tacere, perché ho udito uno squillo di tromba, un fragore di guerra.</span> <span class="verse"><a name="20">20</a>Si annunzia rovina sopra rovina: tutto il paese è devastato. A un tratto sono distrutte le mie tende, in un attimo i miei padiglioni.</span> <span class="verse"><a name="21">21</a>Fino a quando dovrò vedere segnali e udire squilli di tromba?</span> <span class="verse"><a name="22">22</a>"Stolto è il mio popolo: non mi conoscono, sono figli insipienti, senza intelligenza; sono esperti nel fare il male, ma non sanno compiere il bene".</span> <span class="verse"><a name="23">23</a>Guardai la terra ed ecco solitudine e vuoto, i cieli, e non v`era luce.</span> <span class="verse"><a name="24">24</a>Guardai i monti ed ecco tremavano e tutti i colli ondeggiavano.</span> <span class="verse"><a name="25">25</a>Guardai ed ecco non c`era nessuno e tutti gli uccelli dell`aria erano volati via.</span> <span class="verse"><a name="26">26</a>Guardai ed ecco la terra fertile era un deserto e tutte le sue città erano state distrutte dal Signore e dalla sua ira ardente.</span> <span class="verse"><a name="27">27</a>Poiché dice il Signore: "Devastato sarà tutto il paese; io compirò uno sterminio.</span> <span class="verse"><a name="28">28</a>Pertanto la terra sarà in lutto e i cieli lassù si oscureranno, perché io l`ho detto e non me ne pento, l`ho stabilito e non ritratterò".</span> <span class="verse"><a name="29">29</a>Per lo strepito di cavalieri e di arcieri ogni città è in fuga, vanno nella folta boscaglia e salgono sulle rupi. Ogni città è abbandonata, non c`è rimasto un sol uomo.</span> <span class="verse"><a name="30">30</a>E tu, devastata, che farai? Anche se ti vestissi di scarlatto, ti adornassi di fregi d`oro e ti facessi gli occhi grandi con il bistro, invano ti faresti bella. I tuoi amanti ti disprezzano; essi vogliono la tua vita.</span> <span class="verse"><a name="31">31</a>Sento un grido come di donna nei dolori, un urlo come di donna al primo parto, è il grido della figlia di Sion, che spasima e tende le mani: "Guai a me! Sono affranta, affranta per tutti gli uccisi".</span> </p></div</div></div></body></html>