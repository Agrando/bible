<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 34</strong></div><p><span class="verse"><a name="1">1</a>Parola che fu rivolta a Geremia dal Signore, quando Nabucodònosor re di Babilonia con tutto il suo esercito e tutti i regni della terra sotto il suo dominio e tutti i popoli combattevano contro Gerusalemme e tutte le città dipendenti:</span> <span class="verse"><a name="2">2</a>Così dice il Signore, Dio di Israele: "Và a parlare a Sedecìa re di Giuda e digli: Così parla il Signore: Ecco io do questa città in mano al re di Babilonia, che la darà alle fiamme.</span> <span class="verse"><a name="3">3</a>Tu non scamperai dalla sua mano, ma sarai preso e consegnato in suo potere. I tuoi occhi fisseranno gli occhi del re di Babilonia, gli parlerai faccia a faccia e poi andrai a Babilonia.</span> <span class="verse"><a name="4">4</a>Tuttavia, ascolta la parola del Signore, o Sedecìa re di Giuda! Così dice il Signore a tuo riguardo: Non morirai di spada!</span> <span class="verse"><a name="5">5</a>Morirai in pace e come si bruciarono aròmi per i funerali dei tuoi padri, gli antichi re di Giuda che furono prima di te, così si bruceranno per te e per te si farà il lamento dicendo: Ahimè, Signore! Questo ho detto". Oracolo del Signore.</span> <span class="verse"><a name="6">6</a>Il profeta Geremia riferì a Sedecìa re di Giuda tutte queste parole in Gerusalemme.</span> <span class="verse"><a name="7">7</a>Frattanto l`esercito del re di Babilonia muoveva guerra a Gerusalemme e a tutte le città di Giuda che ancora rimanevano, Lachis e Azeka, poiché solo queste fortezze erano rimaste fra le città di Giuda.</span> <span class="verse"><a name="8">8</a>Questa parola fu rivolta a Geremia dal Signore, dopo che il re Sedecìa ebbe concluso un`alleanza con tutto il popolo che si trovava a Gerusalemme, di proclamare la libertà degli schiavi,</span> <span class="verse"><a name="9">9</a>rimandando liberi ognuno il suo schiavo ebreo e la sua schiava ebrea, così che nessuno costringesse più alla schiavitù un Giudeo suo fratello.</span> <span class="verse"><a name="10">10</a>Tutti i capi e tutto il popolo, che avevano aderito all`alleanza, acconsentirono a rimandare liberi ognuno il proprio schiavo e ognuno la propria schiava, così da non costringerli più alla schiavitù: acconsentirono dunque e li rimandarono effettivamente;</span> <span class="verse"><a name="11">11</a>ma dopo si pentirono e ripresero gli schiavi e le schiave che avevano rimandati liberi e li ridussero di nuovo schiavi e schiave.</span> <span class="verse"><a name="12">12</a>Allora questa parola del Signore fu rivolta a Geremia:</span> <span class="verse"><a name="13">13</a>"Così dice il Signore, Dio di Israele: Io ho concluso un`alleanza con i vostri padri, quando li ho fatti uscire dal paese d`Egitto, da una condizione servile, dicendo:</span> <span class="verse"><a name="14">14</a>Al compiersi di sette anni rimanderà ognuno il suo fratello ebreo che si sarà venduto a te; egli ti servirà sei anni, quindi lo rimanderai libero disimpegnato da te; ma i vostri padri non mi ascoltarono e non prestarono orecchio.</span> <span class="verse"><a name="15">15</a>Ora voi oggi vi eravate ravveduti e avevate fatto ciò che è retto ai miei occhi, proclamando ciascuno la libertà del suo fratello; voi avevate concluso un patto davanti a me, nel tempio in cui è invocato il mio nome.</span> <span class="verse"><a name="16">16</a>Ma poi, avete mutato di nuovo parere e profanando il mio nome avete ripreso ognuno gli schiavi e le schiave, che avevate rimandati liberi secondo il loro desiderio, e li avete costretti a essere ancora vostri schiavi e vostre schiave.</span> <span class="verse"><a name="17">17</a>Perciò dice il Signore: Voi non avete dato ascolto al mio ordine che ognuno proclamasse la libertà del proprio fratello e del proprio prossimo: ora, ecco, io affiderò la vostra liberazione - parola del Signore - alla spada, alla peste e alla fame e vi farò oggetto di terrore per tutti i regni della terra.</span> <span class="verse"><a name="18">18</a>Gli uomini che hanno trasgredito la mia alleanza, perché non hanno eseguito i termini dell`alleanza che avevano conclusa in mia presenza, io li renderò come il vitello che spaccarono in due passando fra le sue metà.</span> <span class="verse"><a name="19">19</a>I capi di Giuda, i capi di Gerusalemme, gli eunuchi, i sacerdoti e tutto il popolo del paese, che passarono attraverso le due metà del vitello,</span> <span class="verse"><a name="20">20</a>li darò in mano ai loro nemici e a coloro che attentano alla loro vita; i loro cadaveri saranno pasto agli uccelli dell`aria e alle bestie selvatiche.</span> <span class="verse"><a name="21">21</a>Darò Sedecìa re di Giuda e i suoi capi in mano ai loro nemici, in mano a coloro che attentano alla loro vita e in mano all`esercito del re di Babilonia, che ora si è allontanato da voi.</span> <span class="verse"><a name="22">22</a>Ecco, io darò un ordine - dice il Signore - e li farò tornare verso questa città, la assedieranno, la prenderanno e la daranno alle fiamme e le città di Giuda le renderò desolate, senza abitanti".</span> </p></div</div></div></body></html>