<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Ascoltate la parola che il Signore vi rivolge, casa di Israele.</span> <span class="verse"><a name="2">2</a>Così dice il Signore: "Non imitate la condotta delle genti e non abbiate paura dei segni del cielo, perché le genti hanno paura di essi.</span> <span class="verse"><a name="3">3</a>Poiché ciò che è il terrore dei popoli è un nulla, non è che un legno tagliato nel bosco, opera delle mani di chi lavora con l`ascia.</span> <span class="verse"><a name="4">4</a>E` ornato di argento e di oro, è fissato con chiodi e con martelli, perché non si muova.</span> <span class="verse"><a name="5">5</a>Gli idoli sono come uno spauracchio in un campo di cocòmeri, non sanno parlare, bisogna portarli, perché non camminano. Non temeteli, perché non fanno alcun male, come non è loro potere fare il bene".</span> <span class="verse"><a name="6">6</a>Non sono come te, Signore; tu sei grande e grande la potenza del tuo nome.</span> <span class="verse"><a name="7">7</a>Chi non ti temerà, re delle nazioni? Questo ti conviene, poiché fra tutti i saggi delle nazioni e in tutti i loro regni nessuno è simile a te.</span> <span class="verse"><a name="8">8</a>Sono allo stesso tempo stolti e testardi; vana la loro dottrina, come un legno.</span> <span class="verse"><a name="9">9</a>Argento battuto e laminato portato da Tarsìs e oro di Ofir, lavoro di artista e di mano di orafo, di porpora e di scarlatto è la loro veste: tutti lavori di abili artisti.</span> <span class="verse"><a name="10">10</a>Il Signore, invece, è il vero Dio, egli è Dio vivente e re eterno; al suo sdegno trema la terra, i popoli non resistono al suo furore.</span> <span class="verse"><a name="11">11</a>Direte loro: "Gli dei che non hanno fatto il cielo e la terra scompariranno dalla terra e sotto il cielo".</span> <span class="verse"><a name="12">12</a>Egli ha formato la terra con potenza, ha fissato il mondo con sapienza, con intelligenza ha disteso i cieli.</span> <span class="verse"><a name="13">13</a>Al rombo della sua voce rumoreggiano le acque nel cielo. Egli fa salire le nubi dall`estremità della terra, produce lampi per la pioggia e manda fuori il vento dalle sue riserve.</span> <span class="verse"><a name="14">14</a>Rimane inebetito ogni uomo, senza comprendere; resta confuso ogni orafo per i suoi idoli, poiché è menzogna ciò che ha fuso e non ha soffio vitale.</span> <span class="verse"><a name="15">15</a>Essi sono vanità, opere ridicole; al tempo del loro castigo periranno.</span> <span class="verse"><a name="16">16</a>Non è tale l`eredità di Giacobbe, perché egli ha formato ogni cosa. Israele è la tribù della sua eredità, Signore degli eserciti è il suo nome.</span> <span class="verse"><a name="17">17</a>Raccogli il tuo fardello fuori dal paese, tu che sei cinta d`assedio,</span> <span class="verse"><a name="18">18</a>poiché dice il Signore: "Ecco, questa volta, caccerò lontano gli abitanti del paese; li ridurrò alle strette, perché mi ritrovino".</span> <span class="verse"><a name="19">19</a>Guai a me a causa della mia ferita; la mia piaga è incurabile. Eppure io avevo pensato: "E` solo un dolore che io posso sopportare".</span> <span class="verse"><a name="20">20</a>La mia tenda è sfasciata tutte le mie corde sono rotte. I miei figli si sono allontanati da me e più non sono. Nessuno pianta ancora la mia tenda e stende i miei teli.</span> <span class="verse"><a name="21">21</a>I pastori sono diventati insensati, non hanno ricercato più il Signore; per questo non hanno avuto successo, anzi è disperso tutto il loro gregge.</span> <span class="verse"><a name="22">22</a>Si ode un rumore che avanza e un grande frastuono giunge da settentrione, per ridurre le città di Giuda un deserto, un rifugio di sciacalli.</span> <span class="verse"><a name="23">23</a>"Lo so, Signore, che l`uomo non è padrone della sua via, non è in potere di chi cammina il dirigere i suoi passi.</span> <span class="verse"><a name="24">24</a>Correggimi, Signore, ma con giusta misura, non secondo la tua ira, per non farmi vacillare".</span> <span class="verse"><a name="25">25</a>Riversa la tua collera sui popoli che non ti conoscono e sulle stirpi che non invocano il tuo nome, poiché hanno divorato Giacobbe l`hanno divorato e consumato, e hanno distrutto la sua dimora.</span> </p></div</div></div></body></html>