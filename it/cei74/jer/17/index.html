<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 17</strong></div><p><span class="verse"><a name="1">1</a>Il peccato di Giuda è scritto con uno stilo di ferro, con una punta di diamante è inciso sulla tavola del loro cuore e sugli angoli dei loro altari,</span> <span class="verse"><a name="2">2</a>come per ricordare ai loro figli i loro altari e i loro pali sacri presso gli alberi verdi, sui colli elevati,</span> <span class="verse"><a name="3">3</a>sui monti e in aperta campagna. "I tuoi averi e tutti i tuoi tesori li abbandonerò al saccheggio, a motivo di tutti i peccati che hai commessi in tutti i tuoi territori.</span> <span class="verse"><a name="4">4</a>Tu dovrai ritirare la mano dall`eredità che ti avevo data; ti farò schiavo dei tuoi nemici in un paese che non conosci, perché avete acceso il fuoco della mia ira, che arderà sempre". Così dice il Signore:</span> <span class="verse"><a name="5">5</a>"Maledetto l`uomo che confida nell`uomo, che pone nella carne il suo sostegno e dal Signore allontana il suo cuore.</span> <span class="verse"><a name="6">6</a>Egli sarà come un tamerisco nella steppa; quando viene il bene non lo vede. Dimorerà in luoghi aridi nel deserto, in una terra di salsedine, dove nessuno può vivere.</span> <span class="verse"><a name="7">7</a>Benedetto l`uomo che confida nel Signore e il Signore è sua fiducia.</span> <span class="verse"><a name="8">8</a>Egli è come un albero piantato lungo l`acqua, verso la corrente stende le radici; non teme quando viene il caldo, le sue foglie rimangono verdi; nell`anno della siccità non intristisce, non smette di produrre i suoi frutti.</span> <span class="verse"><a name="9">9</a>Più fallace di ogni altra cosa è il cuore e difficilmente guaribile; chi lo può conoscere?</span> <span class="verse"><a name="10">10</a>Io, il Signore, scruto la mente e saggio i cuori, per rendere a ciascuno secondo la sua condotta, secondo il frutto delle sue azioni.</span> <span class="verse"><a name="11">11</a>Come una pernice che cova uova da lei non deposte è chi accumula ricchezze, ma senza giustizia. A metà dei suoi giorni dovrà lasciarle e alla sua fine apparirà uno stolto".</span> <span class="verse"><a name="12">12</a>Trono di gloria, eccelso fin dal principio, è il luogo del nostro santuario!</span> <span class="verse"><a name="13">13</a>O speranza di Israele, Signore, quanti ti abbandonano resteranno confusi; quanti si allontanano da te saranno scritti nella polvere, perché hanno abbandonato la fonte di acqua viva, il Signore.</span> <span class="verse"><a name="14">14</a>Guariscimi, Signore, e io sarò guarito, salvami e io sarò salvato, poiché tu sei il mio vanto.</span> <span class="verse"><a name="15">15</a>Ecco, essi mi dicono: "Dov`è la parola del Signore? Si compia finalmente!".</span> <span class="verse"><a name="16">16</a>Io non ho insistito presso di te nella sventura né ho desiderato il giorno funesto, tu lo sai. Ciò che è uscito dalla mia bocca è innanzi a te.</span> <span class="verse"><a name="17">17</a>Non essere per me causa di spavento, tu, mio solo rifugio nel giorno della sventura.</span> <span class="verse"><a name="18">18</a>Siano confusi i miei avversari ma non io, si spaventino essi, ma non io. Manda contro di loro il giorno della sventura, distruggili, distruggili per sempre.</span> <span class="verse"><a name="19">19</a>Il Signore mi disse: "Và a metterti alla porta dei Figli del popolo, per la quale entrano ed escono i re di Giuda, e a tutte le porte di Gerusalemme.</span> <span class="verse"><a name="20">20</a>Dirai loro: Ascoltate la parola del Signore, o re di Giuda e voi tutti Giudei e abitanti di Gerusalemme, che entrate per queste porte.</span> <span class="verse"><a name="21">21</a>Così dice il Signore: Per amore della vostra vita guardatevi dal trasportare un peso in giorno di sabato e dall`introdurlo per le porte di Gerusalemme.</span> <span class="verse"><a name="22">22</a>Non portate alcun peso fuori dalle vostre case in giorno di sabato e non fate alcun lavoro, ma santificate il giorno di sabato, come io ho comandato ai vostri padri.</span> <span class="verse"><a name="23">23</a>Ma essi non vollero ascoltare né prestare orecchio, anzi indurirono la loro cervice per non ascoltarmi e per non accogliere la lezione.</span> <span class="verse"><a name="24">24</a>Ora, se mi ascolterete sul serio - dice il Signore - se non introdurrete nessun peso entro le porte di questa città in giorno di sabato e santificherete il giorno di sabato non eseguendo in esso alcun lavoro,</span> <span class="verse"><a name="25">25</a>entreranno per le porte di questa città i re, che siederanno sul trono di Davide, su carri e su cavalli, essi e i loro ufficiali, gli uomini di Giuda e gli abitanti di Gerusalemme. Questa città sarà abitata per sempre.</span> <span class="verse"><a name="26">26</a>Verranno dalle città di Giuda e dai dintorni di Gerusalemme, dalla terra di Beniamino e dalla Sefèla, dai monti e dal meridione presentando olocausti, sacrifici, offerte e incenso e sacrifici di lode nel tempio del Signore.</span> <span class="verse"><a name="27">27</a>Ma se non ascolterete il mio comando di santificare il giorno di sabato, di non trasportare pesi e di non introdurli entro le porte di Gerusalemme in giorno di sabato, io accenderò un fuoco alle sue porte; esso divorerà i palazzi di Gerusalemme e mai si estinguerà".</span> </p></div</div></div></body></html>