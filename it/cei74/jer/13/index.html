<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>Il Signore mi parlò così: "Và a comprarti una cintura di lino e mettitela ai fianchi senza immergerla nell`acqua".</span> <span class="verse"><a name="2">2</a>Io comprai la cintura secondo il comando del Signore e me la misi ai fianchi.</span> <span class="verse"><a name="3">3</a>Poi la parola del Signore mi fu rivolta una seconda volta:</span> <span class="verse"><a name="4">4</a>"Prendi la cintura che hai comprato e che porti ai fianchi e và subito verso l`Eufrate e nascondila nella fessura di una pietra".</span> <span class="verse"><a name="5">5</a>Io andai e la nascosi presso l`Eufrate, come mi aveva comandato il Signore.</span> <span class="verse"><a name="6">6</a>Ora, dopo molto tempo, il Signore mi disse: "Alzati, và all`Eufrate e prendi di là la cintura che ti avevo comandato di nascondervi".</span> <span class="verse"><a name="7">7</a>Io andai verso l`Eufrate, cercai e presi la cintura dal luogo in cui l`avevo nascosta; ed ecco, la cintura era marcita, non era più buona a nulla.</span> <span class="verse"><a name="8">8</a>Allora mi fu rivolta questa parola del Signore:</span> <span class="verse"><a name="9">9</a>"Dice il Signore: In questo modo ridurrò in marciume la grande gloria di Giuda e di Gerusalemme.</span> <span class="verse"><a name="10">10</a>Questo popolo malvagio, che rifiuta di ascoltare le mie parole, che si comporta secondo la caparbietà del suo cuore e segue altri dei per servirli e per adorarli, diventerà come questa cintura, che non è più buona a nulla.</span> <span class="verse"><a name="11">11</a>Poiché, come questa cintura aderisce ai fianchi di un uomo, così io volli che aderisse a me tutta la casa di Israele e tutta la casa di Giuda - parola del Signore - perché fossero mio popolo, mia fama, mia lode e mia gloria, ma non mi ascoltarono.</span> <span class="verse"><a name="12">12</a>Ora, tu riferirai a questo popolo: Così dice il Signore Dio di Israele: Ogni boccale va riempito di vino. Se essi ti diranno: Forse non sappiamo che ogni boccale va riempito di vino?</span> <span class="verse"><a name="13">13</a>tu risponderai loro: Così parla il Signore: Ecco io renderò tutti ubriachi gli abitanti di questo paese, i re che siedono sul trono di Davide, i sacerdoti, i profeti e tutti gli abitanti di Gerusalemme.</span> <span class="verse"><a name="14">14</a>Poi fracasserò, gli uni contro gli altri, i padri e i figli insieme - dice il Signore-; non avrò pietà, non li risparmierò né userò misericordia nel distruggerli".</span> <span class="verse"><a name="15">15</a>Ascoltate e porgete l`orecchio, non montate in superbia, perché il Signore parla.</span> <span class="verse"><a name="16">16</a>Date gloria al Signore vostro Dio, prima che venga l`oscurità e prima che inciampino i vostri piedi sui monti, al cadere della notte. Voi aspettate la luce, ma egli la ridurrà in tenebre e la muterà in densa oscurità!</span> <span class="verse"><a name="17">17</a>Se voi non ascolterete, io piangerò in segreto dinanzi alla vostra superbia; il mio occhio si scioglierà in lacrime, perché sarà deportato il gregge del Signore.</span> <span class="verse"><a name="18">18</a>Dite al re e alla regina madre: "Sedete giù in basso, poiché vi è caduta dalla testa la vostra preziosa corona".</span> <span class="verse"><a name="19">19</a>Le città del mezzogiorno sono bloccate, nessuno le libera. Tutto Giuda è stato deportato con una deportazione totale.</span> <span class="verse"><a name="20">20</a>Alza gli occhi e osserva coloro che vengono dal settentrione; dov`è il gregge che ti è stato consegnato, le tue pecore magnifiche?</span> <span class="verse"><a name="21">21</a>Che dirai quando saranno posti sopra di te come capi coloro che tu stessa hai abituato a essere tuoi amici? Non ti prenderanno forse i dolori come una partoriente?</span> <span class="verse"><a name="22">22</a>Se dirai in cuor tuo: "Perché mi capita tutto ciò?". Per l`enormità delle tue iniquità sono stati strappati i lembi della tua veste, il tuo corpo ha subìto violenza.</span> <span class="verse"><a name="23">23</a>Cambia forse un Etiope la sua pelle o un leopardo la sua picchiettatura? Allo stesso modo, potrete fare il bene anche voi abituati a fare il male?</span> <span class="verse"><a name="24">24</a>Perciò vi disperderò come paglia portata via dal vento del deserto.</span> <span class="verse"><a name="25">25</a>Questa è la tua sorte, la parte che ti è destinata da me - oracolo del Signore - perché mi hai dimenticato e hai confidato nella menzogna.</span> <span class="verse"><a name="26">26</a>Anch`io solleverò le tue vesti fino al volto, così si vedrà la tua vergogna,</span> <span class="verse"><a name="27">27</a>i tuoi adultèri e i tuoi richiami d`amore, l`ignominia della tua prostituzione! Sulle colline e per i piani ho visto i tuoi orrori. Guai a te, Gerusalemme, perché non ti purifichi! Per quanto tempo ancora?</span> </p></div</div></div></body></html>