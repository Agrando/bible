<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 12</strong></div><p><span class="verse"><a name="1">1</a>Tu sei troppo giusto, Signore, perché io possa discutere con te; ma vorrei solo rivolgerti una parola sulla giustizia. Perché le cose degli empi prosperano? Perché tutti i traditori sono tranquilli?</span> <span class="verse"><a name="2">2</a>Tu li hai piantati ed essi hanno messo radici, crescono e producono frutto; tu sei vicino alla loro bocca, ma lontano dai loro cuori.</span> <span class="verse"><a name="3">3</a>Ma tu, Signore, mi conosci, mi vedi, tu provi che il mio cuore è con te. Strappali via come pecore per il macello, riservali per il giorno dell`uccisione.</span> <span class="verse"><a name="4">4</a>Fino a quando sarà in lutto la terra e seccherà tutta l`erba dei campi? Per la malvagità dei suoi abitanti le fiere e gli uccelli periscono, poiché essi dicono: "Dio non vede i nostri passi".</span> <span class="verse"><a name="5">5</a>"Se, correndo con i pedoni, ti stanchi, come potrai gareggiare con i cavalli? Se non ti senti al sicuro in una regione pacifica, che farai nella boscaglia del Giordano?</span> <span class="verse"><a name="6">6</a>Perfino i tuoi fratelli e la casa di tuo padre, perfino loro sono sleali con te; anch`essi ti gridano dietro a piena voce; non fidarti di loro quando ti dicono buone parole.</span> <span class="verse"><a name="7">7</a>Io ho abbandonato la mia casa, ho ripudiato la mia eredità; ho consegnato ciò che ho di più caro nelle mani dei suoi nemici.</span> <span class="verse"><a name="8">8</a>La mia eredità è divenuta per me come un leone nella foresta; ha ruggito contro di me, perciò ho cominciato a odiarla.</span> <span class="verse"><a name="9">9</a>La mia eredità è forse per me come un uccello screziato? Gli uccelli rapaci l`assalgono da ogni parte. Venite, radunatevi, voi tutte bestie selvatiche, venite a divorare.</span> <span class="verse"><a name="10">10</a>Molti pastori hanno devastato la mia vigna, hanno calpestato il mio campo. Hanno fatto del mio campo prediletto un deserto desolato,</span> <span class="verse"><a name="11">11</a>lo hanno ridotto una landa deserta, in uno stato deplorevole; sta desolato dinanzi a me. E` devastato tutto il paese, e nessuno se ne dá pensiero.</span> <span class="verse"><a name="12">12</a>Su tutte le alture del deserto giungono devastatori, poiché il Signore ha una spada che divora, da un estremo all`altro della terra; non c`è scampo per nessuno.</span> <span class="verse"><a name="13">13</a>Essi hanno seminato grano e mietuto spine, si sono stancati senz`alcun vantaggio; restano confusi per il loro raccolto a causa dell`ira ardente del Signore".</span> <span class="verse"><a name="14">14</a>Così dice il Signore: "Sradicherò dalla loro terra tutti i miei vicini malvagi, che han messo le mani sull`eredità da me data in possesso al mio popolo Israele, come anche strapperò la casa di Giuda di mezzo a loro.</span> <span class="verse"><a name="15">15</a>Allora, dopo averli strappati, avrò di nuovo compassione di loro e farò tornare ognuno al suo possesso e ognuno al suo paese.</span> <span class="verse"><a name="16">16</a>Se impareranno accuratamente le usanze del mio popolo sì da giurare nel mio nome: Per la vita del Signore, come hanno insegnato al mio popolo a giurare per Baal, allora potranno stabilirsi in mezzo al mio popolo.</span> <span class="verse"><a name="17">17</a>Se invece non ascoltano, estirperò tutto questo popolo ed esso perirà". Oracolo del Signore.</span> </p></div</div></div></body></html>