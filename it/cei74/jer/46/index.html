<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 46</strong></div><p><span class="verse"><a name="1">1</a>Parola del Signore che fu rivolta al profeta Geremia sulle nazioni.</span> <span class="verse"><a name="2">2</a>Per l`Egitto. Sull`esercito del faraone Necao re d`Egitto, a Càrchemis presso il fiume Eufrate, esercito che Nabucodònosor re di Babilonia vinse nel quarto anno di Ioiakim figlio di Giosia, re di Giuda.</span> <span class="verse"><a name="3">3</a>Preparate scudo grande e piccolo e avanzate per la battaglia.</span> <span class="verse"><a name="4">4</a>Attaccate i cavalli, montate, o cavalieri. Schieratevi con gli elmi, lucidate le lance, indossate le corazze!</span> <span class="verse"><a name="5">5</a>Che vedo? Sono sbigottito, retrocedono! I loro prodi sono sconfitti, fuggono a precipizio senza voltarsi; il terrore è tutt`intorno. Parola del Signore.</span> <span class="verse"><a name="6">6</a>Il più agile non scamperà né il più prode si salverà. A settentrione, sulla riva dell`Eufrate, inciampano e cadono.</span> <span class="verse"><a name="7">7</a>Chi è che trabocca come il Nilo, come un torrente dalle acque turbolente?</span> <span class="verse"><a name="8">8</a>E` l`Egitto che trabocca come il Nilo, come un torrente dalle acque turbolente. Esso dice: "Salirò, ricoprirò la terra, distruggerò la città e i suoi abitanti".</span> <span class="verse"><a name="9">9</a>Caricate, cavalli, avanzate, carri! Avanti o prodi! uomini di Etiopia e di Put, voi che impugnate lo scudo, e voi di Lud che tendete l`arco.</span> <span class="verse"><a name="10">10</a>Ma quel giorno per il Signore Dio degli eserciti, è un giorno di vendetta, per vendicarsi dei suoi nemici. La sua spada divorerà, si sazierà e si inebrierà del loro sangue; poiché sarà un sacrificio per il Signore, Dio degli eserciti, nella terra del settentrione, presso il fiume Eufrate.</span> <span class="verse"><a name="11">11</a>Sali in Gàlaad e prendi il balsamo, vergine, figlia d`Egitto. Invano moltiplichi i rimedi, non c`è guarigione per te.</span> <span class="verse"><a name="12">12</a>Le nazioni hanno saputo del tuo disonore; del tuo grido di dolore è piena la terra, poiché il prode inciampa nel prode, tutti e due cadono insieme.</span> <span class="verse"><a name="13">13</a>Parola che il Signore comunicò al profeta Geremia quando Nabucodònosor re di Babilonia giunse per colpire il paese d`Egitto.</span> <span class="verse"><a name="14">14</a>Annunziatelo in Egitto, fatelo sapere a Migdol, fatelo udire a Menfi e a Tafni; dite: "Alzati e preparati, perché la spada divora tutto intorno a te".</span> <span class="verse"><a name="15">15</a>Perché mai Api è fuggito? Il tuo toro sacro non resiste? Il Signore lo ha rovesciato.</span> <span class="verse"><a name="16">16</a>Una gran folla vacilla e stramazza, ognuno dice al vicino: "Su, torniamo al nostro popolo, al paese dove siamo nati, lontano dalla spada micidiale!".</span> <span class="verse"><a name="17">17</a>Chiamate pure il faraone re d`Egitto: Frastuono, che lascia passare il momento buono.</span> <span class="verse"><a name="18">18</a>Per la mia vita - dice il re il cui nome è Signore degli eserciti - uno verrà, simile al Tabor fra le montagne, come il Carmelo presso il mare.</span> <span class="verse"><a name="19">19</a>Prepàrati il bagaglio per l`esilio, o gente che abiti l`Egitto, perché Menfi sarà ridotta a un deserto, sarà devastata, senza abitanti.</span> <span class="verse"><a name="20">20</a>Giovenca bellissima è l`Egitto, ma un tafano viene su di lei dal settentrione.</span> <span class="verse"><a name="21">21</a>Anche i suoi mercenari nel paese sono come vitelli da ingrasso. Anch`essi infatti han voltate le spalle, fuggono insieme, non resistono, poiché il giorno della sventura è giunto su di loro, il tempo del loro castigo.</span> <span class="verse"><a name="22">22</a>La sua voce è come di serpente che sibila, poiché essi avanzano con un esercito e armati di scure vengono contro di lei, come tagliaboschi.</span> <span class="verse"><a name="23">23</a>Abbattono la sua selva - dice il Signore - e non si possono contare, essi sono più delle locuste, sono senza numero.</span> <span class="verse"><a name="24">24</a>Prova vergogna la figlia d`Egitto, è data in mano a un popolo del settentrione.</span> <span class="verse"><a name="25">25</a>Il Signore degli eserciti, Dio di Israele, dice: "Ecco, punirò Amon di Tebe, l`Egitto, i suoi dei e i suoi re, il faraone e coloro che confidano in lui.</span> <span class="verse"><a name="26">26</a>Li consegnerò in potere di coloro che attentano alla loro vita, in potere di Nabucodònosor re di Babilonia e in potere dei suoi ministri. Ma dopo esso sarà abitato come in passato". Parola del Signore.</span> <span class="verse"><a name="27">27</a>"Ma tu non temere, Giacobbe mio servo, non abbatterti, Israele; poiché ecco, io ti libererò da un paese lontano e la tua discendenza dal paese del suo esilio. Giacobbe ritornerà e godrà in pace, tranquillo e nessuno lo molesterà.</span> <span class="verse"><a name="28">28</a>Tu non temere, Giacobbe mio servo, - dice il Signore - perché io sono con te. Annienterò tutte le nazioni tra le quali ti ho disperso, ma di te non farò sterminio; ti castigherò secondo equità, ma non ti lascerò del tutto impunito".</span> </p></div</div></div></body></html>