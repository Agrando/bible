<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 44</strong></div><p><span class="verse"><a name="1">1</a>Questa parola fu rivolta a Geremia per tutti i Giudei che abitavano nel paese d`Egitto, a Migdol, a Tafni, a Menfi e nella regione di Patròs.</span> <span class="verse"><a name="2">2</a>"Così dice il Signore degli eserciti, Dio di Israele: Voi avete visto tutte le sventure che ho mandate su Gerusalemme e su tutte le città di Giuda; eccole oggi una desolazione, senza abitanti,</span> <span class="verse"><a name="3">3</a>a causa delle iniquità che commisero per provocarmi, andando a offrire incenso e a venerare altri dei, che né loro conoscevano né voi né i vostri padri conoscevate.</span> <span class="verse"><a name="4">4</a>Eppure, io vi avevo premurosamente inviato tutti i miei servi, i profeti, con l`incarico di dirvi: Non fate questa cosa abominevole che io ho in odio!</span> <span class="verse"><a name="5">5</a>Ma essi non mi ascoltarono e non prestarono orecchio in modo da abbandonare la loro iniquità cessando dall`offrire incenso ad altri dei.</span> <span class="verse"><a name="6">6</a>Perciò la mia ira e il mio furore divamparono come fuoco nelle città di Giuda e nelle strade di Gerusalemme ed esse divennero un deserto e una desolazione, come sono ancor oggi.</span> <span class="verse"><a name="7">7</a>Dice dunque il Signore, Dio degli eserciti, Dio di Israele: Perché voi fate un male così grave contro voi stessi tanto da farvi sterminare di mezzo a Giuda uomini e donne, bambini e lattanti, in modo che non rimanga di voi neppure un resto?</span> <span class="verse"><a name="8">8</a>Perché mi provocate con l`opera delle vostre mani, offrendo incenso a divinità straniere nel paese d`Egitto dove siete venuti a dimorare, in modo da farvi sterminare e da divenire oggetto di esecrazione e di obbrobrio tra tutte le nazioni della terra?</span> <span class="verse"><a name="9">9</a>Avete forse dimenticato le iniquità dei vostri padri, le iniquità dei re di Giuda, le iniquità dei vostri capi, le vostre iniquità e quelle delle vostre mogli, compiute nel paese di Giuda e per le strade di Gerusalemme?</span> <span class="verse"><a name="10">10</a>Fino ad oggi essi non ne hanno sentito rimorso, non hanno provato timore e non hanno agito secondo la legge e i decreti che io ho posto davanti a voi e ai vostri padri".</span> <span class="verse"><a name="11">11</a>Perciò dice il Signore degli eserciti, Dio di Israele: "Ecco, io rivolgo la faccia verso di voi a vostra sventura e per distruggere tutto Giuda.</span> <span class="verse"><a name="12">12</a>Abbatterò il resto di Giuda, che ha deciso di andare a dimorare nel paese d`Egitto; essi periranno tutti nel paese d`Egitto; cadranno di spada e periranno di fame, dal più piccolo al più grande; moriranno di spada e di fame e saranno oggetto di maledizione e di orrore, di esecrazione e di obbrobrio.</span> <span class="verse"><a name="13">13</a>Punirò coloro che dimorano nel paese d`Egitto come ho punito Gerusalemme con la spada, la fame e la peste.</span> <span class="verse"><a name="14">14</a>Nessuno scamperà né sfuggirà fra il resto di Giuda che è venuto a dimorare qui nel paese d`Egitto con la speranza di tornare nella terra di Giuda, dove essi desiderano ritornare ad abitare; essi non vi ritorneranno mai, eccettuati pochi fuggiaschi".</span> <span class="verse"><a name="15">15</a>Allora tutti gli uomini che sapevano che le loro donne avevano bruciato incenso a divinità straniere, e tutte le donne che erano presenti, una grande folla, e tutto il popolo che dimorava nel paese d`Egitto e in Patros, risposero a Geremia:</span> <span class="verse"><a name="16">16</a>"Quanto all`ordine che ci hai comunicato in nome del Signore, noi non ti vogliamo dare ascolto;</span> <span class="verse"><a name="17">17</a>anzi decisamente eseguiremo tutto ciò che abbiamo promesso, cioè bruceremo incenso alla Regina del cielo e le offriremo libazioni come abbiamo già fatto noi, i nostri padri, i nostri re e i nostri capi nelle città di Giuda e per le strade di Gerusalemme. Allora avevamo pane in abbondanza, eravamo felici e non vedemmo alcuna sventura;</span> <span class="verse"><a name="18">18</a>ma da quando abbiamo cessato di bruciare incenso alla Regina del cielo e di offrirle libazioni, abbiamo sofferto carestia di tutto e siamo stati sterminati dalla spada e dalla fame".</span> <span class="verse"><a name="19">19</a>E le donne aggiunsero: "Quando noi donne bruciamo incenso alla Regina del cielo e le offriamo libazioni, forse che senza il consenso dei nostri mariti prepariamo per lei focacce con la sua immagine e le offriamo libazioni?".</span> <span class="verse"><a name="20">20</a>Allora così parlò Geremia a tutto il popolo, agli uomini e alle donne e a tutta la gente che gli avevano risposto in quel modo:</span> <span class="verse"><a name="21">21</a>"Forse che il Signore non si ricorda e non ha più in mente l`incenso che voi bruciavate nelle città di Giuda e per le strade di Gerusalemme, voi e i vostri padri, i vostri re e i vostri capi e il popolo del paese?</span> <span class="verse"><a name="22">22</a>Il Signore non ha più potuto sopportare la malvagità delle vostre azioni né le cose abominevoli che avete commesse. Per questo il vostro paese è divenuto un deserto, oggetto di orrore e di esecrazione, senza abitanti, come oggi si vede.</span> <span class="verse"><a name="23">23</a>Per il fatto che voi avete bruciato incenso e avete peccato contro il Signore, non avete ascoltato la voce del Signore e non avete camminato secondo la sua legge, i suoi decreti e i suoi statuti, per questo vi è capitata questa sventura, come oggi si vede".</span> <span class="verse"><a name="24">24</a>Geremia disse a tutto il popolo e a tutte le donne: "Ascoltate la parola del Signore, voi tutti di Giuda che siete nel paese d`Egitto.</span> <span class="verse"><a name="25">25</a>Dice il Signore degli eserciti, Dio di Israele: Voi donne lo avete affermato con la bocca e messo in atto con le vostre mani, affermando: Noi adempiremo tutti i voti che abbiamo fatto di offrire incenso alla Regina del cielo e di offrirle libazioni! Adempite pure i vostri voti e fate pure le vostre libazioni.</span> <span class="verse"><a name="26">26</a>Tuttavia ascoltate la parola del Signore, voi tutti di Giuda che abitate nel paese di Egitto. Ecco, io giuro per il mio grande nome - dice il Signore - che mai più il mio nome sarà pronunciato in tutto il paese d`Egitto dalla bocca di un uomo di Giuda che possa dire: Per la vita del Signore Dio!</span> <span class="verse"><a name="27">27</a>Ecco, veglierò su di essi per loro disgrazia e non per loro bene. Tutti gli uomini di Giuda che si trovano nel paese d`Egitto periranno di spada e di fame fino al loro sterminio.</span> <span class="verse"><a name="28">28</a>Gli scampati dalla spada torneranno dal paese d`Egitto nella terra di Giuda molto scarsi di numero. Tutto il resto di Giuda, coloro che sono andati a dimorare nel paese d`Egitto, sapranno quale parola si avvererà, se la mia o la loro.</span> <span class="verse"><a name="29">29</a>Questo sarà per voi il segno - dice il Signore - che io vi punirò in questo luogo, perché sappiate che le mie parole si avverano sul serio contro di voi, per vostra disgrazia.</span> <span class="verse"><a name="30">30</a>Così dice il Signore: Ecco io metterò il faraone Cofrà re di Egitto in mano ai suoi nemici e a coloro che attentano alla sua vita, come ho messo Sedecìa re di Giuda in mano a Nabucodònosor re di Babilonia, suo nemico, che attentava alla sua vita".</span> </p></div</div></div></body></html>