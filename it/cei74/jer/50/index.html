<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jer/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jer">Jeremiah</a> &gt <strong>Chapter 50</strong></div><p><span class="verse"><a name="1">1</a>Parola che il Signore pronunziò contro Babilonia, contro il paese dei Caldei, per mezzo del profeta Geremia.</span> <span class="verse"><a name="2">2</a>"Proclamatelo fra i popoli e fatelo sapere, non nascondetelo, dite: Babilonia è presa, Bel è coperto di confusione, è infranto Marduch; sono confusi i suoi idoli, sono sgomenti i suoi feticci.</span> <span class="verse"><a name="3">3</a>Poiché dal settentrione sale contro di essa un popolo che ridurrà la sua terra a un deserto, non vi abiterà più nessuno; uomini e animali fuggono, se ne vanno.</span> <span class="verse"><a name="4">4</a>In quei giorni e in quel tempo - dice il Signore - verranno gli Israeliti insieme con i figli di Giuda; cammineranno piangendo e cercheranno il Signore loro Dio.</span> <span class="verse"><a name="5">5</a>Domanderanno di Sion, verso cui sono fissi i loro volti: Venite, uniamoci al Signore con un`alleanza eterna, che non sia mai dimenticata.</span> <span class="verse"><a name="6">6</a>Gregge di pecore sperdute era il mio popolo, i loro pastori le avevano sviate, le avevano fatte smarrire per i monti; esse andavano di monte in colle, avevano dimenticato il loro ovile.</span> <span class="verse"><a name="7">7</a>Quanti le trovavano, le divoravano e i loro nemici dicevano: Non commettiamo nessun delitto, perché essi hanno peccato contro il Signore, pascolo di giustizia e speranza dei loro padri.</span> <span class="verse"><a name="8">8</a>Fuggite da Babilonia, dalla regione dei Caldei, uscite e siate come capri in testa al gregge.</span> <span class="verse"><a name="9">9</a>Poiché, ecco io suscito e mando contro Babilonia una massa di grandi nazioni dal paese del settentrione; queste le si schiereranno contro, di là essa sarà presa. Le loro frecce sono come quelle di un abile arciere, nessuna ritorna a vuoto.</span> <span class="verse"><a name="10">10</a>La Caldea sarà saccheggiata, tutti i suoi saccheggiatori saranno saziati. Parola del Signore.</span> <span class="verse"><a name="11">11</a>Gioite pure e tripudiate, saccheggiatori della mia eredità! Saltate pure come giovenchi su un prato e nitrite come destrieri!</span> <span class="verse"><a name="12">12</a>La vostra madre è piena di confusione, e coperta di vergogna colei che vi ha partorito. Ecco è l`ultima delle nazioni, un deserto, un luogo riarso e una steppa.</span> <span class="verse"><a name="13">13</a>A causa dell`ira del Signore non sarà più abitata, sarà tutta una desolazione. Chiunque passerà vicino a Babilonia rimarrà stupito e fischierà davanti a tutte le sue piaghe.</span> <span class="verse"><a name="14">14</a>Disponetevi intorno a Babilonia, voi tutti che tendete l`arco; tirate contro di essa, non risparmiate le frecce, poiché essa ha peccato contro il Signore.</span> <span class="verse"><a name="15">15</a>Alzate il grido di guerra contro di essa, da ogni parte. Essa tende la mano, crollano le sue torri, rovinano le sue mura, poiché questa è la vendetta del Signore. Vendicatevi di lei, trattatela come essa ha trattato gli altri!</span> <span class="verse"><a name="16">16</a>Sterminate in Babilonia chi semina e chi impugna la falce al momento della messe. Di fronte alla spada micidiale ciascuno ritorni al suo popolo e ciascuno fugga verso il suo paese.</span> <span class="verse"><a name="17">17</a>Una pecora smarrita è Israele, i leoni le hanno dato la caccia; per primo l`ha divorata il re di Assiria, poi il re di Babilonia ne ha stritolato le ossa.</span> <span class="verse"><a name="18">18</a>Perciò, dice il Signore degli eserciti, Dio di Israele: Ecco, io punirò il re di Babilonia e il suo paese, come già ho punito il re di Assiria,</span> <span class="verse"><a name="19">19</a>e ricondurrò Israele nel suo pascolo, pascolerà sul Carmelo e sul Basan; sulle montagne di Efraim e di Gàlaad si sazierà.</span> <span class="verse"><a name="20">20</a>In quei giorni e in quel tempo - dice il Signore - si cercherà l`iniquità di Israele, ma essa non sarà più, si cercheranno i peccati di Giuda, ma non si troveranno, perché io perdonerò a quanti lascerò superstiti.</span> <span class="verse"><a name="21">21</a>Avanza nella terra di Merataim, avanza contro di essa e contro gli abitanti di Pekod. Devasta, annientali - dice il Signore - eseguisci quanto ti ho comandato!</span> <span class="verse"><a name="22">22</a>Rumore di guerra nella regione, e grande disastro.</span> <span class="verse"><a name="23">23</a>Perché è stato rotto e fatto in pezzi il martello di tutta la terra? Perché è diventata un orrore Babilonia fra le nazioni?</span> <span class="verse"><a name="24">24</a>Ti ho teso un laccio e ti ci sei impigliata, Babilonia, senza avvedertene. Sei stata sorpresa e afferrata, perché hai fatto guerra al Signore.</span> <span class="verse"><a name="25">25</a>Il Signore ha aperto il suo arsenale e ne ha tratto le armi del suo sdegno, perché il Signore Dio degli eserciti ha un`opera da compiere nel paese dei Caldei.</span> <span class="verse"><a name="26">26</a>Venite ad essa dall`estremo limite, aprite i suoi granai; fatene dei mucchi come covoni, sterminatela, non ne rimanga neppure un resto.</span> <span class="verse"><a name="27">27</a>Uccidete tutti i suoi tori, scendano al macello. Guai a loro, perché è giunto il loro giorno, il tempo del loro castigo!</span> <span class="verse"><a name="28">28</a>Voce di profughi e di scampati dal paese di Babilonia per annunziare in Sion la vendetta del Signore nostro Dio, la vendetta per il suo tempio.</span> <span class="verse"><a name="29">29</a>Convocate contro Babilonia gli arcieri, quanti tendono l`arco. Accampatevi intorno ad essa in modo che nessuno scampi. Ripagatela secondo le sue opere, fate a lei quanto ha fatto agli altri, perché è stata arrogante con il Signore, con il Santo di Israele.</span> <span class="verse"><a name="30">30</a>Perciò cadranno i suoi giovani nelle sue piazze e tutti i suoi guerrieri periranno in quel giorno". Parola del Signore.</span> <span class="verse"><a name="31">31</a>"Eccomi a te, o arrogante, - oracolo del Signore degli eserciti - poiché è giunto il tuo giorno, il tempo del tuo castigo.</span> <span class="verse"><a name="32">32</a>Vacillerà l`arrogante e cadrà, nessuno la rialzerà. Io darò alle fiamme le sue città, esse divoreranno tutti i suoi dintorni.</span> <span class="verse"><a name="33">33</a>Dice il Signore degli eserciti: Oppressi sono i figli di Israele e i figli di Giuda tutti insieme; tutti i loro deportatori li trattengono e rifiutano di lasciarli andare.</span> <span class="verse"><a name="34">34</a>Ma il loro vendicatore è forte, Signore degli eserciti è il suo nome. Egli sosterrà efficacemente la loro causa, per rendere tranquilla la terra e sconvolgere gli abitanti di Babilonia.</span> <span class="verse"><a name="35">35</a>Spada, sui Caldei e sugli abitanti di Babilonia, sui suoi capi e sui suoi sapienti!</span> <span class="verse"><a name="36">36</a>Spada, sui suoi indovini ed essi impazziscano! Spada, sui suoi prodi, ed essi s`impauriscano!</span> <span class="verse"><a name="37">37</a>Spada, sui suoi cavalli e sui suoi carri, su tutta la gentaglia che è in essa, diventino come donne! Spada, sui suoi tesori ed essi siano saccheggiati!</span> <span class="verse"><a name="38">38</a>Spada, sulle sue acque ed esse si prosciughino! Poiché essa è una terra di idoli; vanno pazzi per questi spauracchi.</span> <span class="verse"><a name="39">39</a>Perciò l`abiteranno animali del deserto e sciacalli, vi si stabiliranno gli struzzi; non sarà mai più abitata, né popolata di generazione in generazione.</span> <span class="verse"><a name="40">40</a>Come quando Dio sconvolse Sòdoma, Gomorra e le città vicine - oracolo del Signore - così non vi abiterà alcuna persona né vi dimorerà essere umano.</span> <span class="verse"><a name="41">41</a>Ecco, un popolo viene dal settentrione, un popolo grande, e molti re sorgono dalle estremità della terra.</span> <span class="verse"><a name="42">42</a>Impugnano arco e dardo, sono crudeli, non hanno pietà; il loro tumulto è come il mugghio del mare. Montano cavalli, sono pronti come un sol uomo a combattere contro di te, figlia di Babilonia.</span> <span class="verse"><a name="43">43</a>Il re di Babilonia ha sentito parlare di loro e le sue braccia sono senza forza; lo ha colto l`angoscia, un dolore come di donna nel parto.</span> <span class="verse"><a name="44">44</a>Ecco, come un leone sale dalla boscaglia del Giordano verso i prati sempre verdi, così in un batter d`occhio io li farò fuggire al di là e vi metterò sopra colui che mi piacerà. Poiché chi è come me? Chi può citarmi in giudizio? Chi è dunque il pastore che può resistere davanti a me?</span> <span class="verse"><a name="45">45</a>Per questo ascoltate il progetto che il Signore ha fatto contro Babilonia e le decisioni che ha prese contro il paese dei Caldei. Certo, trascineranno via anche i più piccoli del gregge e per loro sarà desolato il loro prato.</span> <span class="verse"><a name="46">46</a>Al fragore della presa di Babilonia trema la terra, ne risuonerà il clamore fra le nazioni".</span> </p></div</div></div></body></html>