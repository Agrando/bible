<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Non voglio infatti che ignoriate, o fratelli, che i nostri padri furono tutti sotto la nube, tutti attraversarono il mare,</span> <span class="verse"><a name="2">2</a>tutti furono battezzati in rapporto a Mosè nella nube e nel mare,</span> <span class="verse"><a name="3">3</a>tutti mangiarono lo stesso cibo spirituale,</span> <span class="verse"><a name="4">4</a>tutti bevvero la stessa bevanda spirituale: bevevano infatti da una roccia spirituale che li accompagnava, e quella roccia era il Cristo.</span> <span class="verse"><a name="5">5</a>Ma della maggior parte di loro Dio non si compiacque e perciò furono abbattuti nel deserto.</span> <span class="verse"><a name="6">6</a>Ora ciò avvenne come esempio per noi, perché non desiderassimo cose cattive, come essi le desiderarono.</span> <span class="verse"><a name="7">7</a>Non diventate idolàtri come alcuni di loro, secondo quanto sta scritto: Il popolo sedette a mangiare e a bere e poi si alzò per divertirsi.</span> <span class="verse"><a name="8">8</a>Non abbandoniamoci alla fornicazione, come vi si abbandonarono alcuni di essi e ne caddero in un solo giorno ventitremila.</span> <span class="verse"><a name="9">9</a>Non mettiamo alla prova il Signore, come fecero alcuni di essi, e caddero vittime dei serpenti.</span> <span class="verse"><a name="10">10</a>Non mormorate, come mormorarono alcuni di essi, e caddero vittime dello sterminatore.</span> <span class="verse"><a name="11">11</a>Tutte queste cose però accaddero a loro come esempio, e sono state scritte per ammonimento nostro, di noi per i quali è arrivata la fine dei tempi.</span> <span class="verse"><a name="12">12</a>Quindi, chi crede di stare in piedi, guardi di non cadere.</span> <span class="verse"><a name="13">13</a>Nessuna tentazione vi ha finora sorpresi se non umana; infatti Dio è fedele e non permetterà che siate tentati oltre le vostre forze, ma con la tentazione vi darà anche la via d`uscita e la forza per sopportarla.</span> <span class="verse"><a name="14">14</a>Perciò, o miei cari, fuggite l`idolatria.</span> <span class="verse"><a name="15">15</a>Parlo come a persone intelligenti; giudicate voi stessi quello che dico:</span> <span class="verse"><a name="16">16</a>il calice della benedizione che noi benediciamo, non è forse comunione con il sangue di Cristo? E il pane che noi spezziamo, non è forse comunione con il corpo di Cristo?</span> <span class="verse"><a name="17">17</a>Poiché c`è un solo pane, noi, pur essendo molti, siamo un corpo solo: tutti infatti partecipiamo dell`unico pane.</span> <span class="verse"><a name="18">18</a>Guardate Israele secondo la carne: quelli che mangiano le vittime sacrificali non sono forse in comunione con l`altare?</span> <span class="verse"><a name="19">19</a>Che cosa dunque intendo dire? Che la carne immolata agli idoli è qualche cosa? O che un idolo è qualche cosa?</span> <span class="verse"><a name="20">20</a>No, ma dico che i sacrifici dei pagani sono fatti a demòni e non a Dio. Ora, io non voglio che voi entriate in comunione con i demòni;</span> <span class="verse"><a name="21">21</a>non potete bere il calice del Signore e il calice dei demòni; non potete partecipare alla mensa del Signore e alla mensa dei demòni.</span> <span class="verse"><a name="22">22</a>O vogliamo provocare la gelosia del Signore? Siamo forse più forti di lui?</span> <span class="verse"><a name="23">23</a>"Tutto è lecito!". Ma non tutto è utile! "Tutto è lecito!". Ma non tutto edifica.</span> <span class="verse"><a name="24">24</a>Nessuno cerchi l`utile proprio, ma quello altrui.</span> <span class="verse"><a name="25">25</a>Tutto ciò che è in vendita sul mercato, mangiatelo pure senza indagare per motivo di coscienza,</span> <span class="verse"><a name="26">26</a>perché del Signore è la terra e tutto ciò che essa contiene.</span> <span class="verse"><a name="27">27</a>Se qualcuno non credente vi invita e volete andare, mangiate tutto quello che vi viene posto davanti, senza fare questioni per motivo di coscienza.</span> <span class="verse"><a name="28">28</a>Ma se qualcuno vi dicesse: "E` carne immolata in sacrificio", astenetevi dal mangiarne, per riguardo a colui che vi ha avvertito e per motivo di coscienza;</span> <span class="verse"><a name="29">29</a>della coscienza, dico, non tua, ma dell`altro. Per qual motivo, infatti, questa mia libertà dovrebbe esser sottoposta al giudizio della coscienza altrui?</span> <span class="verse"><a name="30">30</a>Se io con rendimento di grazie partecipo alla mensa, perché dovrei essere biasimato per quello di cui rendo grazie?</span> <span class="verse"><a name="31">31</a>Sia dunque che mangiate sia che beviate, sia che facciate qualsiasi altra cosa, fate tutto per la gloria di Dio.</span> <span class="verse"><a name="32">32</a>Non date motivo di scandalo né ai Giudei, né ai Greci, né alla Chiesa di Dio;</span> <span class="verse"><a name="33">33</a>così come io mi sforzo di piacere a tutti in tutto, senza cercare l`utile mio ma quello di molti, perché giungano alla salvezza.</span> </p></div</div></div></body></html>