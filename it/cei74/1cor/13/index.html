<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>Se anche parlassi le lingue degli uomini e degli angeli, ma non avessi la carità, sono come un bronzo che risuona o un cembalo che tintinna.</span> <span class="verse"><a name="2">2</a>E se avessi il dono della profezia e conoscessi tutti i misteri e tutta la scienza, e possedessi la pienezza della fede così da trasportare le montagne, ma non avessi la carità, non sono nulla.</span> <span class="verse"><a name="3">3</a>E se anche distribuissi tutte le mie sostanze e dessi il mio corpo per esser bruciato, ma non avessi la carità, niente mi giova.</span> <span class="verse"><a name="4">4</a>La carità è paziente, è benigna la carità; non è invidiosa la carità, non si vanta, non si gonfia,</span> <span class="verse"><a name="5">5</a>non manca di rispetto, non cerca il suo interesse, non si adira, non tiene conto del male ricevuto,</span> <span class="verse"><a name="6">6</a>non gode dell`ingiustizia, ma si compiace della verità.</span> <span class="verse"><a name="7">7</a>Tutto copre, tutto crede, tutto spera, tutto sopporta.</span> <span class="verse"><a name="8">8</a>La carità non avrà mai fine. Le profezie scompariranno; il dono delle lingue cesserà e la scienza svanirà.</span> <span class="verse"><a name="9">9</a>La nostra conoscenza è imperfetta e imperfetta la nostra profezia.</span> <span class="verse"><a name="10">10</a>Ma quando verrà ciò che è perfetto, quello che è imperfetto scomparirà.</span> <span class="verse"><a name="11">11</a>Quand`ero bambino, parlavo da bambino, pensavo da bambino, ragionavo da bambino. Ma, divenuto uomo, ciò che era da bambino l`ho abbandonato.</span> <span class="verse"><a name="12">12</a>Ora vediamo come in uno specchio, in maniera confusa; ma allora vedremo a faccia a faccia. Ora conosco in modo imperfetto, ma allora conoscerò perfettamente, come anch`io sono conosciuto.</span> <span class="verse"><a name="13">13</a>Queste dunque le tre cose che rimangono: la fede, la speranza e la carità; ma di tutte più grande è la carità!</span> </p></div</div></div></body></html>