<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Fatevi miei imitatori, come io lo sono di Cristo.</span> <span class="verse"><a name="2">2</a>Vi lodo poi perché in ogni cosa vi ricordate di me e conservate le tradizioni così come ve le ho trasmesse.</span> <span class="verse"><a name="3">3</a>Voglio però che sappiate che di ogni uomo il capo è Cristo, e capo della donna è l`uomo, e capo di Cristo è Dio.</span> <span class="verse"><a name="4">4</a>Ogni uomo che prega o profetizza con il capo coperto, manca di riguardo al proprio capo.</span> <span class="verse"><a name="5">5</a>Ma ogni donna che prega o profetizza senza velo sul capo, manca di riguardo al proprio capo, poiché è lo stesso che se fosse rasata.</span> <span class="verse"><a name="6">6</a>Se dunque una donna non vuol mettersi il velo, si tagli anche i capelli! Ma se è vergogna per una donna tagliarsi i capelli o radersi, allora si copra.</span> <span class="verse"><a name="7">7</a>L`uomo non deve coprirsi il capo, poiché egli è immagine e gloria di Dio; la donna invece è gloria dell`uomo.</span> <span class="verse"><a name="8">8</a>E infatti non l`uomo deriva dalla donna, ma la donna dall`uomo;</span> <span class="verse"><a name="9">9</a>né l`uomo fu creato per la donna, ma la donna per l`uomo.</span> <span class="verse"><a name="10">10</a>Per questo la donna deve portare sul capo un segno della sua dipendenza a motivo degli angeli.</span> <span class="verse"><a name="11">11</a>Tuttavia, nel Signore, né la donna è senza l`uomo, né l`uomo è senza la donna;</span> <span class="verse"><a name="12">12</a>come infatti la donna deriva dall`uomo, così l`uomo ha vita dalla donna; tutto poi proviene da Dio.</span> <span class="verse"><a name="13">13</a>Giudicate voi stessi: è conveniente che una donna faccia preghiera a Dio col capo scoperto?</span> <span class="verse"><a name="14">14</a>Non è forse la natura stessa a insegnarci che è indecoroso per l`uomo lasciarsi crescere i capelli,</span> <span class="verse"><a name="15">15</a>mentre è una gloria per la donna lasciarseli crescere? La chioma le è stata data a guisa di velo.</span> <span class="verse"><a name="16">16</a>Se poi qualcuno ha il gusto della contestazione, noi non abbiamo questa consuetudine e neanche le Chiese di Dio.</span> <span class="verse"><a name="17">17</a>E mentre vi do queste istruzioni, non posso lodarvi per il fatto che le vostre riunioni non si svolgono per il meglio, ma per il peggio.</span> <span class="verse"><a name="18">18</a>Innanzi tutto sento dire che, quando vi radunate in assemblea, vi sono divisioni tra voi, e in parte lo credo.</span> <span class="verse"><a name="19">19</a>E` necessario infatti che avvengano divisioni tra voi, perché si manifestino quelli che sono i veri credenti in mezzo a voi.</span> <span class="verse"><a name="20">20</a>Quando dunque vi radunate insieme, il vostro non è più un mangiare la cena del Signore.</span> <span class="verse"><a name="21">21</a>Ciascuno infatti, quando partecipa alla cena, prende prima il proprio pasto e così uno ha fame, l`altro è ubriaco.</span> <span class="verse"><a name="22">22</a>Non avete forse le vostre case per mangiare e per bere? O volete gettare il disprezzo sulla chiesa di Dio e far vergognare chi non ha niente? Che devo dirvi? Lodarvi? In questo non vi lodo!</span> <span class="verse"><a name="23">23</a>Io, infatti, ho ricevuto dal Signore quello che a mia volta vi ho trasmesso: il Signore Gesù, nella notte in cui veniva tradito, prese del pane</span> <span class="verse"><a name="24">24</a>e, dopo aver reso grazie, lo spezzò e disse: "Questo è il mio corpo, che è per voi; fate questo in memoria di me".</span> <span class="verse"><a name="25">25</a>Allo stesso modo, dopo aver cenato, prese anche il calice, dicendo: "Questo calice è la nuova alleanza nel mio sangue; fate questo, ogni volta che ne bevete, in memoria di me".</span> <span class="verse"><a name="26">26</a>Ogni volta infatti che mangiate di questo pane e bevete di questo calice, voi annunziate la morte del Signore finché egli venga.</span> <span class="verse"><a name="27">27</a>Perciò chiunque in modo indegno mangia il pane o beve il calice del Signore, sarà reo del corpo e del sangue del Signore.</span> <span class="verse"><a name="28">28</a>Ciascuno, pertanto, esamini se stesso e poi mangi di questo pane e beva di questo calice;</span> <span class="verse"><a name="29">29</a>perché chi mangia e beve senza riconoscere il corpo del Signore, mangia e beve la propria condanna.</span> <span class="verse"><a name="30">30</a>E` per questo che tra voi ci sono molti ammalati e infermi, e un buon numero sono morti.</span> <span class="verse"><a name="31">31</a>Se però ci esaminassimo attentamente da noi stessi, non saremmo giudicati;</span> <span class="verse"><a name="32">32</a>quando poi siamo giudicati dal Signore, veniamo ammoniti per non esser condannati insieme con questo mondo.</span> <span class="verse"><a name="33">33</a>Perciò, fratelli miei, quando vi radunate per la cena, aspettatevi gli uni gli altri.</span> <span class="verse"><a name="34">34</a>E se qualcuno ha fame, mangi a casa, perché non vi raduniate a vostra condanna. Quanto alle altre cose, le sistemerò alla mia venuta.</span> </p></div</div></div></body></html>