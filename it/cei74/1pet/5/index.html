<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Esorto gli anziani che sono tra voi, quale anziano come loro, testimone delle sofferenze di Cristo e partecipe della gloria che deve manifestarsi:</span> <span class="verse"><a name="2">2</a>pascete il gregge di Dio che vi è affidato, sorvegliandolo non per forza ma volentieri, secondo Dio; non per vile interesse, ma di buon animo;</span> <span class="verse"><a name="3">3</a>non spadroneggiando sulle persone a voi affidate, ma facendovi modelli del gregge.</span> <span class="verse"><a name="4">4</a>E quando apparirà il pastore supremo, riceverete la corona della gloria che non appassisce.</span> <span class="verse"><a name="5">5</a>Ugualmente, voi, giovani, siate sottomessi agli anziani. Rivestitevi tutti di umiltà gli uni verso gli altri, perchè Dio resiste ai superbi, ma dá grazia agli umili.</span> <span class="verse"><a name="6">6</a>Umiliatevi dunque sotto la potente mano di Dio, perché vi esalti al tempo opportuno,</span> <span class="verse"><a name="7">7</a>gettando in lui ogni vostra preoccupazione, perché egli ha cura di voi.</span> <span class="verse"><a name="8">8</a>Siate temperanti, vigilate. Il vostro nemico, il diavolo, come leone ruggente va in giro, cercando chi divorare.</span> <span class="verse"><a name="9">9</a>Resistetegli saldi nella fede, sapendo che i vostri fratelli sparsi per il mondo subiscono le stesse sofferenze di voi.</span> <span class="verse"><a name="10">10</a>E il Dio di ogni grazia, il quale vi ha chiamati alla sua gloria eterna in Cristo, egli stesso vi ristabilirà, dopo una breve sofferenza vi confermerà e vi renderà forti e saldi.</span> <span class="verse"><a name="11">11</a>A lui la potenza nei secoli. Amen!</span> <span class="verse"><a name="12">12</a>Vi ho scritto, come io ritengo, brevemente per mezzo di Silvano, fratello fedele, per esortarvi e attestarvi che questa è la vera grazia di Dio. In essa state saldi!</span> <span class="verse"><a name="13">13</a>Vi saluta la comunità che è stata eletta come voi e dimora in Babilonia; e anche Marco, figlio mio.</span> <span class="verse"><a name="14">14</a>Salutatevi l`un l`altro con bacio di carità. Pace a voi tutti che siete in Cristo!</span> </p></div</div></div></body></html>