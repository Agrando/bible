<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Poiché dunque Cristo soffrì nella carne, anche voi armatevi degli stessi sentimenti; chi ha sofferto nel suo corpo ha rotto definitivamente col peccato,</span> <span class="verse"><a name="2">2</a>per non servire più alle passioni umane ma alla volontà di Dio, nel tempo che gli rimane in questa vita mortale.</span> <span class="verse"><a name="3">3</a>Basta col tempo trascorso nel soddisfare le passioni del paganesimo, vivendo nelle dissolutezze, nelle passioni, nelle crapule, nei bagordi, nelle ubriachezze e nel culto illecito degli idoli.</span> <span class="verse"><a name="4">4</a>Per questo trovano strano che voi non corriate insieme con loro verso questo torrente di perdizione e vi oltraggiano.</span> <span class="verse"><a name="5">5</a>Ma renderanno conto a colui che è pronto a giudicare i vivi e i morti;</span> <span class="verse"><a name="6">6</a>infatti è stata annunziata la buona novella anche ai morti, perché pur avendo subìto, perdendo la vita del corpo, la condanna comune a tutti gli uomini, vivano secondo Dio nello spirito.</span> <span class="verse"><a name="7">7</a>La fine di tutte le cose è vicina. Siate dunque moderati e sobri, per dedicarvi alla preghiera.</span> <span class="verse"><a name="8">8</a>Soprattutto conservate tra voi una grande carità, perché la carità copre una moltitudine di peccati.</span> <span class="verse"><a name="9">9</a>Praticate l`ospitalità gli uni verso gli altri, senza mormorare.</span> <span class="verse"><a name="10">10</a>Ciascuno viva secondo la grazia ricevuta, mettendola a servizio degli altri, come buoni amministratori di una multiforme grazia di Dio.</span> <span class="verse"><a name="11">11</a>Chi parla, lo faccia come con parole di Dio; chi esercita un ufficio, lo compia con l`energia ricevuta da Dio, perché in tutto venga glorificato Dio per mezzo di Gesù Cristo, al quale appartiene la gloria e la potenza nei secoli dei secoli. Amen!</span> <span class="verse"><a name="12">12</a>Carissimi, non siate sorpresi per l`incendio di persecuzione che si è acceso in mezzo a voi per provarvi, come se vi accadesse qualcosa di strano.</span> <span class="verse"><a name="13">13</a>Ma nella misura in cui partecipate alle sofferenze di Cristo, rallegratevi, perché anche nella rivelazione della sua gloria possiate rallegrarvi ed esultare.</span> <span class="verse"><a name="14">14</a>Beati voi, se venite insultati per il nome di Cristo, perché lo Spirito della gloria e lo Spirito di Dio riposa su di voi.</span> <span class="verse"><a name="15">15</a>Nessuno di voi abbia a soffrire come omicida o ladro o malfattore o delatore.</span> <span class="verse"><a name="16">16</a>Ma se uno soffre come cristiano, non ne arrossisca; glorifichi anzi Dio per questo nome.</span> <span class="verse"><a name="17">17</a>E` giunto infatti il momento in cui ha inizio il giudizio a partire dalla casa di Dio; e se incomincia da noi, quale sarà la fine di coloro che rifiutano di credere al vangelo di Dio?</span> <span class="verse"><a name="18">18</a>E se il giusto a stento si salverà, che ne sarà dell`empio e del peccatore?</span> <span class="verse"><a name="19">19</a>Perciò anche quelli che soffrono secondo il volere di Dio, si mettano nelle mani del loro Creatore fedele e continuino a fare il bene.</span> </p></div</div></div></body></html>