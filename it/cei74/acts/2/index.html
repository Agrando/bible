<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 2</strong></div><p><span class="verse"><a name="1">1</a>Mentre i giorni della Pentecoste stavano per finire, si trovavano tutti insieme nello stesso luogo.</span> <span class="verse"><a name="2">2</a>Venne all`improvviso dal cielo un rombo, come di vento che si abbatte gagliardo, e riempì tutta la casa dove si trovavano.</span> <span class="verse"><a name="3">3</a>Apparvero loro lingue come di fuoco che si dividevano e si posarono su ciascuno di loro;</span> <span class="verse"><a name="4">4</a>ed essi furono tutti pieni di Spirito Santo e cominciarono a parlare in altre lingue come lo Spirito dava loro il potere d`esprimersi.</span> <span class="verse"><a name="5">5</a>Si trovavano allora in Gerusalemme Giudei osservanti di ogni nazione che è sotto il cielo.</span> <span class="verse"><a name="6">6</a>Venuto quel fragore, la folla si radunò e rimase sbigottita perché ciascuno li sentiva parlare la propria lingua.</span> <span class="verse"><a name="7">7</a>Erano stupefatti e fuori di sé per lo stupore dicevano: "Costoro che parlano non sono forse tutti Galilei?</span> <span class="verse"><a name="8">8</a>E com`è che li sentiamo ciascuno parlare la nostra lingua nativa?</span> <span class="verse"><a name="9">9</a>Siamo Parti, Medi, Elamìti e abitanti della Mesopotamia, della Giudea, della Cappadòcia, del Ponto e dell`Asia,</span> <span class="verse"><a name="10">10</a>della Frigia e della Panfilia, dell`Egitto e delle parti della Libia vicino a Cirène, stranieri di Roma,</span> <span class="verse"><a name="11">11</a>Ebrei e prosèliti, Cretesi e Arabi e li udiamo annunziare nelle nostre lingue le grandi opere di Dio".</span> <span class="verse"><a name="12">12</a>Tutti erano stupiti e perplessi, chiedendosi l`un l`altro: "Che significa questo?".</span> <span class="verse"><a name="13">13</a>Altri invece li deridevano e dicevano: "Si sono ubriacati di mosto".</span> <span class="verse"><a name="14">14</a>Allora Pietro, levatosi in piedi con gli altri Undici, parlò a voce alta così: "Uomini di Giudea, e voi tutti che vi trovate a Gerusalemme, vi sia ben noto questo e fate attenzione alle mie parole:</span> <span class="verse"><a name="15">15</a>Questi uomini non sono ubriachi come voi sospettate, essendo appena le nove del mattino.</span> <span class="verse"><a name="16">16</a>Accade invece quello che predisse il profeta Gioele:</span> <span class="verse"><a name="17">17</a>Negli ultimi giorni, dice il Signore, Io effonderò il mio Spirito sopra ogni persona; i vostri figli e le vostre figlie profeteranno, i vostri giovani avranno visioni e i vostri anziani faranno dei sogni.</span> <span class="verse"><a name="18">18</a>E anche sui miei servi e sulle mie serve in quei giorni effonderò il mio Spirito ed essi profeteranno.</span> <span class="verse"><a name="19">19</a>Farò prodigi in alto nel cielo e segni in basso sulla terra, sangue, fuoco e nuvole di fumo.</span> <span class="verse"><a name="20">20</a>Il sole si muterà in tenebra e la luna in sangue, prima che giunga il giorno del Signore, giorno grande e splendido.</span> <span class="verse"><a name="21">21</a>Allora chiunque invocherà il nome del Signore sarà salvato.</span> <span class="verse"><a name="22">22</a>Uomini d`Israele, ascoltate queste parole: Gesù di Nazaret - uomo accreditato da Dio presso di voi per mezzo di miracoli, prodigi e segni, che Dio stesso operò fra di voi per opera sua, come voi ben sapete -,</span> <span class="verse"><a name="23">23</a>dopo che, secondo il prestabilito disegno e la prescienza di Dio, fu consegnato a voi, voi l`avete inchiodato sulla croce per mano di empi e l`avete ucciso.</span> <span class="verse"><a name="24">24</a>Ma Dio lo ha risuscitato, sciogliendolo dalle angosce della morte, perché non era possibile che questa lo tenesse in suo potere.</span> <span class="verse"><a name="25">25</a>Dice infatti Davide a suo riguardo: Contemplavo sempre il Signore innanzi a me; poiché egli sta alla mia destra, perché io non vacilli.</span> <span class="verse"><a name="26">26</a>Per questo si rallegrò il mio cuore ed esultò la mia lingua; ed anche la mia carne riposerà nella speranza,</span> <span class="verse"><a name="27">27</a>perché tu non abbandonerai l`anima mia negli inferi, né permetterai che il tuo Santo veda la corruzione.</span> <span class="verse"><a name="28">28</a>Mi hai fatto conoscere le vie della vita, mi colmerai di gioia con la tua presenza.</span> <span class="verse"><a name="29">29</a>Fratelli, mi sia lecito dirvi francamente, riguardo al patriarca Davide, che egli morì e fu sepolto e la sua tomba è ancora oggi fra noi.</span> <span class="verse"><a name="30">30</a>Poiché però era profeta e sapeva che Dio gli aveva giurato solennemente di far sedere sul suo trono un suo discendente,</span> <span class="verse"><a name="31">31</a>previde la risurrezione di Cristo e ne parlò: questi non fu abbandonato negli inferi, né la sua carne vide corruzione.</span> <span class="verse"><a name="32">32</a>Questo Gesù Dio l`ha risuscitato e noi tutti ne siamo testimoni.</span> <span class="verse"><a name="33">33</a>Innalzato pertanto alla destra di Dio e dopo aver ricevuto dal Padre lo Spirito Santo che egli aveva promesso, lo ha effuso, come voi stessi potete vedere e udire.</span> <span class="verse"><a name="34">34</a>Davide infatti non salì al cielo; tuttavia egli dice: Disse il Signore al mio Signore: siedi alla mia destra,</span> <span class="verse"><a name="35">35</a>finché io ponga i tuoi nemici come sgabello ai tuoi piedi.</span> <span class="verse"><a name="36">36</a>Sappia dunque con certezza tutta la casa di Israele che Dio ha costituito Signore e Cristo quel Gesù che voi avete crocifisso!".</span> <span class="verse"><a name="37">37</a>All`udir tutto questo si sentirono trafiggere il cuore e dissero a Pietro e agli altri apostoli: "Che cosa dobbiamo fare, fratelli?".</span> <span class="verse"><a name="38">38</a>E Pietro disse: "Pentitevi e ciascuno di voi si faccia battezzare nel nome di Gesù Cristo, per la remissione dei vostri peccati; dopo riceverete il dono dello Spirito Santo.</span> <span class="verse"><a name="39">39</a>Per voi infatti è la promessa e per i vostri figli e per tutti quelli che sono lontani, quanti ne chiamerà il Signore Dio nostro".</span> <span class="verse"><a name="40">40</a>Con molte altre parole li scongiurava e li esortava: "Salvatevi da questa generazione perversa".</span> <span class="verse"><a name="41">41</a>Allora quelli che accolsero la sua parola furono battezzati e quel giorno si unirono a loro circa tremila persone.</span> <span class="verse"><a name="42">42</a>Erano assidui nell`ascoltare l`insegnamento degli apostoli e nell`unione fraterna, nella frazione del pane e nelle preghiere.</span> <span class="verse"><a name="43">43</a>Un senso di timore era in tutti e prodigi e segni avvenivano per opera degli apostoli.</span> <span class="verse"><a name="44">44</a>Tutti coloro che erano diventati credenti stavano insieme e tenevano ogni cosa in comune;</span> <span class="verse"><a name="45">45</a>chi aveva proprietà e sostanze le vendeva e ne faceva parte a tutti, secondo il bisogno di ciascuno.</span> <span class="verse"><a name="46">46</a>Ogni giorno tutti insieme frequentavano il tempio e spezzavano il pane a casa prendendo i pasti con letizia e semplicità di cuore,</span> <span class="verse"><a name="47">47</a>lodando Dio e godendo la stima di tutto il popolo.</span> <span class="verse"><a name="48">48</a>Intanto il Signore ogni giorno aggiungeva alla comunità quelli che erano salvati.</span> </p></div</div></div></body></html>