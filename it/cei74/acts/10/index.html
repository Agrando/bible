<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 10</strong></div><p><span class="verse"><a name="1">1</a>C`era in Cesarèa un uomo di nome Cornelio, centurione della coorte Italica,</span> <span class="verse"><a name="2">2</a>uomo pio e timorato di Dio con tutta la sua famiglia; faceva molte elemosine al popolo e pregava sempre Dio.</span> <span class="verse"><a name="3">3</a>Un giorno verso le tre del pomeriggio vide chiaramente in visione un angelo di Dio venirgli incontro e chiamarlo: "Cornelio!".</span> <span class="verse"><a name="4">4</a>Egli lo guardò e preso da timore disse: "Che c`è, Signore?". Gli rispose: "Le tue preghiere e le tue elemosine sono salite, in tua memoria, innanzi a Dio.</span> <span class="verse"><a name="5">5</a>E ora manda degli uomini a Giaffa e fà venire un certo Simone detto anche Pietro.</span> <span class="verse"><a name="6">6</a>Egli è ospite presso un tal Simone conciatore, la cui casa è sulla riva del mare".</span> <span class="verse"><a name="7">7</a>Quando l`angelo che gli parlava se ne fu andato, Cornelio chiamò due dei suoi servitori e un pio soldato fra i suoi attendenti e,</span> <span class="verse"><a name="8">8</a>spiegata loro ogni cosa, li mandò a Giaffa.</span> <span class="verse"><a name="9">9</a>Il giorno dopo, mentre essi erano per via e si avvicinavano alla città, Pietro salì verso mezzogiorno sulla terrazza a pregare.</span> <span class="verse"><a name="10">10</a>Gli venne fame e voleva prendere cibo. Ma mentre glielo preparavano, fu rapito in estasi.</span> <span class="verse"><a name="11">11</a>Vide il cielo aperto e un oggetto che discendeva come una tovaglia grande, calata a terra per i quattro capi.</span> <span class="verse"><a name="12">12</a>In essa c`era ogni sorta di quadrupedi e rettili della terra e uccelli del cielo.</span> <span class="verse"><a name="13">13</a>Allora risuonò una voce che gli diceva: "Alzati, Pietro, uccidi e mangia!".</span> <span class="verse"><a name="14">14</a>Ma Pietro rispose: "No davvero, Signore, poiché io non ho mai mangiato nulla di profano e di immondo".</span> <span class="verse"><a name="15">15</a>E la voce di nuovo a lui: "Ciò che Dio ha purificato, tu non chiamarlo più profano".</span> <span class="verse"><a name="16">16</a>Questo accadde per tre volte; poi d`un tratto quell`oggetto fu risollevato al cielo.</span> <span class="verse"><a name="17">17</a>Mentre Pietro si domandava perplesso tra sé e sé che cosa significasse ciò che aveva visto, gli uomini inviati da Cornelio, dopo aver domandato della casa di Simone, si fermarono all`ingresso.</span> <span class="verse"><a name="18">18</a>Chiamarono e chiesero se Simone, detto anche Pietro, alloggiava colà.</span> <span class="verse"><a name="19">19</a>Pietro stava ancora ripensando alla visione, quando lo Spirito gli disse: "Ecco, tre uomini ti cercano;</span> <span class="verse"><a name="20">20</a>alzati, scendi e và con loro senza esitazione, perché io li ho mandati".</span> <span class="verse"><a name="21">21</a>Pietro scese incontro agli uomini e disse: "Eccomi, sono io quello che cercate. Qual è il motivo per cui siete venuti?".</span> <span class="verse"><a name="22">22</a>Risposero: "Il centurione Cornelio, uomo giusto e timorato di Dio, stimato da tutto il popolo dei Giudei, è stato avvertito da un angelo santo di invitarti nella sua casa, per ascoltare ciò che hai da dirgli".</span> <span class="verse"><a name="23">23</a>Pietro allora li fece entrare e li ospitò. Il giorno seguente si mise in viaggio con loro e alcuni fratelli di Giaffa lo accompagnarono.</span> <span class="verse"><a name="24">24</a>Il giorno dopo arrivò a Cesarèa. Cornelio stava ad aspettarli ed aveva invitato i congiunti e gli amici intimi.</span> <span class="verse"><a name="25">25</a>Mentre Pietro stava per entrare, Cornelio andandogli incontro si gettò ai suoi piedi per adorarlo.</span> <span class="verse"><a name="26">26</a>Ma Pietro lo rialzò, dicendo: "Alzati: anch`io sono un uomo!".</span> <span class="verse"><a name="27">27</a>Poi, continuando a conversare con lui, entrò e trovate riunite molte persone disse loro:</span> <span class="verse"><a name="28">28</a>"Voi sapete che non è lecito per un Giudeo unirsi o incontrarsi con persone di altra razza; ma Dio mi ha mostrato che non si deve dire profano o immondo nessun uomo.</span> <span class="verse"><a name="29">29</a>Per questo sono venuto senza esitare quando mi avete mandato a chiamare. Vorrei dunque chiedere: per quale ragione mi avete fatto venire?".</span> <span class="verse"><a name="30">30</a>Cornelio allora rispose: "Quattro giorni or sono, verso quest`ora, stavo recitando la preghiera delle tre del pomeriggio nella mia casa, quando mi si presentò un uomo in splendida veste</span> <span class="verse"><a name="31">31</a>e mi disse: Cornelio, sono state esaudite le tue preghiere e ricordate le tue elemosine davanti a Dio.</span> <span class="verse"><a name="32">32</a>Manda dunque a Giaffa e fà venire Simone chiamato anche Pietro; egli è ospite nella casa di Simone il conciatore, vicino al mare.</span> <span class="verse"><a name="33">33</a>Subito ho mandato a cercarti e tu hai fatto bene a venire. Ora dunque tutti noi, al cospetto di Dio, siamo qui riuniti per ascoltare tutto ciò che dal Signore ti è stato ordinato".</span> <span class="verse"><a name="34">34</a>Pietro prese la parola e disse: "In verità sto rendendomi conto che Dio non fa preferenze di persone,</span> <span class="verse"><a name="35">35</a>ma chi lo teme e pratica la giustizia, a qualunque popolo appartenga, è a lui accetto.</span> <span class="verse"><a name="36">36</a>Questa è la parola che egli ha inviato ai figli d`Israele, recando la buona novella della pace, per mezzo di Gesù Cristo, che è il Signore di tutti.</span> <span class="verse"><a name="37">37</a>Voi conoscete ciò che è accaduto in tutta la Giudea, incominciando dalla Galilea, dopo il battesimo predicato da Giovanni;</span> <span class="verse"><a name="38">38</a>cioè come Dio consacrò in Spirito Santo e potenza Gesù di Nazaret, il quale passò beneficando e risanando tutti coloro che stavano sotto il potere del diavolo, perché Dio era con lui.</span> <span class="verse"><a name="39">39</a>E noi siamo testimoni di tutte le cose da lui compiute nella regione dei Giudei e in Gerusalemme. Essi lo uccisero appendendolo a una croce,</span> <span class="verse"><a name="40">40</a>ma Dio lo ha risuscitato al terzo giorno e volle che apparisse,</span> <span class="verse"><a name="41">41</a>non a tutto il popolo, ma a testimoni prescelti da Dio, a noi, che abbiamo mangiato e bevuto con lui dopo la sua risurrezione dai morti.</span> <span class="verse"><a name="42">42</a>E ci ha ordinato di annunziare al popolo e di attestare che egli è il giudice dei vivi e dei morti costituito da Dio.</span> <span class="verse"><a name="43">43</a>Tutti i profeti gli rendono questa testimonianza: chiunque crede in lui ottiene la remissione dei peccati per mezzo del suo nome".</span> <span class="verse"><a name="44">44</a>Pietro stava ancora dicendo queste cose, quando lo Spirito Santo scese sopra tutti coloro che ascoltavano il discorso.</span> <span class="verse"><a name="45">45</a>E i fedeli circoncisi, che erano venuti con Pietro, si meravigliavano che anche sopra i pagani si effondesse il dono dello Spirito Santo;</span> <span class="verse"><a name="46">46</a>li sentivano infatti parlare lingue e glorificare Dio.</span> <span class="verse"><a name="47">47</a>Allora Pietro disse: "Forse che si può proibire che siano battezzati con l`acqua questi che hanno ricevuto lo Spirito Santo al pari di noi?".</span> <span class="verse"><a name="48">48</a>E ordinò che fossero battezzati nel nome di Gesù Cristo. Dopo tutto questo lo pregarono di fermarsi alcuni giorni.</span> </p></div</div></div></body></html>