<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 8</strong></div><p><span class="verse"><a name="1">1</a>Saulo era fra coloro che approvarono la sua uccisione. In quel giorno scoppiò una violenta persecuzione contro la Chiesa di Gerusalemme e tutti, ad eccezione degli apostoli, furono dispersi nelle regioni della Giudea e della Samaria.</span> <span class="verse"><a name="2">2</a>Persone pie seppellirono Stefano e fecero un grande lutto per lui.</span> <span class="verse"><a name="3">3</a>Saulo intanto infuriava contro la Chiesa ed entrando nelle case prendeva uomini e donne e li faceva mettere in prigione.</span> <span class="verse"><a name="4">4</a>Quelli però che erano stati dispersi andavano per il paese e diffondevano la parola di Dio.</span> <span class="verse"><a name="5">5</a>Filippo, sceso in una città della Samaria, cominciò a predicare loro il Cristo.</span> <span class="verse"><a name="6">6</a>E le folle prestavano ascolto unanimi alle parole di Filippo sentendolo parlare e vedendo i miracoli che egli compiva.</span> <span class="verse"><a name="7">7</a>Da molti indemoniati uscivano spiriti immondi, emettendo alte grida e molti paralitici e storpi furono risanati.</span> <span class="verse"><a name="8">8</a>E vi fu grande gioia in quella città.</span> <span class="verse"><a name="9">9</a>V`era da tempo in città un tale di nome Simone, dedito alla magia, il quale mandava in visibilio la popolazione di Samaria, spacciandosi per un gran personaggio.</span> <span class="verse"><a name="10">10</a>A lui aderivano tutti, piccoli e grandi, esclamando: "Questi è la potenza di Dio, quella che è chiamata Grande".</span> <span class="verse"><a name="11">11</a>Gli davano ascolto, perché per molto tempo li aveva fatti strabiliare con le sue magie.</span> <span class="verse"><a name="12">12</a>Ma quando cominciarono a credere a Filippo, che recava la buona novella del regno di Dio e del nome di Gesù Cristo, uomini e donne si facevano battezzare.</span> <span class="verse"><a name="13">13</a>Anche Simone credette, fu battezzato e non si staccava più da Filippo. Era fuori di sé nel vedere i segni e i grandi prodigi che avvenivano.</span> <span class="verse"><a name="14">14</a>Frattanto gli apostoli, a Gerusalemme, seppero che la Samaria aveva accolto la parola di Dio e vi inviarono Pietro e Giovanni.</span> <span class="verse"><a name="15">15</a>Essi discesero e pregarono per loro perché ricevessero lo Spirito Santo;</span> <span class="verse"><a name="16">16</a>non era infatti ancora sceso sopra nessuno di loro, ma erano stati soltanto battezzati nel nome del Signore Gesù.</span> <span class="verse"><a name="17">17</a>Allora imponevano loro le mani e quelli ricevevano lo Spirito Santo.</span> <span class="verse"><a name="18">18</a>Simone, vedendo che lo Spirito veniva conferito con l`imposizione delle mani degli apostoli, offrì loro del denaro</span> <span class="verse"><a name="19">19</a>dicendo: "Date anche a me questo potere perché a chiunque io imponga le mani, egli riceva lo Spirito Santo".</span> <span class="verse"><a name="20">20</a>Ma Pietro gli rispose: "Il tuo denaro vada con te in perdizione, perché hai osato pensare di acquistare con denaro il dono di Dio.</span> <span class="verse"><a name="21">21</a>Non v`è parte né sorte alcuna per te in questa cosa, perché il tuo cuore non è retto davanti a Dio.</span> <span class="verse"><a name="22">22</a>Pentiti dunque di questa tua iniquità e prega il Signore che ti sia perdonato questo pensiero.</span> <span class="verse"><a name="23">23</a>Ti vedo infatti chiuso in fiele amaro e in lacci d`iniquità".</span> <span class="verse"><a name="24">24</a>Rispose Simone: "Pregate voi per me il Signore, perché non mi accada nulla di ciò che avete detto".</span> <span class="verse"><a name="25">25</a>Essi poi, dopo aver testimoniato e annunziato la parola di Dio, ritornavano a Gerusalemme ed evangelizzavano molti villaggi della Samaria.</span> <span class="verse"><a name="26">26</a>Un angelo del Signore parlò intanto a Filippo: "Alzati, e và verso il mezzogiorno, sulla strada che discende da Gerusalemme a Gaza; essa è deserta".</span> <span class="verse"><a name="27">27</a>Egli si alzò e si mise in cammino, quand`ecco un Etiope, un eunuco, funzionario di Candàce, regina di Etiopia, sovrintendente a tutti i suoi tesori, venuto per il culto a Gerusalemme,</span> <span class="verse"><a name="28">28</a>se ne ritornava, seduto sul suo carro da viaggio, leggendo il profeta Isaia.</span> <span class="verse"><a name="29">29</a>Disse allora lo Spirito a Filippo: "Và avanti, e raggiungi quel carro".</span> <span class="verse"><a name="30">30</a>Filippo corse innanzi e, udito che leggeva il profeta Isaia, gli disse: "Capisci quello che stai leggendo?".</span> <span class="verse"><a name="31">31</a>Quegli rispose: "E come lo potrei, se nessuno mi istruisce?". E invitò Filippo a salire e a sedere accanto a lui.</span> <span class="verse"><a name="32">32</a>Il passo della Scrittura che stava leggendo era questo: Come una pecora fu condotto al macello e come un agnello senza voce innanzi a chi lo tosa, così egli non apre la sua bocca.</span> <span class="verse"><a name="33">33</a>ella sua umiliazione il giudizio gli è stato negato, ma la sua posterità chi potrà mai descriverla? Poiché è stata recisa dalla terra la sua vita.</span> <span class="verse"><a name="34">34</a>E rivoltosi a Filippo l`eunuco disse: "Ti prego, di quale persona il profeta dice questo? Di se stesso o di qualcun altro?".</span> <span class="verse"><a name="35">35</a>Filippo, prendendo a parlare e partendo da quel passo della Scrittura, gli annunziò la buona novella di Gesù.</span> <span class="verse"><a name="36">36</a>Proseguendo lungo la strada, giunsero a un luogo dove c`era acqua e l`eunuco disse: "Ecco qui c`è acqua; che cosa mi impedisce di essere battezzato?</span> <span class="verse"><a name="37">37</a>[.]</span> <span class="verse"><a name="38">38</a>Fece fermare il carro e discesero tutti e due nell'acqua, Filippo e l'eunuco, ed egli lo battezzò.</span> <span class="verse"><a name="39">39</a>Quando furono usciti dall'acqua, lo Spirito del Signore rapì Filippo e l'eunuco non lo vide più e proseguì pieno di gioia il suo cammino.</span> <span class="verse"><a name="40">40</a>Quanto a Filippo, si trovò ad Azoto e, proseguendo, predicava il vangelo a tutte le città, finché giunse a Cesarèa.</span> </p></div</div></div></body></html>