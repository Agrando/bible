<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 28</strong></div><p><span class="verse"><a name="1">1</a>Una volta in salvo, venimmo a sapere che l`isola si chiamava Malta.</span> <span class="verse"><a name="2">2</a>Gli indigeni ci trattarono con rara umanità; ci accolsero tutti attorno a un gran fuoco, che avevano acceso perché era sopraggiunta la pioggia ed era freddo.</span> <span class="verse"><a name="3">3</a>Mentre Paolo raccoglieva un fascio di sarmenti e lo gettava sul fuoco, una vipera, risvegliata dal calore, lo morse a una mano.</span> <span class="verse"><a name="4">4</a>Al vedere la serpe pendergli dalla mano, gli indigeni dicevano tra loro: "Certamente costui è un assassino, se, anche scampato dal mare, la Giustizia non lo lascia vivere".</span> <span class="verse"><a name="5">5</a>Ma egli scosse la serpe nel fuoco e non ne patì alcun male.</span> <span class="verse"><a name="6">6</a>Quella gente si aspettava di vederlo gonfiare e cadere morto sul colpo, ma, dopo avere molto atteso senza vedere succedergli nulla di straodinario, cambiò parere e diceva che era un dio.</span> <span class="verse"><a name="7">7</a>Nelle vicinanze di quel luogo c`era un terreno appartenente al "primo" dell`isola, chiamato Publio; questi ci accolse e ci ospitò con benevolenza per tre giorni.</span> <span class="verse"><a name="8">8</a>Avvenne che il padre di Publio dovette mettersi a letto colpito da febbri e da dissenteria; Paolo l`andò a visitare e dopo aver pregato gli impose le mani e lo guarì.</span> <span class="verse"><a name="9">9</a>Dopo questo fatto, anche gli altri isolani che avevano malattie accorrevano e venivano sanati;</span> <span class="verse"><a name="10">10</a>ci colmarono di onori e al momento della partenza ci rifornirono di tutto il necessario.</span> <span class="verse"><a name="11">11</a>Dopo tre mesi salpammo su una nave di Alessandria che aveva svernato nell`isola, recante l`insegna dei Diòscuri.</span> <span class="verse"><a name="12">12</a>Approdammo a Siracusa, dove rimanemmo tre giorni</span> <span class="verse"><a name="13">13</a>e di qui, costeggiando, giungemmo a Reggio. Il giorno seguente si levò lo scirocco e così l`indomani arrivammo a Pozzuoli.</span> <span class="verse"><a name="14">14</a>Qui trovammo alcuni fratelli, i quali ci invitarono a restare con loro una settimana. Partimmo quindi alla volta di Roma.</span> <span class="verse"><a name="15">15</a>I fratelli di là, avendo avuto notizie di noi, ci vennero incontro fino al Foro di Appio e alle Tre Taverne. Paolo, al vederli, rese grazie a Dio e prese coraggio.</span> <span class="verse"><a name="16">16</a>Arrivati a Roma, fu concesso a Paolo di abitare per suo conto con un soldato di guardia.</span> <span class="verse"><a name="17">17</a>Dopo tre giorni, egli convocò a sé i più in vista tra i Giudei e venuti che furono, disse loro: "Fratelli, senza aver fatto nulla contro il mio popolo e contro le usanze dei padri, sono stato arrestato a Gerusalemme e consegnato in mano dei Romani.</span> <span class="verse"><a name="18">18</a>Questi, dopo avermi interrogato, volevano rilasciarmi, non avendo trovato in me alcuna colpa degna di morte.</span> <span class="verse"><a name="19">19</a>Ma continuando i Giudei ad opporsi, sono stato costretto ad appellarmi a Cesare, senza intendere con questo muovere accuse contro il mio popolo.</span> <span class="verse"><a name="20">20</a>Ecco perché vi ho chiamati, per vedervi e parlarvi, poiché è a causa della speranza d`Israele che io sono legato da questa catena".</span> <span class="verse"><a name="21">21</a>Essi gli risposero: "Noi non abbiamo ricevuto nessuna lettera sul tuo conto dalla Giudea né alcuno dei fratelli è venuto a riferire o a parlar male di te.</span> <span class="verse"><a name="22">22</a>Ci sembra bene tuttavia ascoltare da te quello che pensi; di questa setta infatti sappiamo che trova dovunque opposizione".</span> <span class="verse"><a name="23">23</a>E fissatogli un giorno, vennero in molti da lui nel suo alloggio; egli dal mattino alla sera espose loro accuratamente, rendendo la sua testimonianza, il regno di Dio, cercando di convincerli riguardo a Gesù, in base alla Legge di Mosè e ai Profeti.</span> <span class="verse"><a name="24">24</a>Alcuni aderirono alle cose da lui dette, ma altri non vollero credere</span> <span class="verse"><a name="25">25</a>e se ne andavano discordi tra loro, mentre Paolo diceva questa sola frase: "Ha detto bene lo Spirito Santo, per bocca del profeta Isaia, ai nostri padri:</span> <span class="verse"><a name="26">26</a>Và da questo popolo e dì loro: Udrete con i vostri orecchi, ma non comprenderete; guarderete con i vostri occhi, ma non vedrete.</span> <span class="verse"><a name="27">27</a>Perché il cuore di questo popolo si è indurito: e hanno ascoltato di mala voglia con gli orecchi; hanno chiuso i loro occhi per non vedere con gli occhi non ascoltare con gli orecchi, non comprendere nel loro cuore e non convertirsi, perché io li risani.</span> <span class="verse"><a name="28">28</a>Sia dunque noto a voi che questa salvezza di Dio viene ora rivolta ai pagani ed essi l`ascolteranno!".</span> <span class="verse"><a name="29">29</a>.</span> <span class="verse"><a name="30">30</a>Paolo trascorse due anni interi nella casa che aveva preso a pigione e accoglieva tutti quelli che venivano a lui,</span> <span class="verse"><a name="31">31</a>annunziando il regno di Dio e insegnando le cose riguardanti il Signore Gesù Cristo, con tutta franchezza e senza impedimento.</span> <span class="verse"><a name="32">32</a>.</span> </p></div</div></div></body></html>