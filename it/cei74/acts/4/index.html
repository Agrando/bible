<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 4</strong></div><p><span class="verse"><a name="1">1</a>Stavano ancora parlando al popolo, quando sopraggiunsero i sacerdoti, il capitano del tempio e i sadducei,</span> <span class="verse"><a name="2">2</a>irritati per il fatto che essi insegnavano al popolo e annunziavano in Gesù la risurrezione dai morti.</span> <span class="verse"><a name="3">3</a>Li arrestarono e li portarono in prigione fino al giorno dopo, dato che era ormai sera.</span> <span class="verse"><a name="4">4</a>Molti però di quelli che avevano ascoltato il discorso credettero e il numero degli uomini raggiunse circa i cinquemila.</span> <span class="verse"><a name="5">5</a>Il giorno dopo si radunarono in Gerusalemme i capi, gli anziani e gli scribi,</span> <span class="verse"><a name="6">6</a>il sommo sacerdote Anna, Caifa, Giovanni, Alessandro e quanti appartenevano a famiglie di sommi sacerdoti.</span> <span class="verse"><a name="7">7</a>Fattili comparire davanti a loro, li interrogavano: "Con quale potere o in nome di chi avete fatto questo?".</span> <span class="verse"><a name="8">8</a>Allora Pietro, pieno di Spirito Santo, disse loro: "Capi del popolo e anziani,</span> <span class="verse"><a name="9">9</a>visto che oggi veniamo interrogati sul beneficio recato ad un uomo infermo e in qual modo egli abbia ottenuto la salute,</span> <span class="verse"><a name="10">10</a>la cosa sia nota a tutti voi e a tutto il popolo d`Israele: nel nome di Gesù Cristo il Nazareno, che voi avete crocifisso e che Dio ha risuscitato dai morti, costui vi sta innanzi sano e salvo.</span> <span class="verse"><a name="11">11</a>Questo Gesù è la pietra che, scartata da voi, costruttori, è diventata testata d`angolo.</span> <span class="verse"><a name="12">12</a>In nessun altro c`è salvezza; non vi è infatti altro nome dato agli uomini sotto il cielo nel quale sia stabilito che possiamo essere salvati".</span> <span class="verse"><a name="13">13</a>Vedendo la franchezza di Pietro e di Giovanni e considerando che erano senza istruzione e popolani, rimanevano stupefatti riconoscendoli per coloro che erano stati con Gesù;</span> <span class="verse"><a name="14">14</a>quando poi videro in piedi vicino a loro l`uomo che era stato guarito, non sapevano che cosa rispondere.</span> <span class="verse"><a name="15">15</a>Li fecero uscire dal sinedrio e si misero a consultarsi fra loro dicendo:</span> <span class="verse"><a name="16">16</a>"Che dobbiamo fare a questi uomini? Un miracolo evidente è avvenuto per opera loro; esso è diventato talmente noto a tutti gli abitanti di Gerusalemme che non possiamo negarlo.</span> <span class="verse"><a name="17">17</a>Ma perché la cosa non si divulghi di più tra il popolo, diffidiamoli dal parlare più ad alcuno in nome di lui".</span> <span class="verse"><a name="18">18</a>E, richiamatili, ordinarono loro di non parlare assolutamente né di insegnare nel nome di Gesù.</span> <span class="verse"><a name="19">19</a>Ma Pietro e Giovanni replicarono: "Se sia giusto innanzi a Dio obbedire a voi più che a lui, giudicatelo voi stessi;</span> <span class="verse"><a name="20">20</a>noi non possiamo tacere quello che abbiamo visto e ascoltato".</span> <span class="verse"><a name="21">21</a>Quelli allora, dopo averli ulteriormente minacciati, non trovando motivi per punirli, li rilasciarono a causa del popolo, perché tutti glorificavano Dio per l`accaduto.</span> <span class="verse"><a name="22">22</a>L`uomo infatti sul quale era avvenuto il miracolo della guarigione aveva più di quarant`anni.</span> <span class="verse"><a name="23">23</a>Appena rimessi in libertà, andarono dai loro fratelli e riferirono quanto avevano detto i sommi sacerdoti e gli anziani.</span> <span class="verse"><a name="24">24</a>All`udire ciò, tutti insieme levarono la loro voce a Dio dicendo: "Signore, tu che hai creato il cielo, la terra, il mare e tutto ciò che è in essi,</span> <span class="verse"><a name="25">25</a>tu che per mezzo dello Spirito Santo dicesti per bocca del nostro padre, il tuo servo Davide: Perché si agitarono le genti e i popoli tramarono cose vane?</span> <span class="verse"><a name="26">26</a>Si sollevarono i re della terra e i principi si radunarono insieme, contro il Signore e contro il suo Cristo;</span> <span class="verse"><a name="27">27</a>davvero in questa città si radunarono insieme contro il tuo santo servo Gesù, che hai unto come Cristo, Erode e Ponzio Pilato con le genti e i popoli d`Israele,</span> <span class="verse"><a name="28">28</a>per compiere ciò che la tua mano e la tua volontà avevano preordinato che avvenisse.</span> <span class="verse"><a name="29">29</a>Ed ora, Signore, volgi lo sguardo alle loro minacce e concedi ai tuoi servi di annunziare con tutta franchezza la tua parola.</span> <span class="verse"><a name="30">30</a>Stendi la mano perché si compiano guarigioni, miracoli e prodigi nel nome del tuo santo servo Gesù".</span> <span class="verse"><a name="31">31</a>Quand`ebbero terminato la preghiera, il luogo in cui erano radunati tremò e tutti furono pieni di Spirito Santo e annunziavano la parola di Dio con franchezza.</span> <span class="verse"><a name="32">32</a>La moltitudine di coloro che eran venuti alla fede aveva un cuore solo e un`anima sola e nessuno diceva sua proprietà quello che gli apparteneva, ma ogni cosa era fra loro comune.</span> <span class="verse"><a name="33">33</a>Con grande forza gli apostoli rendevano testimonianza della risurrezione del Signore Gesù e tutti essi godevano di grande stima.</span> <span class="verse"><a name="34">34</a>Nessuno infatti tra loro era bisognoso, perché quanti possedevano campi o case li vendevano, portavano l`importo di ciò che era stato venduto</span> <span class="verse"><a name="35">35</a>e lo deponevano ai piedi degli apostoli; e poi veniva distribuito a ciascuno secondo il bisogno.</span> <span class="verse"><a name="36">36</a>Così Giuseppe, soprannominato dagli apostoli Barnaba, che significa "figlio dell`esortazione", un levita originario di Cipro,</span> <span class="verse"><a name="37">37</a>che era padrone di un campo, lo vendette e ne consegnò l`importo deponendolo ai piedi degli apostoli.</span> </p></div</div></div></body></html>