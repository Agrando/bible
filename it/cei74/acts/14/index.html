<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 14</strong></div><p><span class="verse"><a name="1">1</a>Anche ad Icònio essi entrarono nella sinagoga dei Giudei e vi parlarono in modo tale che un gran numero di Giudei e di Greci divennero credenti.</span> <span class="verse"><a name="2">2</a>Ma i Giudei rimasti increduli eccitarono e inasprirono gli animi dei pagani contro i fratelli.</span> <span class="verse"><a name="3">3</a>Rimasero tuttavia colà per un certo tempo e parlavano fiduciosi nel Signore, che rendeva testimonianza alla predicazione della sua grazia e concedeva che per mano loro si operassero segni e prodigi.</span> <span class="verse"><a name="4">4</a>E la popolazione della città si divise, schierandosi gli uni dalla parte dei Giudei, gli altri dalla parte degli apostoli.</span> <span class="verse"><a name="5">5</a>Ma quando ci fu un tentativo dei pagani e dei Giudei con i loro capi per maltrattarli e lapidarli,</span> <span class="verse"><a name="6">6</a>essi se ne accorsero e fuggirono nelle città della Licaònia, Listra e Derbe e nei dintorni,</span> <span class="verse"><a name="7">7</a>e là continuavano a predicare il vangelo.</span> <span class="verse"><a name="8">8</a>C`era a Listra un uomo paralizzato alle gambe, storpio sin dalla nascita, che non aveva mai camminato.</span> <span class="verse"><a name="9">9</a>Egli ascoltava il discorso di Paolo e questi, fissandolo con lo sguardo e notando che aveva fede di esser risanato,</span> <span class="verse"><a name="10">10</a>disse a gran voce: "Alzati diritto in piedi!". Egli fece un balzo e si mise a camminare.</span> <span class="verse"><a name="11">11</a>La gente allora, al vedere ciò che Paolo aveva fatto, esclamò in dialetto licaonio e disse: "Gli dei sono scesi tra di noi in figura umana!".</span> <span class="verse"><a name="12">12</a>E chiamavano Barnaba Zeus e Paolo Hermes, perché era lui il più eloquente.</span> <span class="verse"><a name="13">13</a>Intanto il sacerdote di Zeus, il cui tempio era all`ingresso della città, recando alle porte tori e corone, voleva offrire un sacrificio insieme alla folla.</span> <span class="verse"><a name="14">14</a>Sentendo ciò, gli apostoli Barnaba e Paolo si strapparono le vesti e si precipitarono tra la folla, gridando:</span> <span class="verse"><a name="15">15</a>"Cittadini, perché fate questo? Anche noi siamo esseri umani, mortali come voi, e vi predichiamo di convertirvi da queste vanità al Dio vivente che ha fatto il cielo, la terra, il mare e tutte le cose che in essi si trovano.</span> <span class="verse"><a name="16">16</a>Egli, nelle generazioni passate, ha lasciato che ogni popolo seguisse la sua strada;</span> <span class="verse"><a name="17">17</a>ma non ha cessato di dar prova di sé beneficando, concedendovi dal cielo piogge e stagioni ricche di frutti, fornendovi il cibo e riempiendo di letizia i vostri cuori".</span> <span class="verse"><a name="18">18</a>E così dicendo, riuscirono a fatica a far desistere la folla dall`offrire loro un sacrificio.</span> <span class="verse"><a name="19">19</a>Ma giunsero da Antiochia e da Icònio alcuni Giudei, i quali trassero dalla loro parte la folla; essi presero Paolo a sassate e quindi lo trascinarono fuori della città, credendolo morto.</span> <span class="verse"><a name="20">20</a>Allora gli si fecero attorno i discepoli ed egli, alzatosi, entrò in città. Il giorno dopo partì con Barnaba alla volta di Derbe.</span> <span class="verse"><a name="21">21</a>Dopo aver predicato il vangelo in quella città e fatto un numero considerevole di discepoli, ritornarono a Listra, Icònio e Antiochia,</span> <span class="verse"><a name="22">22</a>rianimando i discepoli ed esortandoli a restare saldi nella fede poiché, dicevano, è necessario attraversare molte tribolazioni per entrare nel regno di Dio.</span> <span class="verse"><a name="23">23</a>Costituirono quindi per loro in ogni comunità alcuni anziani e dopo avere pregato e digiunato li affidarono al Signore, nel quale avevano creduto.</span> <span class="verse"><a name="24">24</a>Attraversata poi la Pisidia, raggiunsero la Panfilia</span> <span class="verse"><a name="25">25</a>e dopo avere predicato la parola di Dio a Perge, scesero ad Attalìa;</span> <span class="verse"><a name="26">26</a>di qui fecero vela per Antiochia là dove erano stati affidati alla grazia del Signore per l`impresa che avevano compiuto.</span> <span class="verse"><a name="27">27</a>Non appena furono arrivati, riunirono la comunità e riferirono tutto quello che Dio aveva compiuto per mezzo loro e come aveva aperto ai pagani la porta della fede.</span> <span class="verse"><a name="28">28</a>E si fermarono per non poco tempo insieme ai discepoli.</span> </p></div</div></div></body></html>