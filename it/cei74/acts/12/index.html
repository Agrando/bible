<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 12</strong></div><p><span class="verse"><a name="1">1</a>In quel tempo il re Erode cominciò a perseguitare alcuni membri della Chiesa</span> <span class="verse"><a name="2">2</a>e fece uccidere di spada Giacomo, fratello di Giovanni.</span> <span class="verse"><a name="3">3</a>Vedendo che questo era gradito ai Giudei, decise di arrestare anche Pietro. Erano quelli i giorni degli Azzimi.</span> <span class="verse"><a name="4">4</a>Fattolo catturare, lo gettò in prigione, consegnandolo in custodia a quattro picchetti di quattro soldati ciascuno, col proposito di farlo comparire davanti al popolo dopo la Pasqua.</span> <span class="verse"><a name="5">5</a>Pietro dunque era tenuto in prigione, mentre una preghiera saliva incessantemente a Dio dalla Chiesa per lui.</span> <span class="verse"><a name="6">6</a>E in quella notte, quando poi Erode stava per farlo comparire davanti al popolo, Pietro piantonato da due soldati e legato con due catene stava dormendo, mentre davanti alla porta le sentinelle custodivano il carcere.</span> <span class="verse"><a name="7">7</a>Ed ecco gli si presentò un angelo del Signore e una luce sfolgorò nella cella. Egli toccò il fianco di Pietro, lo destò e disse: "Alzati, in fretta!". E le catene gli caddero dalle mani.</span> <span class="verse"><a name="8">8</a>E l`angelo a lui: "Mettiti la cintura e legati i sandali". E così fece. L`angelo disse: "Avvolgiti il mantello, e seguimi!".</span> <span class="verse"><a name="9">9</a>Pietro uscì e prese a seguirlo, ma non si era ancora accorto che era realtà ciò che stava succedendo per opera dell`angelo: credeva infatti di avere una visione.</span> <span class="verse"><a name="10">10</a>Essi oltrepassarono la prima guardia e la seconda e arrivarono alla porta di ferro che conduce in città: la porta si aprì da sé davanti a loro. Uscirono, percorsero una strada e a un tratto l`angelo si dileguò da lui.</span> <span class="verse"><a name="11">11</a>Pietro allora, rientrato in sé, disse: "Ora sono veramente certo che il Signore ha mandato il suo angelo e mi ha strappato dalla mano di Erode e da tutto ciò che si attendeva il popolo dei Giudei".</span> <span class="verse"><a name="12">12</a>Dopo aver riflettuto, si recò alla casa di Maria, madre di Giovanni detto anche Marco, dove si trovava un buon numero di persone raccolte in preghiera.</span> <span class="verse"><a name="13">13</a>Appena ebbe bussato alla porta esterna, una fanciulla di nome Rode si avvicinò per sentire chi era.</span> <span class="verse"><a name="14">14</a>Riconosciuta la voce di Pietro, per la gioia non aprì la porta, ma corse ad annunziare che fuori c`era Pietro.</span> <span class="verse"><a name="15">15</a>"Tu vaneggi!" le dissero. Ma essa insisteva che la cosa stava così. E quelli dicevano: "E` l`angelo di Pietro".</span> <span class="verse"><a name="16">16</a>Questi intanto continuava a bussare e quando aprirono la porta e lo videro, rimasero stupefatti.</span> <span class="verse"><a name="17">17</a>Egli allora, fatto segno con la mano di tacere, narrò come il Signore lo aveva tratto fuori del carcere, e aggiunse: "Riferite questo a Giacomo e ai fratelli". Poi uscì e s`incamminò verso un altro luogo.</span> <span class="verse"><a name="18">18</a>Fattosi giorno, c`era non poco scompiglio tra i soldati: che cosa mai era accaduto di Pietro?</span> <span class="verse"><a name="19">19</a>Erode lo fece cercare accuratamente, ma non essendo riuscito a trovarlo, fece processare i soldati e ordinò che fossero messi a morte; poi scese dalla Giudea e soggiornò a Cesarèa.</span> <span class="verse"><a name="20">20</a>Egli era infuriato contro i cittadini di Tiro e Sidone. Questi però si presentarono a lui di comune accordo e, dopo aver tratto alla loro causa Blasto, ciambellano del re, chiedevano pace, perché il loro paese riceveva i viveri dal paese del re.</span> <span class="verse"><a name="21">21</a>Nel giorno fissato Erode, vestito del manto regale e seduto sul podio, tenne loro un discorso.</span> <span class="verse"><a name="22">22</a>Il popolo acclamava: "Parola di un dio e non di un uomo!".</span> <span class="verse"><a name="23">23</a>Ma improvvisamente un angelo del Signore lo colpì, perché non aveva dato gloria a Dio; e roso, dai vermi, spirò.</span> <span class="verse"><a name="24">24</a>Intanto la parola di Dio cresceva e si diffondeva.</span> <span class="verse"><a name="25">25</a>Barnaba e Saulo poi, compiuta la loro missione, tornarono da Gerusalemme prendendo con loro Giovanni, detto anche Marco.</span> </p></div</div></div></body></html>