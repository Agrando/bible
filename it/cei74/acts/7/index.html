<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 7</strong></div><p><span class="verse"><a name="1">1</a>Gli disse allora il sommo sacerdote: "Queste cose stanno proprio così?".</span> <span class="verse"><a name="2">2</a>Ed egli rispose: "Fratelli e padri, ascoltate: il Dio della gloria apparve al nostro padre Abramo quando era ancora in Mesopotamia, prima che egli si stabilisse in Carran,</span> <span class="verse"><a name="3">3</a>e gli disse: Esci dalla tua terra e dalla tua gente e và nella terra che io ti indicherò.</span> <span class="verse"><a name="4">4</a>Allora, uscito dalla terra dei Caldei, si stabilì in Carran; di là, dopo la morte del padre, Dio lo fece emigrare in questo paese dove voi ora abitate,</span> <span class="verse"><a name="5">5</a>ma non gli diede alcuna proprietà in esso, neppure quanto l`orma di un piede, ma gli promise di darlo in possesso a lui e alla sua discendenza dopo di lui, sebbene non avesse ancora figli.</span> <span class="verse"><a name="6">6</a>Poi Dio parlò così: La discendenza di Abramo sarà pellegrina in terra straniera, tenuta in schiavitù e oppressione per quattrocento anni.</span> <span class="verse"><a name="7">7</a>Ma del popolo di cui saranno schiavi io farò giustizia, disse Dio: dopo potranno uscire e mi adoreranno in questo luogo.</span> <span class="verse"><a name="8">8</a>E gli diede l`alleanza della circoncisione. E così Abramo generò Isacco e lo circoncise l`ottavo giorno e Isacco generò Giacobbe e Giacobbe i dodici patriarchi.</span> <span class="verse"><a name="9">9</a>Ma i patriarchi, gelosi di Giuseppe, lo vendettero schiavo in Egitto. Dio però era con lui</span> <span class="verse"><a name="10">10</a>e lo liberò da tutte le sue afflizioni e gli diede grazia e saggezza davanti al faraone re d`Egitto, il quale lo nominò amministratore dell`Egitto e di tutta la sua casa</span> <span class="verse"><a name="11">11</a>Venne una carestia su tutto l`Egitto e in Canaan e una grande miseria, e i nostri padri non trovavano da mangiare.</span> <span class="verse"><a name="12">12</a>Avendo udito Giacobbe che in Egitto c`era del grano, vi inviò i nostri padri una prima volta;</span> <span class="verse"><a name="13">13</a>la seconda volta Giuseppe si fece riconoscere dai suoi fratelli e fu nota al faraone la sua origine.</span> <span class="verse"><a name="14">14</a>Giuseppe allora mandò a chiamare Giacobbe suo padre e tutta la sua parentela, settantacinque persone in tutto.</span> <span class="verse"><a name="15">15</a>E Giacobbe si recò in Egitto, e qui egli morì come anche i nostri padri;</span> <span class="verse"><a name="16">16</a>essi furono poi trasportati in Sichem e posti nel sepolcro che Abramo aveva acquistato e pagato in denaro dai figli di Emor, a Sichem.</span> <span class="verse"><a name="17">17</a>Mentre si avvicinava il tempo della promessa fatta da Dio ad Abramo, il popolo crebbe e si moltiplicò in Egitto,</span> <span class="verse"><a name="18">18</a>finché salì al trono d`Egitto un altro re, che non conosceva Giuseppe.</span> <span class="verse"><a name="19">19</a>Questi, adoperando l`astuzia contro la nostra gente, perseguitò i nostri padri fino a costringerli a esporre i loro figli, perché non sopravvivessero.</span> <span class="verse"><a name="20">20</a>In quel tempo nacque Mosè e piacque a Dio; egli fu allevato per tre mesi nella casa paterna, poi,</span> <span class="verse"><a name="21">21</a>essendo stato esposto, lo raccolse la figlia del faraone e lo allevò come figlio.</span> <span class="verse"><a name="22">22</a>Così Mosè venne istruito in tutta la sapienza degli Egiziani ed era potente nelle parole e nelle opere.</span> <span class="verse"><a name="23">23</a>Quando stava per compiere i quarant`anni, gli venne l`idea di far visita ai suoi fratelli, i figli di Israele,</span> <span class="verse"><a name="24">24</a>e vedendone uno trattato ingiustamente, ne prese le difese e vendicò l`oppresso, uccidendo l`Egiziano.</span> <span class="verse"><a name="25">25</a>Egli pensava che i suoi connazionali avrebbero capito che Dio dava loro salvezza per mezzo suo, ma essi non compresero.</span> <span class="verse"><a name="26">26</a>Il giorno dopo si presentò in mezzo a loro mentre stavano litigando e si adoperò per metterli d`accordo, dicendo: Siete fratelli; perché vi insultate l`un l`altro?</span> <span class="verse"><a name="27">27</a>Ma quello che maltrattava il vicino lo respinse, dicendo: Chi ti ha nominato capo e giudice sopra di noi?</span> <span class="verse"><a name="28">28</a>Vuoi forse uccidermi, come hai ucciso ieri l`Egiziano?</span> <span class="verse"><a name="29">29</a>Fuggì via Mosè a queste parole, e andò ad abitare nella terra di Madian, dove ebbe due figli.</span> <span class="verse"><a name="30">30</a>Passati quarant`anni, gli apparve nel deserto del monte Sinai un angelo, in mezzo alla fiamma di un roveto ardente.</span> <span class="verse"><a name="31">31</a>Mosè rimase stupito di questa visione; e mentre si avvicinava per veder meglio, si udì la voce del Signore:</span> <span class="verse"><a name="32">32</a>Io sono il Dio dei tuoi padri, il Dio di Abramo, di Isacco e di Giacobbe. Esterrefatto, Mosè non osava guardare.</span> <span class="verse"><a name="33">33</a>Allora il Signore gli disse: Togliti dai piedi i calzari, perché il luogo in cui stai è terra santa.</span> <span class="verse"><a name="34">34</a>Ho visto l`afflizione del mio popolo in Egitto, ho udito il loro gemito e sono sceso a liberarli; ed ora vieni, che ti mando in Egitto.</span> <span class="verse"><a name="35">35</a>Questo Mosè che avevano rinnegato dicendo: Chi ti ha nominato capo e giudice?, proprio lui Dio aveva mandato per esser capo e liberatore, parlando per mezzo dell`angelo che gli era apparso nel roveto.</span> <span class="verse"><a name="36">36</a>Egli li fece uscire, compiendo miracoli e prodigi nella terra d`Egitto, nel Mare Rosso, e nel deserto per quarant`anni.</span> <span class="verse"><a name="37">37</a>Egli è quel Mosè che disse ai figli d`Israele: Dio vi farà sorgere un profeta tra i vostri fratelli, al pari di me.</span> <span class="verse"><a name="38">38</a>Egli è colui che, mentre erano radunati nel deserto, fu mediatore tra l`angelo che gli parlava sul monte Sinai e i nostri padri; egli ricevette parole di vita da trasmettere a noi.</span> <span class="verse"><a name="39">39</a>Ma i nostri padri non vollero dargli ascolto, lo respinsero e si volsero in cuor loro verso l`Egitto,</span> <span class="verse"><a name="40">40</a>dicendo ad Aronne: Fà per noi una divinità che ci vada innanzi, perché a questo Mosè che ci condusse fuori dall`Egitto non sappiamo che cosa sia accaduto.</span> <span class="verse"><a name="41">41</a>E in quei giorni fabbricarono un vitello e offrirono sacrifici all`idolo e si rallegrarono per l`opera delle loro mani.</span> <span class="verse"><a name="42">42</a>Ma Dio si ritrasse da loro e li abbandonò al culto dell` esercito del cielo, come è scritto nel libro dei Profeti:</span> <span class="verse"><a name="43">43</a>Mi avete forse offerto vittime e sacrifici per quarant`anni nel deserto, o casa d`Israele? Avete preso con voi la tenda di Mòloch, e la stella del dio Refàn, simulacri che vi siete fabbricati per adorarli! Perciò vi deporterò al di là di Babilonia.</span> <span class="verse"><a name="44">44</a>I nostri padri avevano nel deserto la tenda della testimonianza, come aveva ordinato colui che disse a Mosè di costruirla secondo il modello che aveva visto.</span> <span class="verse"><a name="45">45</a>E dopo averla ricevuta, i nostri padri con Giosuè se la portarono con sé nella conquista dei popoli che Dio scacciò davanti a loro, fino ai tempi di Davide.</span> <span class="verse"><a name="46">46</a>Questi trovò grazia innanzi a Dio e domandò di poter trovare una dimora per il Dio di Giacobbe;</span> <span class="verse"><a name="47">47</a>Salomone poi gli edificò una casa.</span> <span class="verse"><a name="48">48</a>Ma l`Altissimo non abita in costruzioni fatte da mano d`uomo, come dice il Profeta:</span> <span class="verse"><a name="49">49</a>Il cielo è il mio trono e la terra sgabello per i miei piedi. Quale casa potrete edificarmi, dice il Signore, o quale sarà il luogo del mio riposo?</span> <span class="verse"><a name="50">50</a>Non forse la mia mano ha creato tutte queste cose?</span> <span class="verse"><a name="51">51</a>O gente testarda e pagana nel cuore e nelle orecchie, voi sempre opponete resistenza allo Spirito Santo; come i vostri padri, così anche voi.</span> <span class="verse"><a name="52">52</a>Quale dei profeti i vostri padri non hanno perseguitato? Essi uccisero quelli che preannunciavano la venuta del Giusto, del quale voi ora siete divenuti traditori e uccisori;</span> <span class="verse"><a name="53">53</a>voi che avete ricevuto la legge per mano degli angeli e non l`avete osservata".</span> <span class="verse"><a name="54">54</a>All`udire queste cose, fremevano in cuor loro e digrignavano i denti contro di lui.</span> <span class="verse"><a name="55">55</a>Ma Stefano, pieno di Spirito Santo, fissando gli occhi al cielo, vide la gloria di Dio e Gesù che stava alla sua destra</span> <span class="verse"><a name="56">56</a>e disse: òEcco, io contemplo i cieli aperti e il Figlio dell'uomo che sta alla destra di Dioò.</span> <span class="verse"><a name="57">57</a>Proruppero allora in grida altissime turandosi gli orecchi; poi si scagliarono tutti insieme contro di lui,</span> <span class="verse"><a name="58">58</a>lo trascinarono fuori della città e si misero a lapidarlo. E i testimoni deposero il loro mantello ai piedi di un giovane, chiamato Saulo.</span> <span class="verse"><a name="59">59</a>E così lapidavano Stefano mentre pregava e diceva: òSignore Gesù, accogli il mio spiritoò.</span> <span class="verse"><a name="60">60</a>Poi piegò le ginocchia e gridò forte: òSignore, non imputar loro questo peccatoò. Detto questo, morì.</span> </p></div</div></div></body></html>