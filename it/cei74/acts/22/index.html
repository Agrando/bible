<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 22</strong></div><p><span class="verse"><a name="1">1</a>"Fratelli e padri, ascoltate la mia difesa davanti a voi".</span> <span class="verse"><a name="2">2</a>Quando sentirono che parlava loro in lingua ebraica, fecero silenzio ancora di più.</span> <span class="verse"><a name="3">3</a>Ed egli continuò: "Io sono un Giudeo, nato a Tarso di Cilicia, ma cresciuto in questa città, formato alla scuola di Gamaliele nelle più rigide norme della legge paterna, pieno di zelo per Dio, come oggi siete tutti voi.</span> <span class="verse"><a name="4">4</a>Io perseguitai a morte questa nuova dottrina, arrestando e gettando in prigione uomini e donne,</span> <span class="verse"><a name="5">5</a>come può darmi testimonianza il sommo sacerdote e tutto il collegio degli anziani. Da loro ricevetti lettere per i nostri fratelli di Damasco e partii allo scopo di condurre anche quelli di là come prigionieri a Gerusalemme, per essere puniti.</span> <span class="verse"><a name="6">6</a>Mentre ero in viaggio e mi avvicinavo a Damasco, verso mezzogiorno, all`improvviso una gran luce dal cielo rifulse attorno a me;</span> <span class="verse"><a name="7">7</a>caddi a terra e sentii una voce che mi diceva: Saulo, Saulo, perché mi perseguiti?</span> <span class="verse"><a name="8">8</a>Risposi: Chi sei, o Signore? Mi disse: Io sono Gesù il Nazareno, che tu perseguiti.</span> <span class="verse"><a name="9">9</a>Quelli che erano con me videro la luce, ma non udirono colui che mi parlava.</span> <span class="verse"><a name="10">10</a>Io dissi allora: Che devo fare, Signore? E il Signore mi disse: Alzati e prosegui verso Damasco; là sarai informato di tutto ciò che è stabilito che tu faccia.</span> <span class="verse"><a name="11">11</a>E poiché non ci vedevo più, a causa del fulgore di quella luce, guidato per mano dai miei compagni, giunsi a Damasco.</span> <span class="verse"><a name="12">12</a>Un certo Anania, un devoto osservante della legge e in buona reputazione presso tutti i Giudei colà residenti,</span> <span class="verse"><a name="13">13</a>venne da me, mi si accostò e disse: Saulo, fratello, torna a vedere! E in quell`istante io guardai verso di lui e riebbi la vista.</span> <span class="verse"><a name="14">14</a>Egli soggiunse: Il Dio dei nostri padri ti ha predestinato a conoscere la sua volontà, a vedere il Giusto e ad ascoltare una parola dalla sua stessa bocca,</span> <span class="verse"><a name="15">15</a>perché gli sarai testimone davanti a tutti gli uomini delle cose che hai visto e udito.</span> <span class="verse"><a name="16">16</a>E ora perché aspetti? Alzati, ricevi il battesimo e lavati dai tuoi peccati, invocando il suo nome.</span> <span class="verse"><a name="17">17</a>Dopo il mio ritorno a Gerusalemme, mentre pregavo nel tempio, fui rapito in estasi</span> <span class="verse"><a name="18">18</a>e vidi Lui che mi diceva: Affrettati ed esci presto da Gerusalemme, perché non accetteranno la tua testimonianza su di me.</span> <span class="verse"><a name="19">19</a>E io dissi: Signore, essi sanno che facevo imprigionare e percuotere nella sinagoga quelli che credevano in te;</span> <span class="verse"><a name="20">20</a>quando si versava il sangue di Stefano, tuo testimone, anch`io ero presente e approvavo e custodivo i vestiti di quelli che lo uccidevano.</span> <span class="verse"><a name="21">21</a>Allora mi disse: Và, perché io ti manderò lontano, tra i pagani".</span> <span class="verse"><a name="22">22</a>Fino a queste parole erano stati ad ascoltarlo, ma allora alzarono la voce gridando: "Toglilo di mezzo; non deve più vivere!".</span> <span class="verse"><a name="23">23</a>E poiché continuavano a urlare, a gettar via i mantelli e a lanciar polvere in aria,</span> <span class="verse"><a name="24">24</a>il tribuno ordinò di portarlo nella fortezza, prescrivendo di interrogarlo a colpi di flagello al fine di sapere per quale motivo gli gridavano contro in tal modo.</span> <span class="verse"><a name="25">25</a>Ma quando l`ebbero legato con le cinghie, Paolo disse al centurione che gli stava accanto: "Potete voi flagellare un cittadino romano, non ancora giudicato?".</span> <span class="verse"><a name="26">26</a>Udito ciò, il centurione corse a riferire al tribuno: "Che cosa stai per fare? Quell`uomo è un romano!".</span> <span class="verse"><a name="27">27</a>Allora il tribuno si recò da Paolo e gli domandò: "Dimmi, tu sei cittadino romano?". Rispose: "Sì".</span> <span class="verse"><a name="28">28</a>Replicò il tribuno: "Io questa cittadinanza l`ho acquistata a caro prezzo". Paolo disse: "Io, invece, lo sono di nascita!".</span> <span class="verse"><a name="29">29</a>E subito si allontanarono da lui quelli che dovevano interrogarlo. Anche il tribuno ebbe paura, rendendosi conto che Paolo era cittadino romano e che lui lo aveva messo in catene.</span> <span class="verse"><a name="30">30</a>Il giorno seguente, volendo conoscere la realtà dei fatti, cioè il motivo per cui veniva accusato dai Giudei, gli fece togliere le catene e ordinò che si riunissero i sommi sacerdoti e tutto il sinedrio; vi fece condurre Paolo e lo presentò davanti a loro.</span> </p></div</div></div></body></html>