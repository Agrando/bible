<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 24</strong></div><p><span class="verse"><a name="1">1</a>Cinque giorni dopo arrivò il sommo sacerdote Anania insieme con alcuni anziani e a un avvocato di nome Tertullo e si presentarono al governatore per accusare Paolo.</span> <span class="verse"><a name="2">2</a>Quando questi fu fatto venire, Tertullo cominciò l`accusa dicendo:</span> <span class="verse"><a name="3">3</a>"La lunga pace di cui godiamo grazie a te e le riforme che ci sono state in favore di questo popolo grazie alla tua provvidenza, le accogliamo in tutto e per tutto, eccellentissimo Felice, con profonda gratitudine.</span> <span class="verse"><a name="4">4</a>Ma per non trattenerti troppo a lungo, ti prego di darci ascolto brevemente nella tua benevolenza.</span> <span class="verse"><a name="5">5</a>Abbiamo scoperto che quest`uomo è una peste, fomenta continue rivolte tra tutti i Giudei che sono nel mondo ed è capo della setta dei Nazorei.</span> <span class="verse"><a name="6">6</a>Ha perfino tentato di profanare il tempio e noi l`abbiamo arrestato. [</span> <span class="verse"><a name="7">7</a>].</span> <span class="verse"><a name="8">8</a>Interrogandolo personalmente, potrai renderti conto da lui di tutte queste cose delle quali lo accusiamo".</span> <span class="verse"><a name="9">9</a>Si associarono nell`accusa anche i Giudei, affermando che i fatti stavano così.</span> <span class="verse"><a name="10">10</a>Quando il governatore fece cenno a Paolo di parlare, egli rispose: "So che da molti anni sei giudice di questo popolo e parlo in mia difesa con fiducia.</span> <span class="verse"><a name="11">11</a>Tu stesso puoi accertare che non sono più di dodici giorni da quando mi sono recato a Gerusalemme per il culto.</span> <span class="verse"><a name="12">12</a>Essi non mi hanno mai trovato nel tempio a discutere con qualcuno o a incitare il popolo alla sommossa, né nelle sinagoghe, né per la città</span> <span class="verse"><a name="13">13</a>e non possono provare nessuna delle cose delle quali ora mi accusano.</span> <span class="verse"><a name="14">14</a>Ammetto invece che adoro il Dio dei miei padri, secondo quella dottrina che essi chiamano setta, credendo in tutto ciò che è conforme alla Legge e sta scritto nei Profeti,</span> <span class="verse"><a name="15">15</a>nutrendo in Dio la speranza, condivisa pure da costoro, che ci sarà una risurrezione dei giusti e degli ingiusti.</span> <span class="verse"><a name="16">16</a>Per questo mi sforzo di conservare in ogni momento una coscienza irreprensibile davanti a Dio e davanti agli uomini.</span> <span class="verse"><a name="17">17</a>Ora, dopo molti anni, sono venuto a portare elemosine al mio popolo e per offrire sacrifici;</span> <span class="verse"><a name="18">18</a>in occasione di questi essi mi hanno trovato nel tempio dopo che avevo compiuto le purificazioni. Non c`era folla né tumulto.</span> <span class="verse"><a name="19">19</a>Furono dei Giudei della provincia d`Asia a trovarmi, e loro dovrebbero comparire qui davanti a te ad accusarmi, se hanno qualche cosa contro di me;</span> <span class="verse"><a name="20">20</a>oppure dicano i presenti stessi quale colpa han trovato in me quando sono comparso davanti al sinedrio,</span> <span class="verse"><a name="21">21</a>se non questa sola frase che gridai stando in mezzo a loro: A motivo della risurrezione dei morti io vengo giudicato oggi davanti a voi!".</span> <span class="verse"><a name="22">22</a>Allora Felice, che era assai bene informato circa la nuova dottrina, li rimandò dicendo: "Quando verrà il tribuno Lisia, esaminerò il vostro caso".</span> <span class="verse"><a name="23">23</a>E ordinò al centurione di tenere Paolo sotto custodia, concedendogli però una certa libertà e senza impedire a nessuno dei suoi amici di dargli assistenza.</span> <span class="verse"><a name="24">24</a>Dopo alcuni giorni Felice arrivò in compagnia della moglie Drusilla, che era giudea; fatto chiamare Paolo, lo ascoltava intorno alla fede in Cristo Gesù.</span> <span class="verse"><a name="25">25</a>Ma quando egli si mise a parlare di giustizia, di continenza e del giudizio futuro, Felice si spaventò e disse: "Per il momento puoi andare; ti farò chiamare di nuovo quando ne avrò il tempo".</span> <span class="verse"><a name="26">26</a>Sperava frattanto che Paolo gli avrebbe dato del denaro; per questo abbastanza spesso lo faceva chiamare e conversava con lui.</span> <span class="verse"><a name="27">27</a>Trascorsi due anni, Felice ebbe come successore Porcio Festo; ma Felice, volendo dimostrare benevolenza verso i Giudei, lasciò Paolo in prigione.</span> </p></div</div></div></body></html>