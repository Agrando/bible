<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/acts">Acts</a> &gt <strong>Chapter 20</strong></div><p><span class="verse"><a name="1">1</a>Appena cessato il tumulto, Paolo mandò a chiamare i discepoli e, dopo averli incoraggiati, li salutò e si mise in viaggio per la Macedonia.</span> <span class="verse"><a name="2">2</a>Dopo aver attraversato quelle regioni, esortando con molti discorsi i fedeli, arrivò in Grecia.</span> <span class="verse"><a name="3">3</a>Trascorsi tre mesi, poiché ci fu un complotto dei Giudei contro di lui, mentre si apprestava a salpare per la Siria, decise di far ritorno attraverso la Macedonia.</span> <span class="verse"><a name="4">4</a>Lo accompagnarono Sòpatro di Berèa, figlio di Pirro, Aristarco e Secondo di Tessalonica, Gaio di Derbe e Timòteo, e gli asiatici Tìchico e Tròfimo.</span> <span class="verse"><a name="5">5</a>Questi però, partiti prima di noi ci attendevano a Troade;</span> <span class="verse"><a name="6">6</a>noi invece salpammo da Filippi dopo i giorni degli Azzimi e li raggiungemmo in capo a cinque giorni a Troade dove ci trattenemmo una settimana.</span> <span class="verse"><a name="7">7</a>Il primo giorno della settimana ci eravamo riuniti a spezzare il pane e Paolo conversava con loro; e poiché doveva partire il giorno dopo, prolungò la conversazione fino a mezzanotte.</span> <span class="verse"><a name="8">8</a>C`era un buon numero di lampade nella stanza al piano superiore, dove eravamo riuniti;</span> <span class="verse"><a name="9">9</a>un ragazzo chiamato Eutico, che stava seduto sulla finestra, fu preso da un sonno profondo mentre Paolo continuava a conversare e, sopraffatto dal sonno, cadde dal terzo piano e venne raccolto morto.</span> <span class="verse"><a name="10">10</a>Paolo allora scese giù, si gettò su di lui, lo abbracciò e disse: "Non vi turbate; è ancora in vita!".</span> <span class="verse"><a name="11">11</a>Poi risalì, spezzò il pane e ne mangiò e dopo aver parlato ancora molto fino all`alba, partì.</span> <span class="verse"><a name="12">12</a>Intanto avevano ricondotto il ragazzo vivo, e si sentirono molto consolati.</span> <span class="verse"><a name="13">13</a>Noi poi, che eravamo partiti per nave, facemmo vela per Asso, dove dovevamo prendere a bordo Paolo; così infatti egli aveva deciso, intendendo di fare il viaggio a piedi.</span> <span class="verse"><a name="14">14</a>Quando ci ebbe raggiunti ad Asso, lo prendemmo con noi e arrivammo a Mitilène.</span> <span class="verse"><a name="15">15</a>Salpati da qui il giorno dopo, ci trovammo di fronte a Chio; l`indomani toccammo Samo e il giorno dopo giungemmo a Milèto.</span> <span class="verse"><a name="16">16</a>Paolo aveva deciso di passare al largo di Efeso per evitare di subire ritardi nella provincia d`Asia: gli premeva di essere a Gerusalemme, se possibile, per il giorno della Pentecoste.</span> <span class="verse"><a name="17">17</a>Da Milèto mandò a chiamare subito ad Efeso gli anziani della Chiesa.</span> <span class="verse"><a name="18">18</a>Quando essi giunsero disse loro: "Voi sapete come mi sono comportato con voi fin dal primo giorno in cui arrivai in Asia e per tutto questo tempo:</span> <span class="verse"><a name="19">19</a>ho servito il Signore con tutta umiltà, tra le lacrime e tra le prove che mi hanno procurato le insidie dei Giudei.</span> <span class="verse"><a name="20">20</a>Sapete come non mi sono mai sottratto a ciò che poteva essere utile, al fine di predicare a voi e di istruirvi in pubblico e nelle vostre case,</span> <span class="verse"><a name="21">21</a>scongiurando Giudei e Greci di convertirsi a Dio e di credere nel Signore nostro Gesù.</span> <span class="verse"><a name="22">22</a>Ed ecco ora, avvinto dallo Spirito, io vado a Gerusalemme senza sapere ciò che là mi accadrà.</span> <span class="verse"><a name="23">23</a>So soltanto che lo Spirito Santo in ogni città mi attesta che mi attendono catene e tribolazioni.</span> <span class="verse"><a name="24">24</a>Non ritengo tuttavia la mia vita meritevole di nulla, purché conduca a termine la mia corsa e il servizio che mi fu affidato dal Signore Gesù, di rendere testimonianza al messaggio della grazia di Dio.</span> <span class="verse"><a name="25">25</a>Ecco, ora so che non vedrete più il mio volto, voi tutti tra i quali sono passato annunziando il regno di Dio.</span> <span class="verse"><a name="26">26</a>Per questo dichiaro solennemente oggi davanti a voi che io sono senza colpa riguardo a coloro che si perdessero,</span> <span class="verse"><a name="27">27</a>perché non mi sono sottratto al compito di annunziarvi tutta la volontà di Dio.</span> <span class="verse"><a name="28">28</a>Vegliate su voi stessi e su tutto il gregge, in mezzo al quale lo Spirito Santo vi ha posti come vescovi a pascere la Chiesa di Dio, che egli si è acquistata con il suo sangue.</span> <span class="verse"><a name="29">29</a>Io so che dopo la mia partenza entreranno fra voi lupi rapaci, che non risparmieranno il gregge;</span> <span class="verse"><a name="30">30</a>perfino di mezzo a voi sorgeranno alcuni a insegnare dottrine perverse per attirare discepoli dietro di sé.</span> <span class="verse"><a name="31">31</a>Per questo vigilate, ricordando che per tre anni, notte e giorno, io non ho cessato di esortare fra le lacrime ciascuno di voi.</span> <span class="verse"><a name="32">32</a>Ed ora vi affido al Signore e alla parola della sua grazia che ha il potere di edificare e di concedere l`eredità con tutti i santificati.</span> <span class="verse"><a name="33">33</a>Non ho desiderato né argento, né oro, né la veste di nessuno.</span> <span class="verse"><a name="34">34</a>Voi sapete che alle necessità mie e di quelli che erano con me hanno provveduto queste mie mani.</span> <span class="verse"><a name="35">35</a>In tutte le maniere vi ho dimostrato che lavorando così si devono soccorrere i deboli, ricordandoci delle parole del Signore Gesù, che disse: Vi è più gioia nel dare che nel ricevere!".</span> <span class="verse"><a name="36">36</a>Detto questo, si inginocchiò con tutti loro e pregò.</span> <span class="verse"><a name="37">37</a>Tutti scoppiarono in un gran pianto e gettandosi al collo di Paolo lo baciavano,</span> <span class="verse"><a name="38">38</a>addolorati soprattutto perché aveva detto che non avrebbero più rivisto il suo volto. E lo accompagnarono fino alla nave.</span> </p></div</div></div></body></html>