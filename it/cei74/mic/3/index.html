<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mic/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mic">Micah</a> &gt <strong>Chapter 3</strong></div><p><span class="verse"><a name="1">1</a>Io dissi: "Ascoltate, capi di Giacobbe, voi governanti della casa d`Israele: Non spetta forse a voi conoscere la giustizia?</span> <span class="verse"><a name="2">2</a>Nemici del bene e amanti del male, voi strappate loro la pelle di dosso e la carne dalle ossa".</span> <span class="verse"><a name="3">3</a>Divorano la carne del mio popolo e gli strappano la pelle di dosso, ne rompono le ossa e lo fanno a pezzi come carne in una pentola, come lesso in una caldaia.</span> <span class="verse"><a name="4">4</a>Allora grideranno al Signore, ma egli non risponderà; nasconderà loro la faccia, in quel tempo, perchè hanno compiuto cattive azioni.</span> <span class="verse"><a name="5">5</a>Così dice il Signore contro i profeti che fanno traviare il mio popolo, che annunziano la pace se hanno qualcosa tra i denti da mordere, ma a chi non mette loro niente in bocca dichiarano la guerra.</span> <span class="verse"><a name="6">6</a>Quindi per voi sarà notte invece di visioni, tenebre per voi invece di responsi. Il sole tramonterà su questi profeti e oscuro si farà il giorno su di essi.</span> <span class="verse"><a name="7">7</a>I veggenti saranno ricoperti di vergogna e gli indovini arrossiranno; si copriranno tutti il labbro, perchè non hanno risposta da Dio.</span> <span class="verse"><a name="8">8</a>Mentre io son pieno di forza con lo spirito del Signore, di giustizia e di coraggio, per annunziare a Giacobbe le sue colpe, a Israele il suo peccato.</span> <span class="verse"><a name="9">9</a>Udite questo, dunque, capi della casa di Giacobbe, governanti della casa d`Israele, che aborrite la giustizia e storcete quanto è retto,</span> <span class="verse"><a name="10">10</a>che costruite Sion sul sangue e Gerusalemme con il sopruso;</span> <span class="verse"><a name="11">11</a>i suoi capi giudicano in vista dei regali, i suoi sacerdoti insegnano per lucro, i suoi profeti danno oracoli per denaro. Osano appoggiarsi al Signore dicendo: "Non è forse il Signore in mezzo a noi? Non ci coglierà alcun male".</span> <span class="verse"><a name="12">12</a>Perciò, per causa vostra, Sion sarà arata come un campo e Gerusalemme diverrà un mucchio di rovine, il monte del tempio un`altura selvosa.</span> </p></div</div></div></body></html>