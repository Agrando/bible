<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mic">Micah</a> &gt <strong>Chapter 5</strong></div><p><span class="verse"><a name="1">1</a>E tu, Betlemme di Efrata così piccola per essere fra i capoluoghi di Giuda, da te mi uscirà colui che deve essere il dominatore in Israele; le sue origini sono dall`antichità, dai giorni più remoti.</span> <span class="verse"><a name="2">2</a>Perciò Dio li metterà in potere altrui fino a quando colei che deve partorire partorirà; e il resto dei tuoi fratelli ritornerà ai figli di Israele.</span> <span class="verse"><a name="3">3</a>Egli starà là e pascerà con la forza del Signore, con la maestà del nome del Signore suo Dio. Abiteranno sicuri perché egli allora sarà grande fino agli estremi confini della terra</span> <span class="verse"><a name="4">4</a>e tale sarà la pace: se Assur entrerà nella nostra terra e metterà il piede sul nostro suolo, noi schiereremo contro di lui sette pastori e otto capi di uomini,</span> <span class="verse"><a name="5">5</a>che governeranno la terra di Assur con la spada, il paese di Nimròd con il suo stesso pugnale. Ci libereranno da Assur, se entrerà nella nostra terra e metterà piede entro i nostri confini.</span> <span class="verse"><a name="6">6</a>Il resto di Giacobbe sarà, in mezzo a molti popoli, come rugiada mandata dal Signore e come pioggia che cade sull`erba, che non attende nulla dall`uomo e nulla spera dai figli dell`uomo.</span> <span class="verse"><a name="7">7</a>Allora il resto di Giacobbe sarà, in mezzo a popoli numerosi, come un leone tra le belve della foresta, come un leoncello tra greggi di pecore, il quale, se entra, calpesta e sbrana e non c`è scampo.</span> <span class="verse"><a name="8">8</a>La tua mano si alzerà contro tutti i tuoi nemici, e tutti i tuoi avversari saranno sterminati.</span> <span class="verse"><a name="9">9</a>In quel giorno - dice il Signore - distruggerò i tuoi cavalli in mezzo a te e manderò in rovina i tuoi carri;</span> <span class="verse"><a name="10">10</a>distruggerò le città della tua terra e demolirò tutte le tue fortezze.</span> <span class="verse"><a name="11">11</a>Ti strapperò di mano i sortilegi e non avrai più indovini.</span> <span class="verse"><a name="12">12</a>Distruggerò in mezzo a te le tue sculture e le tue stele, nè più ti prostrerai davanti a un`opera delle tue mani.</span> <span class="verse"><a name="13">13</a>Estirperò da te i tuoi pali sacri, distruggerò i tuoi idoli.</span> <span class="verse"><a name="14">14</a>Con ira e furore, farò vendetta delle genti, che non hanno voluto obbedire.</span> </p></div</div></div></body></html>