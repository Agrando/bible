<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>Mosè salì dalle steppe di Moab sul monte Nebo, cima del Pisga, che è di fronte a Gerico. Il Signore gli mostrò tutto il paese: Gàlaad fino a Dan,</span> <span class="verse"><a name="2">2</a>tutto Neftali, il paese di Efraim e di Manasse, tutto il paese di Giuda fino al Mar Mediterraneo</span> <span class="verse"><a name="3">3</a>e il Negheb, il distretto della valle di Gerico, città delle palme, fino a Zoar.</span> <span class="verse"><a name="4">4</a>Il Signore gli disse: "Questo è il paese per il quale io ho giurato ad Abramo, a Isacco e a Giacobbe: Io lo darò alla tua discendenza. Te l`ho fatto vedere con i tuoi occhi, ma tu non vi entrerai!".</span> <span class="verse"><a name="5">5</a>Mosè, servo del Signore, morì in quel luogo, nel paese di Moab, secondo l`ordine del Signore.</span> <span class="verse"><a name="6">6</a>Fu sepolto nella valle, nel paese di Moab, di fronte a Bet-Peor; nessuno fino ad oggi ha saputo dove sia la sua tomba.</span> <span class="verse"><a name="7">7</a>Mosè aveva centoventi anni quando morì; gli occhi non gli si erano spenti e il vigore non gli era venuto meno.</span> <span class="verse"><a name="8">8</a>Gli Israeliti lo piansero nelle steppe di Moab per trenta giorni; quindi, furono compiuti i giorni di pianto per il lutto di Mosè.</span> <span class="verse"><a name="9">9</a>Giosuè, figlio di Nun, era pieno di spirito di saggezza, perché Mosè aveva imposto le mani su di lui; gli Israeliti gli obbedirono e fecero quello che il Signore aveva comandato a Mosè.</span> <span class="verse"><a name="10">10</a>Non è più sorto in Israele un profeta come Mosè - lui con il quale il Signore parlava faccia a faccia -</span> <span class="verse"><a name="11">11</a>per tutti i segni e prodigi che il Signore lo aveva mandato a compiere nel paese di Egitto, contro il faraone, contro i suoi ministri e contro tutto il suo paese,</span> <span class="verse"><a name="12">12</a>e per la mano potente e il terrore grande messo in opera da Mosè davanti agli occhi di tutto Israele.</span> </p></div</div></div></body></html>