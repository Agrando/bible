<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>Ama dunque il Signore tuo Dio e osserva le sue prescrizioni: le sue leggi, le sue norme e i suoi comandi.</span> <span class="verse"><a name="2">2</a>Voi riconoscete oggi - poiché non parlo ai vostri figli che non hanno conosciuto né hanno visto le lezioni del Signore vostro Dio - voi riconoscete la sua grandezza, la sua mano potente, il suo braccio teso,</span> <span class="verse"><a name="3">3</a>i suoi portenti, le opere che ha fatte in mezzo all`Egitto, contro il faraone, re d`Egitto, e contro il suo paese;</span> <span class="verse"><a name="4">4</a>e ciò che ha fatto all`esercito d`Egitto, ai suoi cavalli e ai suoi carri, come ha fatto rifluire su di loro le acque del Mare Rosso, quando essi vi inseguivano e come li ha distrutti per sempre;</span> <span class="verse"><a name="5">5</a>ciò che ha fatto per voi nel deserto, fino al vostro arrivo in questo luogo;</span> <span class="verse"><a name="6">6</a>ciò che ha fatto a Datan e ad Abiram, figli di Eliab, figlio di Ruben; come la terra ha spalancato la bocca e li ha inghiottiti con le loro famiglie, le loro tende e quanto a loro apparteneva, in mezzo a tutto Israele.</span> <span class="verse"><a name="7">7</a>Perché i vostri occhi hanno visto le grandi cose che il Signore ha operate.</span> <span class="verse"><a name="8">8</a>Osserverete dunque tutti i comandi che oggi vi dò, perché siate forti e possiate conquistare il paese di cui state per entrare in possesso</span> <span class="verse"><a name="9">9</a>e perché restiate a lungo sul suolo che il Signore ha giurato di dare ai vostri padri e alla loro discendenza: terra dove scorre latte e miele.</span> <span class="verse"><a name="10">10</a>Perché il paese di cui stai per entrare in possesso non è come il paese d`Egitto dal quale siete usciti e dove gettavi il tuo seme e poi lo irrigavi con il piede, come fosse un orto di erbaggi;</span> <span class="verse"><a name="11">11</a>ma il paese che andate a prendere in possesso è un paese di monti e di valli, beve l`acqua della pioggia che viene dal cielo:</span> <span class="verse"><a name="12">12</a>paese del quale il Signore tuo Dio ha cura e sul quale si posano sempre gli occhi del Signore tuo Dio dal principio dell`anno sino alla fine.</span> <span class="verse"><a name="13">13</a>Se obbedirete diligentemente ai comandi che oggi vi dò, amando il Signore vostro Dio e servendolo con tutto il cuore e con tutta l`anima,</span> <span class="verse"><a name="14">14</a>io darò al vostro paese la pioggia al suo tempo: la pioggia d`autunno e la pioggia di primavera, perché tu possa raccogliere il tuo frumento, il tuo vino e il tuo olio;</span> <span class="verse"><a name="15">15</a>farò anche crescere nella tua campagna l`erba per il tuo bestiame; tu mangerai e sarai saziato.</span> <span class="verse"><a name="16">16</a>State in guardia perché il vostro cuore non si lasci sedurre e voi vi allontaniate, servendo dei stranieri o prostrandovi davanti a loro.</span> <span class="verse"><a name="17">17</a>Allora si accenderebbe contro di voi l`ira del Signore ed egli chiuderebbe i cieli e non vi sarebbe più pioggia e la terra non darebbe più i prodotti e voi perireste ben presto, scomparendo dalla fertile terra che il Signore sta per darvi.</span> <span class="verse"><a name="18">18</a>Porrete dunque nel cuore e nell`anima queste mie parole; ve le legherete alla mano come un segno e le terrete come un pendaglio tra gli occhi;</span> <span class="verse"><a name="19">19</a>le insegnerete ai vostri figli, parlandone quando sarai seduto in casa tua e quando camminerai per via, quando ti coricherai e quando ti alzerai;</span> <span class="verse"><a name="20">20</a>le scriverai sugli stipiti della tua casa e sulle tue porte,</span> <span class="verse"><a name="21">21</a>perché i vostri giorni e i giorni dei vostri figli, nel paese che il Signore ha giurato ai vostri padri di dare loro, siano numerosi come i giorni dei cieli sopra la terra.</span> <span class="verse"><a name="22">22</a>Se osserverete diligentemente tutti questi comandi che vi dò e li metterete in pratica, amando il Signore vostro Dio, camminando in tutte le sue vie e tenendovi uniti a lui,</span> <span class="verse"><a name="23">23</a>il Signore scaccerà dinanzi a voi tutte quelle nazioni e voi v`impadronirete di nazioni più grandi e più potenti di voi.</span> <span class="verse"><a name="24">24</a>Ogni luogo che la pianta del vostro piede calcherà sarà vostro; i vostri confini si estenderanno dal deserto al Libano, dal fiume, il fiume Eufrate, al Mar Mediterraneo.</span> <span class="verse"><a name="25">25</a>Nessuno potrà resistere a voi; il Signore vostro Dio, come vi ha detto, diffonderà la paura e il terrore di voi su tutta la terra che voi calpesterete.</span> <span class="verse"><a name="26">26</a>Vedete, io pongo oggi davanti a voi una benedizione e una maledizione:</span> <span class="verse"><a name="27">27</a>la benedizione, se obbedite ai comandi del Signore vostro Dio, che oggi vi dò;</span> <span class="verse"><a name="28">28</a>la maledizione, se non obbedite ai comandi del Signore vostro Dio e se vi allontanate dalla via che oggi vi prescrivo, per seguire dei stranieri, che voi non avete conosciuti.</span> <span class="verse"><a name="29">29</a>Quando il Signore tuo Dio ti avrà introdotto nel paese che vai a prendere in possesso, tu porrai la benedizione sul monte Garizim e la maledizione sul monte Ebal.</span> <span class="verse"><a name="30">30</a>Questi monti si trovano appunto oltre il Giordano, dietro la via verso occidente, nel paese dei Cananei che abitano l`Araba di fronte a Gàlgala presso le Querce di More.</span> <span class="verse"><a name="31">31</a>Voi infatti state per passare il Giordano per prendere in possesso il paese, che il Signore vostro Dio vi dá; voi lo possiederete e lo abiterete.</span> <span class="verse"><a name="32">32</a>Avrete cura di mettere in pratica tutte le leggi e le norme che oggi io pongo dinanzi a voi.</span> </p></div</div></div></body></html>