<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 27</strong></div><p><span class="verse"><a name="1">1</a>Mosè e gli anziani d`Israele diedero quest`ordine al popolo: "Osservate tutti i comandi che oggi vi do.</span> <span class="verse"><a name="2">2</a>Quando avrete passato il Giordano per entrare nel paese che il Signore vostro Dio sta per darvi, erigerai grandi pietre e le intonacherai di calce.</span> <span class="verse"><a name="3">3</a>Scriverai su di esse tutte le parole di questa legge, quando avrai passato il Giordano per entrare nel paese che il Signore tuo Dio sta per darti, paese dove scorre latte e miele, come il Signore, Dio dei tuoi padri, ti ha detto.</span> <span class="verse"><a name="4">4</a>Quando dunque avrete passato il Giordano, erigerete sul monte Ebal queste pietre, oggi vi comando, e le intonacherete di calce.</span> <span class="verse"><a name="5">5</a>Là costruirai anche un altare al Signore tuo Dio, un altare di pietre non toccate da strumento di ferro.</span> <span class="verse"><a name="6">6</a>Costruirai l`altare del Signore tuo Dio con pietre intatte e sopra vi offrirai olocausti al Signore tuo Dio,</span> <span class="verse"><a name="7">7</a>offrirai sacrifici di comunione e là mangerai e ti gioirai davanti al Signore tuo Dio.</span> <span class="verse"><a name="8">8</a>Scriverai su quelle pietre tutte le parole di questa legge con scrittura ben chiara".</span> <span class="verse"><a name="9">9</a>Mosè e i sacerdoti leviti dissero a tutto Israele: "Fà silenzio e ascolta, Israele! Oggi sei divenuto il popolo del Signore tuo Dio.</span> <span class="verse"><a name="10">10</a>Obbedirai quindi alla voce del Signore tuo Dio e metterai in pratica i suoi comandi e le sue leggi che oggi ti do".</span> <span class="verse"><a name="11">11</a>In quello stesso giorno Mosè diede quest`ordine al popolo:</span> <span class="verse"><a name="12">12</a>"Quando avrete passato il Giordano, ecco quelli che staranno sul mont Garizim per benedire il popolo: Simeone, Levi, Giuda, Issacar, Giuseppe e Beniamino;</span> <span class="verse"><a name="13">13</a>ecco quelli che staranno sul monte Ebal, per pronunciare la maledizione: Ruben, Gad, Aser, Zàbulon, Dan e Neftali.</span> <span class="verse"><a name="14">14</a>I leviti prenderanno la parola e diranno ad alta voce a tutti gli Israeliti:</span> <span class="verse"><a name="15">15</a>Maledetto l`uomo che fa un`immagine scolpita o di metallo fuso, abominio per il Signore, lavoro di mano d`artefice, e la pone in luogo occulto! Tutto il popolo risponderà e dirà: Amen.</span> <span class="verse"><a name="16">16</a>Maledetto chi maltratta il padre e la madre! Tutto il popolo dirà: Amen.</span> <span class="verse"><a name="17">17</a>Maledetto chi sposta i confini del suo prossimo! Tutto il popolo dirà: Amen.</span> <span class="verse"><a name="18">18</a>Maledetto chi fa smarrire il cammino al cieco! Tutto il popolo dirà: Amen.</span> <span class="verse"><a name="19">19</a>Maledetto chi lede il diritto del forestiero, dell`orfano e della vedova! Tutto il popolo dirà: Amen.</span> <span class="verse"><a name="20">20</a>Maledetto chi si unisce con la moglie del padre, perché solleva il lembo del mantello del padre! Tutto il popolo dirà: Amen.</span> <span class="verse"><a name="21">21</a>Maledetto chi si unisce con qualsiasi bestia! Tutto il popolo dirà: Amen.</span> <span class="verse"><a name="22">22</a>Maledetto chi si unisce con la propria sorella, figlia di suo padre o figlia di sua madre! Tutto il popolo dirà: Amen.</span> <span class="verse"><a name="23">23</a>Maledetto chi si unisce con la suocera! Tutto il popolo dirà: Amen.</span> <span class="verse"><a name="24">24</a>Maledetto chi uccide il suo prossimo in segreto! Tutto il popolo dirà: Amen.</span> <span class="verse"><a name="25">25</a>Maledetto chi accetta un regalo per condannare a morte un innocente! Tutto il popolo dirà: Amen.</span> <span class="verse"><a name="26">26</a>Maledetto chi non mantiene in vigore le parole di questa legge, per metterla in pratica! Tutto il popolo dirà: Amen.</span> </p></div</div></div></body></html>