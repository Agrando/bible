<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>Queste sono le parole che Mosè rivolse a tutto Israele oltre il Giordano, nel deserto, nella valle dell`Araba, di fronte a Suf, tra Paran, Tofel, Laban, Cazerot e Di-Zaab.</span> <span class="verse"><a name="2">2</a>Vi sono undici giornate dall`Oreb, per la via del monte Seir, fino a Kades-Barnea.</span> <span class="verse"><a name="3">3</a>Nel quarantesimo anno, l`undicesimo mese, il primo giorno del mese, Mosè parlò agli Israeliti, secondo quanto il Signore gli aveva ordinato di dir loro.</span> <span class="verse"><a name="4">4</a>Dopo aver sconfitto Sicon, re degli Amorrei, che abitava in Chesbon, e Og, re di Basan, che abitava in Astarot e in Edrei,</span> <span class="verse"><a name="5">5</a>oltre il Giordano, nel paese di Moab, Mosè cominciò a spiegare questa legge:</span> <span class="verse"><a name="6">6</a>"Il Signore nostro Dio ci ha parlato sull`Oreb e ci ha detto: Avete dimorato abbastanza su questa montagna;</span> <span class="verse"><a name="7">7</a>voltatevi, levate l`accampamento e andate verso le montagne degli Amorrei e in tutte le regioni vicine: la valle dell`Araba, le montagne, la Sefela, il Negheb, la costa del mare, nel paese dei Cananei e nel Libano, fino al grande fiume, il fiume Eufrate.</span> <span class="verse"><a name="8">8</a>Ecco, io vi ho posto il paese dinanzi; entrate, prendete in possesso il paese che il Signore ha giurato di dare ai vostri padri, Abramo, Isacco e Giacobbe, e alla loro stirpe dopo di essi.</span> <span class="verse"><a name="9">9</a>In quel tempo io vi ho parlato e vi ho detto: Io non posso da solo sostenere il peso di questo popolo.</span> <span class="verse"><a name="10">10</a>Il Signore vostro Dio vi ha moltiplicati ed ecco oggi siete numerosi come le stelle del cielo.</span> <span class="verse"><a name="11">11</a>Il Signore, Dio dei vostri padri, vi aumenti anche mille volte di più e vi benedica come vi ha promesso di fare.</span> <span class="verse"><a name="12">12</a>Ma come posso io da solo portare il vostro peso, il vostro carico e le vostre liti?</span> <span class="verse"><a name="13">13</a>Sceglietevi nelle vostre tribù uomini saggi, intelligenti e stimati, e io li costituirò vostri capi.</span> <span class="verse"><a name="14">14</a>Voi mi rispondeste: Va bene ciò che proponi di fare.</span> <span class="verse"><a name="15">15</a>Allora presi i capi delle vostre tribù, uomini saggi e stimati, e li stabilii sopra di voi come capi di migliaia, capi di centinaia, capi di cinquantine, capi di decine, e come scribi nelle vostre tribù.</span> <span class="verse"><a name="16">16</a>In quel tempo diedi quest`ordine ai vostri giudici: Ascoltate le cause dei vostri fratelli e giudicate con giustizia le questioni che uno può avere con il fratello o con lo straniero che sta presso di lui.</span> <span class="verse"><a name="17">17</a>Nei vostri giudizi non avrete riguardi personali, darete ascolto al piccolo come al grande; non temerete alcun uomo, poiché il giudizio appartiene a Dio; le cause troppo difficili per voi le presenterete a me e io le ascolterò.</span> <span class="verse"><a name="18">18</a>In quel tempo io vi ordinai tutte le cose che dovevate fare.</span> <span class="verse"><a name="19">19</a>Partimmo dall`Oreb e attraversammo tutto quel deserto grande e spaventoso che avete visto, dirigendoci verso le montagne degli Amorrei, come il Signore nostro Dio ci aveva ordinato di fare, e giungemmo a Kades-Barnea.</span> <span class="verse"><a name="20">20</a>Allora vi dissi: Siete arrivati presso la montagna degli Amorrei, che il Signore nostro Dio sta per darci.</span> <span class="verse"><a name="21">21</a>Ecco il Signore tuo Dio ti ha posto il paese dinanzi; entra, prendine possesso, come il Signore Dio dei tuoi padri ti ha detto; non temere e non ti scoraggiare!</span> <span class="verse"><a name="22">22</a>Voi vi accostaste a me tutti e diceste: Mandiamo uomini innanzi a noi, che esplorino il paese e ci riferiscano sul cammino per il quale noi dovremo salire e sulle città nelle quali dovremo entrare.</span> <span class="verse"><a name="23">23</a>La proposta mi piacque e scelsi dodici uomini tra di voi, uno per tribù.</span> <span class="verse"><a name="24">24</a>Quelli si incamminarono, salirono verso i monti, giunsero alla valle di Escol ed esplorarono il paese.</span> <span class="verse"><a name="25">25</a>Presero con le mani i frutti del paese, ce li portarono e ci fecero questa relazione: E` buono il paese che il Signore nostro Dio sta per darci.</span> <span class="verse"><a name="26">26</a>Ma voi non voleste entrarvi e vi ribellaste all`ordine del Signore vostro Dio;</span> <span class="verse"><a name="27">27</a>mormoraste nelle vostre tende e diceste: Il Signore ci odia, per questo ci ha fatti uscire dal paese d`Egitto per darci in mano agli Amorrei e per distruggerci.</span> <span class="verse"><a name="28">28</a>Dove possiamo andare noi? I nostri fratelli ci hanno scoraggiati dicendo: Quella gente è più grande e più alta di noi; le città sono grandi e fortificate fino al cielo; abbiamo visto là perfino dei figli degli Anakiti.</span> <span class="verse"><a name="29">29</a>Allora dissi a voi: Non spaventatevi e non abbiate paura di loro.</span> <span class="verse"><a name="30">30</a>Il Signore stesso vostro Dio, che vi precede, combatterà per voi, come ha fatto tante volte sotto gli occhi vostri in Egitto</span> <span class="verse"><a name="31">31</a>e come ha fatto nel deserto, dove hai visto come il Signore tuo Dio ti ha portato, come un uomo porta il proprio figlio, per tutto il cammino che avete fatto, finché siete arrivati qui.</span> <span class="verse"><a name="32">32</a>Nonostante questo, non aveste fiducia nel Signore vostro Dio</span> <span class="verse"><a name="33">33</a>che andava innanzi a voi nel cammino per cercarvi un luogo dove porre l`accampamento: di notte nel fuoco, per mostrarvi la via dove andare, e di giorno nella nube.</span> <span class="verse"><a name="34">34</a>Il Signore udì le vostre parole, si adirò e giurò:</span> <span class="verse"><a name="35">35</a>Nessuno degli uomini di questa malvagia generazione vedrà il buon paese che ho giurato di dare ai vostri padri,</span> <span class="verse"><a name="36">36</a>se non Caleb, figlio di Iefunne. Egli lo vedrà e a lui e ai suoi figli darò la terra che ha calcato, perché ha pienamente seguito il Signore.</span> <span class="verse"><a name="37">37</a>Anche contro di me si adirò il Signore, per causa vostra, e disse: Neanche tu vi entrerai,</span> <span class="verse"><a name="38">38</a>ma vi entrerà Giosuè, figlio di Nun, che sta al tuo servizio; incoraggialo, perché egli metterà Israele in possesso di questo paese.</span> <span class="verse"><a name="39">39</a>E i vostri bambini, dei quali avete detto: Diventeranno oggetto di preda! e i vostri figli, che oggi non conoscono né il bene né il male, essi vi entreranno; a loro lo darò ed essi lo possiederanno.</span> <span class="verse"><a name="40">40</a>Ma voi volgetevi indietro e incamminatevi verso il deserto, in direzione del Mare Rosso.</span> <span class="verse"><a name="41">41</a>Allora voi mi rispondeste: Abbiamo peccato contro il Signore! Entreremo e combatteremo in tutto come il Signore nostro Dio ci ha ordinato. Ognuno di voi cinse le armi e presumeste di salire verso la montagna.</span> <span class="verse"><a name="42">42</a>Il Signore mi disse: Ordina loro: Non salite e non combattete, perché io non sono in mezzo a voi; voi sarete sconfitti davanti ai vostri nemici.</span> <span class="verse"><a name="43">43</a>Io ve lo dissi, ma voi non mi ascoltaste; anzi vi ribellaste all`ordine del Signore, foste presuntuosi e osaste salire verso i monti.</span> <span class="verse"><a name="44">44</a>Allora gli Amorrei, che abitano quella montagna, uscirono contro di voi, vi inseguirono come fanno le api e vi batterono in Seir fino a Corma.</span> <span class="verse"><a name="45">45</a>Voi tornaste e piangeste davanti al Signore; ma il Signore non diede ascolto alla vostra voce e non vi porse l`orecchio.</span> <span class="verse"><a name="46">46</a>Così rimaneste in Kades molti giorni, quanto fu il tempo in cui vi avete dimorato.</span> </p></div</div></div></body></html>