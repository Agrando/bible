<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>Se tu obbedirai fedelmente alla voce del Signore tuo Dio, preoccupandoti di mettere in pratica tutti i suoi comandi che io ti prescrivo, il Signore tuo Dio ti metterà sopra tutte le nazioni della terra;</span> <span class="verse"><a name="2">2</a>perché tu avrai ascoltato la voce del Signore tuo Dio, verranno su di te e ti raggiungeranno tutte queste benedizioni:</span> <span class="verse"><a name="3">3</a>Sarai benedetto nella città e benedetto nella campagna.</span> <span class="verse"><a name="4">4</a>Benedetto sarà il frutto del tuo seno, il frutto del tuo suolo e il frutto del tuo bestiame; benedetti i parti delle tue vacche e i nati delle tue pecore.</span> <span class="verse"><a name="5">5</a>Benedette saranno la tua cesta e la tua madia.</span> <span class="verse"><a name="6">6</a>Sarai benedetto quando entri e benedetto quando esci.</span> <span class="verse"><a name="7">7</a>Il Signore lascerà sconfiggere davanti a te i tuoi nemici, che insorgeranno contro di te: per una sola via verranno contro di te e per sette vie fuggiranno davanti a te.</span> <span class="verse"><a name="8">8</a>Il Signore ordinerà alla benedizione di essere con te nei tuoi granai e in tutto ciò a cui metterai mano; ti benedirà nel paese che il Signore tuo Dio sta per darti.</span> <span class="verse"><a name="9">9</a>Il Signore ti renderà popolo a lui consacrato, come ti ha giurato, se osserverai i comandi del Signore tuo Dio e se camminerai per le sue vie;</span> <span class="verse"><a name="10">10</a>tutti i popoli della terra vedranno che porti il nome del Signore e ti temeranno.</span> <span class="verse"><a name="11">11</a>Il Signore tuo Dio ti concederà abbondanza di beni, quanto al frutto del tuo grembo, al frutto del tuo bestiame e al frutto del tuo suolo, nel paese che il Signore ha giurato ai tuoi padri di darti.</span> <span class="verse"><a name="12">12</a>Il Signore aprirà per te il suo benefico tesoro, il cielo, per dare alla tua terra la pioggia a suo tempo e per benedire tutto il lavoro delle tue mani; così presterai a molte nazioni, mentre tu non domanderai prestiti.</span> <span class="verse"><a name="13">13</a>Il Signore ti metterà in testa e non in coda e sarai sempre in alto e mai in basso, se obbedirai ai comandi del Signore tuo Dio, che oggi io ti prescrivo, perché tu li osservi e li metta in pratica,</span> <span class="verse"><a name="14">14</a>e se non devierai né a destra né a sinistra da alcuna delle cose che oggi vi comando, per seguire altri dei e servirli.</span> <span class="verse"><a name="15">15</a>Ma se non obbedirai alla voce del Signore tuo Dio, se non cercherai di eseguire tutti i suoi comandi e tutte le sue leggi che oggi io ti prescrivo, verranno su di te e ti raggiungeranno tutte queste maledizioni:</span> <span class="verse"><a name="16">16</a>sarai maledetto nella città e maledetto nella campagna.</span> <span class="verse"><a name="17">17</a>Maledette saranno la tua cesta e la tua madia.</span> <span class="verse"><a name="18">18</a>Maledetto sarà il frutto del tuo seno e il frutto del tuo suolo; maledetti i parti delle tue vacche e i nati delle tue pecore.</span> <span class="verse"><a name="19">19</a>Maledetto sarai quando entri e maledetto quando esci.</span> <span class="verse"><a name="20">20</a>Il Signore lancerà contro di te la maledizione, la costernazione e la minaccia in ogni lavoro a cui metterai mano, finché tu sia distrutto e perisca rapidamente a causa delle tue azioni malvage per avermi abbandonato.</span> <span class="verse"><a name="21">21</a>Il Signore ti farà attaccare la peste, finché essa non ti abbia eliminato dal paese, di cui stai per entrare a prender possesso.</span> <span class="verse"><a name="22">22</a>Il Signore ti colpirà con la consunzione, con la febbre, con l`infiammazione, con l`arsura, con la siccità, il carbonchio e la ruggine, che ti perseguiteranno finché tu non sia perito.</span> <span class="verse"><a name="23">23</a>Il cielo sarà di rame sopra il tuo capo e la terra sotto di te sarà di ferro.</span> <span class="verse"><a name="24">24</a>Il Signore darà come pioggia al tuo paese sabbia e polvere, che scenderanno dal cielo su di te finché tu sia distrutto.</span> <span class="verse"><a name="25">25</a>Il Signore ti farà sconfiggere dai tuoi nemici: per una sola via andrai contro di loro e per sette vie fuggirai davanti a loro; diventerai oggetto di orrore per tutti i regni della terra.</span> <span class="verse"><a name="26">26</a>Il tuo cadavere diventerà pasto di tutti gli uccelli del cielo e delle bestie selvatiche e nessuno li scaccerà.</span> <span class="verse"><a name="27">27</a>Il Signore ti colpirà con le ulcere d`Egitto, con bubboni, scabbia e prurigine, da cui non potrai guarire.</span> <span class="verse"><a name="28">28</a>Il Signore ti colpirà di delirio, di cecità e di pazzia,</span> <span class="verse"><a name="29">29</a>così che andrai brancolando in pieno giorno come il cieco brancola nel buio. Non riuscirai nelle tue imprese, sarai ogni giorno oppresso e spogliato e nessuno ti aiuterà.</span> <span class="verse"><a name="30">30</a>Ti fidanzerai con una donna, un altro la praticherà; costruirai una casa, ma non vi abiterai; pianterai una vigna e non ne potrai cogliere i primi frutti.</span> <span class="verse"><a name="31">31</a>Il tuo bue sarà ammazzato sotto i tuoi occhi e tu non ne mangerai; il tuo asino ti sarà portato via in tua presenza e non tornerà più a te; il tuo gregge sarà dato ai tuoi nemici e nessuno ti aiuterà.</span> <span class="verse"><a name="32">32</a>I tuoi figli e le tue figlie saranno consegnati a un popolo straniero, mentre i tuoi occhi vedranno e languiranno di pianto per loro ogni giorno, ma niente potrà fare la tua mano.</span> <span class="verse"><a name="33">33</a>Un popolo, che tu non conosci, mangerà il frutto della tua terra e di tutta la tua fatica; sarai oppresso e schiacciato ogni giorno;</span> <span class="verse"><a name="34">34</a>diventerai pazzo per ciò che i tuoi occhi dovranno vedere.</span> <span class="verse"><a name="35">35</a>Il Signore ti colpirà alle ginocchia e alle cosce con una ulcera maligna, della quale non potrai guarire; ti colpirà dalla pianta dei piedi alla sommità del capo.</span> <span class="verse"><a name="36">36</a>Il Signore deporterà te e il re, che ti sarai costituito, in una nazione che né tu né i padri tuoi avete conosciuto; là servirai dei stranieri, dei di legno e di pietra;</span> <span class="verse"><a name="37">37</a>diventerai oggetto di stupore, di motteggio e di scherno per tutti i popoli fra i quali il Signore ti avrà condotto.</span> <span class="verse"><a name="38">38</a>Porterai molta semente al campo e raccoglierai poco, perché la locusta la divorerà.</span> <span class="verse"><a name="39">39</a>Pianterai vigne e le coltiverai, ma non berrai vino né coglierai uva, perché il verme le roderà.</span> <span class="verse"><a name="40">40</a>Avrai oliveti in tutto il tuo territorio, ma non ti ungerai di olio, perché le tue olive cadranno immature.</span> <span class="verse"><a name="41">41</a>Genererai figli e figlie, ma non saranno tuoi, perché andranno in prigionia.</span> <span class="verse"><a name="42">42</a>Tutti i tuoi alberi e il frutto del tuo suolo saranno preda di un esercito d`insetti.</span> <span class="verse"><a name="43">43</a>Il forestiero che sarà in mezzo a te si innalzerà sempre più sopra di te e tu scenderai sempre più in basso.</span> <span class="verse"><a name="44">44</a>Egli presterà a te e tu non presterai a lui; egli sarà in testa e tu in coda.</span> <span class="verse"><a name="45">45</a>Tutte queste maledizioni verranno su di te, ti perseguiteranno e ti raggiungeranno, finché tu sia distrutto, perché non avrai obbedito alla voce del Signore tuo Dio, osservando i comandi e le leggi che egli ti ha dato.</span> <span class="verse"><a name="46">46</a>Esse per te e per la tua discendenza saranno sempre un segno e un prodigio.</span> <span class="verse"><a name="47">47</a>Non avendo servito il Signore tuo Dio con gioia e di buon cuore in mezzo all`abbondanza di ogni cosa,</span> <span class="verse"><a name="48">48</a>servirai i tuoi nemici, che il Signore manderà contro di te, in mezzo alla fame, alla sete, alla nudità e alla mancanza di ogni cosa; essi ti metteranno un giogo di ferro sul collo, finché ti abbiano distrutto.</span> <span class="verse"><a name="49">49</a>Il Signore solleverà contro di te da lontano, dalle estremità della terra, una nazione che si slancia a volo come aquila: una nazione della quale non capirai la lingua,</span> <span class="verse"><a name="50">50</a>una nazione dall`aspetto feroce, che non avrà riguardo al vecchio né avrà compassione del fanciullo;</span> <span class="verse"><a name="51">51</a>che mangerà il frutto del tuo bestiame e il frutto del tuo suolo, finché tu sia distrutto, e non ti lascerà alcun residuo di frumento, di mosto, di olio, dei parti delle tue vacche e dei nati delle tue pecore, finché ti avrà fatto perire.</span> <span class="verse"><a name="52">52</a>Ti assedierà in tutte le tue città, finché in tutto il tuo paese cadano le mura alte e forti, nelle quali avrai riposto la fiducia. Ti assedierà in tutte le tue città, in tutto il paese che il Signore tuo Dio ti avrà dato.</span> <span class="verse"><a name="53">53</a>Durante l`assedio e l`angoscia alla quale ti ridurrà il tuo nemico, mangerai il frutto delle tue viscere, le carni dei tuoi figli e delle tue figlie, che il Signore tuo Dio ti avrà dato.</span> <span class="verse"><a name="54">54</a>L`uomo più raffinato tra di voi e più delicato guarderà di malocchio il suo fratello e la sua stessa sposa e il resto dei suoi figli che ancora sopravvivono,</span> <span class="verse"><a name="55">55</a>per non dare ad alcuno di loro le carni dei suoi figli delle quali si ciberà; perché non gli sarà rimasto più nulla durante l`assedio e l`angoscia alla quale i nemici ti avranno ridotto entro tutte le tue città.</span> <span class="verse"><a name="56">56</a>La donna più raffinata e delicata tra di voi, che per delicatezza e raffinatezza non si sarebbe provata a posare in terra la pianta del piede, guarderà di malocchio il proprio marito, il figlio e la figlia</span> <span class="verse"><a name="57">57</a>e si ciberà di nascosto di quanto esce dai suoi fianchi e dei bambini che deve ancora partorire, mancando di tutto durante l`assedio e l`angoscia alla quale i nemici ti avranno ridotto entro tutte le tue città.</span> <span class="verse"><a name="58">58</a>Se non cercherai di eseguire tutte le parole di questa legge, scritte in questo libro, avendo timore di questo nome glorioso e terribile del Signore tuo Dio,</span> <span class="verse"><a name="59">59</a>allora il Signore colpirà te e i tuoi discendenti con flagelli prodigiosi: flagelli grandi e duraturi, malattie maligne e ostinate.</span> <span class="verse"><a name="60">60</a>Farà tornare su di te le infermità dell`Egitto, delle quali tu avevi paura, e si attaccheranno a te.</span> <span class="verse"><a name="61">61</a>Anche ogni altra malattia e ogni flagello, che non sta scritto nel libro di questa legge, il Signore manderà contro di te, finché tu non sia distrutto.</span> <span class="verse"><a name="62">62</a>Voi rimarrete in pochi uomini, dopo essere stati numerosi come le stelle del cielo, perché non avrai obbedito alla voce del Signore tuo Dio.</span> <span class="verse"><a name="63">63</a>Come il Signore gioiva a vostro riguardo nel beneficarvi e moltiplicarvi, così il Signore gioirà a vostro riguardo nel farvi perire e distruggervi; sarete strappati dal suolo, che vai a prendere in possesso.</span> <span class="verse"><a name="64">64</a>Il Signore ti disperderà fra tutti i popoli, da un`estremità fino all`altra; là servirai altri dei, che né tu, né i tuoi padri avete conosciuti, dei di legno e di pietra.</span> <span class="verse"><a name="65">65</a>Fra quelle nazioni non troverai sollievo e non vi sarà luogo di riposo per la pianta dei tuoi piedi; là il Signore ti darà un cuore trepidante, languore di occhi e angoscia di anima.</span> <span class="verse"><a name="66">66</a>La tua vita ti sarà dinanzi come sospesa a un filo; temerai notte e giorno e non sarai sicuro della tua vita.</span> <span class="verse"><a name="67">67</a>Alla mattina dirai: Se fosse sera! e alla sera dirai: Se fosse mattina!, a causa del timore che ti agiterà il cuore e delle cose che i tuoi occhi vedranno.</span> <span class="verse"><a name="68">68</a>Il Signore ti farà tornare in Egitto, per mezzo di navi, per una via della quale ti ho detto: Non dovrete più rivederla! e là vi metterete in vendita ai vostri nemici come schiavi e schiave, ma nessuno vi acquisterà".</span> <span class="verse"><a name="69">69</a>Queste sono le parole dell`alleanza che il Signore ordinò a Mosè di stabilire con gli Israeliti nel paese di Moab, oltre l`alleanza che aveva stabilito con loro sull`Oreb.</span> </p></div</div></div></body></html>