<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Voi siete figli per il Signore Dio vostro; non vi farete incisioni e non vi raderete tra gli occhi per un morto.</span> <span class="verse"><a name="2">2</a>Tu sei infatti un popolo consacrato al Signore tuo Dio e il Signore ti ha scelto, perché tu fossi il suo popolo privilegiato, fra tutti i popoli che sono sulla terra.</span> <span class="verse"><a name="3">3</a>Non mangerai alcuna cosa abominevole.</span> <span class="verse"><a name="4">4</a>Questi sono gli animali che potrete mangiare: il bue, la pecora e la capra;</span> <span class="verse"><a name="5">5</a>il cervo, la gazzella, il daino, lo stambecco, l`antilope, il bufalo e il camoscio.</span> <span class="verse"><a name="6">6</a>Potrete mangiare di ogni quadrupede che ha l`unghia bipartita, divisa in due da una fessura, e che rumina.</span> <span class="verse"><a name="7">7</a>Ma non mangerete quelli che rùminano soltanto o che hanno soltanto l`unghia bipartita, divisa da una fessura e cioè il cammello, la lepre, l`ìrace, che rùminano ma non hanno l`unghia bipartita; considerateli immondi;</span> <span class="verse"><a name="8">8</a>anche il porco, che ha l`unghia bipartita ma non rumina, lo considererete immondo. Non mangerete la loro carne e non toccherete i loro cadaveri.</span> <span class="verse"><a name="9">9</a>Fra tutti gli animali che vivono nelle acque potrete mangiare quelli che hanno pinne e squame;</span> <span class="verse"><a name="10">10</a>ma non mangerete nessuno di quelli che non hanno pinne e squame; considerateli immondi.</span> <span class="verse"><a name="11">11</a>Potrete mangiare qualunque uccello mondo;</span> <span class="verse"><a name="12">12</a>ecco quelli che non dovete mangiare:</span> <span class="verse"><a name="13">13</a>l`aquila, l`ossìfraga e l`aquila di mare, il nibbio e ogni specie di falco,</span> <span class="verse"><a name="14">14</a>ogni specie di corvo,</span> <span class="verse"><a name="15">15</a>lo struzzo, la civetta, il gabbiano e ogni specie di sparviero,</span> <span class="verse"><a name="16">16</a>il gufo, l`ibis, il cigno,</span> <span class="verse"><a name="17">17</a>il pellicano, la fòlaga, l`alcione,</span> <span class="verse"><a name="18">18</a>la cicogna, ogni specie di airone, l`ùpupa e il pipistrello.</span> <span class="verse"><a name="19">19</a>Considererete come immondo ogni insetto alato; non ne mangiate.</span> <span class="verse"><a name="20">20</a>Potrete mangiare ogni uccello mondo.</span> <span class="verse"><a name="21">21</a>Non mangerete alcuna bestia che sia morta di morte naturale; la darai al forestiero che risiede nelle tue città, perché la mangi, o la venderai a qualche straniero, perché tu sei un popolo consacrato al Signore tuo Dio. Non farai cuocere un capretto nel latte di sua madre.</span> <span class="verse"><a name="22">22</a>Dovrai prelevare la decima da tutto il frutto della tua sementa, che il campo produce ogni anno.</span> <span class="verse"><a name="23">23</a>Mangerai davanti al Signore tuo Dio, nel luogo dove avrà scelto come sede del suo nome, la decima del tuo frumento, del tuo mosto, del tuo olio e i primi parti del tuo bestiame grosso e minuto, perché tu impari a temere sempre il Signore tuo Dio.</span> <span class="verse"><a name="24">24</a>Ma se il cammino è troppo lungo per te e tu non puoi trasportare quelle decime, perché è troppo lontano da te il luogo dove il Signore tuo Dio avrà scelto come sede del suo nome - perché il Signore tuo Dio ti avrà benedetto -,</span> <span class="verse"><a name="25">25</a>allora le convertirai in denaro e tenendolo in mano andrai al luogo che il Signore tuo Dio avrà scelto,</span> <span class="verse"><a name="26">26</a>e lo impiegherai per comprarti quanto tu desideri: bestiame grosso o minuto, vino, bevande inebrianti o qualunque cosa di tuo gusto e mangerai davanti al Signore tuo Dio e gioirai tu e la tua famiglia.</span> <span class="verse"><a name="27">27</a>Il levita che abita entro le tue città, non lo abbandonerai, perché non ha parte né eredità con te.</span> <span class="verse"><a name="28">28</a>Alla fine di ogni triennio metterai da parte tutte le decime del tuo provento del terzo anno e le deporrai entro le tue città;</span> <span class="verse"><a name="29">29</a>il levita, che non ha parte né eredità con te, l`orfano e la vedova che saranno entro le tue città, verranno, mangeranno e si sazieranno, perché il Signore tuo Dio ti benedica in ogni lavoro a cui avrai messo mano.</span> </p></div</div></div></body></html>