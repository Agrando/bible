<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 4</strong></div><p><span class="verse"><a name="1">1</a>Ora dunque, Israele, ascolta le leggi e le norme che io vi insegno, perché le mettiate in pratica, perché viviate ed entriate in possesso del paese che il Signore, Dio dei vostri padri, sta per darvi.</span> <span class="verse"><a name="2">2</a>Non aggiungerete nulla a ciò che io vi comando e non ne toglierete nulla; ma osserverete i comandi del Signore Dio vostro che io vi prescrivo.</span> <span class="verse"><a name="3">3</a>I vostri occhi videro ciò che il Signore ha fatto a Baal-Peor: come il Signore tuo Dio abbia distrutto in mezzo a te quanti avevano seguito Baal-Peor;</span> <span class="verse"><a name="4">4</a>ma voi che vi manteneste fedeli al Signore vostro Dio siete oggi tutti in vita.</span> <span class="verse"><a name="5">5</a>Vedete, io vi ho insegnato leggi e norme come il Signore mio Dio mi ha ordinato, perché le mettiate in pratica nel paese in cui state per entrare per prenderne possesso.</span> <span class="verse"><a name="6">6</a>Le osserverete dunque e le metterete in pratica perché quella sarà la vostra saggezza e la vostra intelligenza agli occhi dei popoli, i quali, udendo parlare di tutte queste leggi, diranno: Questa grande nazione è il solo popolo saggio e intelligente.</span> <span class="verse"><a name="7">7</a>Infatti qual grande nazione ha la divinità così vicina a sé, come il Signore nostro Dio è vicino a noi ogni volta che lo invochiamo?</span> <span class="verse"><a name="8">8</a>E qual grande nazione ha leggi e norme giuste come è tutta questa legislazione che io oggi vi espongo?</span> <span class="verse"><a name="9">9</a>Ma guardati e guardati bene dal dimenticare le cose che i tuoi occhi hanno viste: non ti sfuggano dal cuore, per tutto il tempo della tua vita. Le insegnerai anche ai tuoi figli e ai figli dei tuoi figli.</span> <span class="verse"><a name="10">10</a>Ricordati del giorno in cui sei comparso davanti al Signore tuo Dio sull`Oreb, quando il Signore mi disse: Radunami il popolo e io farò loro udire le mie parole, perché imparino a temermi finché vivranno sulla terra, e le insegnino ai loro figli.</span> <span class="verse"><a name="11">11</a>Voi vi avvicinaste e vi fermaste ai piedi del monte; il monte ardeva nelle fiamme che si innalzavano in mezzo al cielo; vi erano tenebre, nuvole e oscurità.</span> <span class="verse"><a name="12">12</a>Il Signore vi parlò dal fuoco; voi udivate il suono delle parole ma non vedevate alcuna figura; vi era soltanto una voce.</span> <span class="verse"><a name="13">13</a>Egli vi annunciò la sua alleanza, che vi comandò di osservare, cioè i dieci comandamenti, e li scrisse su due tavole di pietra.</span> <span class="verse"><a name="14">14</a>A me in quel tempo il Signore ordinò di insegnarvi leggi e norme, perché voi le metteste in pratica nel paese in cui state per entrare per prenderne possesso.</span> <span class="verse"><a name="15">15</a>Poiché dunque non vedeste alcuna figura, quando il Signore vi parlò sull`Oreb dal fuoco, state bene in guardia per la vostra vita,</span> <span class="verse"><a name="16">16</a>perché non vi corrompiate e non vi facciate l`immagine scolpita di qualche idolo, la figura di maschio o femmina,</span> <span class="verse"><a name="17">17</a>la figura di qualunque animale, la figura di un uccello che vola nei cieli,</span> <span class="verse"><a name="18">18</a>la figura di una bestia che striscia sul suolo, la figura di un pesce che vive nelle acque sotto la terra;</span> <span class="verse"><a name="19">19</a>perché, alzando gli occhi al cielo e vedendo il sole, la luna, le stelle, tutto l`esercito del cielo, tu non sia trascinato a prostrarti davanti a quelle cose e a servirle; cose che il Signore tuo Dio ha abbandonato in sorte a tutti i popoli che sono sotto tutti i cieli.</span> <span class="verse"><a name="20">20</a>Voi invece, il Signore vi ha presi, vi ha fatti uscire dal crogiuolo di ferro, dall`Egitto, perché foste un popolo che gli appartenesse, come oggi difatti siete.</span> <span class="verse"><a name="21">21</a>Il Signore si adirò contro di me per causa vostra e giurò che io non avrei passato il Giordano e non sarei entrato nella fertile terra che il Signore Dio tuo ti dá in eredità.</span> <span class="verse"><a name="22">22</a>Perché io devo morire in questo paese, senza passare il Giordano; ma voi lo dovete passare e possiederete quella fertile terra.</span> <span class="verse"><a name="23">23</a>Guardatevi dal dimenticare l`alleanza che il Signore vostro Dio ha stabilita con voi e dal farvi alcuna immagine scolpita di qualunque cosa, riguardo alla quale il Signore tuo Dio ti ha dato un comando.</span> <span class="verse"><a name="24">24</a>Poiché il Signore tuo Dio è fuoco divoratore, un Dio geloso.</span> <span class="verse"><a name="25">25</a>Quando avrete generato figli e nipoti e sarete invecchiati nel paese, se vi corromperete, se vi farete immagini scolpite di qualunque cosa, se farete ciò che è male agli occhi del Signore vostro Dio per irritarlo,</span> <span class="verse"><a name="26">26</a>io chiamo oggi in testimonio contro di voi il cielo e la terra: voi certo perirete, scomparendo dal paese di cui state per prendere possesso oltre il Giordano. Voi non vi rimarrete lunghi giorni, ma sarete tutti sterminati.</span> <span class="verse"><a name="27">27</a>Il Signore vi disperderà fra i popoli e non resterete più di un piccolo numero fra le nazioni dove il Signore vi condurrà.</span> <span class="verse"><a name="28">28</a>Là servirete a dei fatti da mano d`uomo, dei di legno e di pietra, i quali non vedono, non mangiano, non odorano.</span> <span class="verse"><a name="29">29</a>Ma di là cercherai il Signore tuo Dio e lo troverai, se lo cercherai con tutto il cuore e con tutta l`anima.</span> <span class="verse"><a name="30">30</a>Con angoscia, quando tutte queste cose ti saranno avvenute, negli ultimi giorni, tornerai al Signore tuo Dio e ascolterai la sua voce,</span> <span class="verse"><a name="31">31</a>poiché il Signore Dio tuo è un Dio misericordioso; non ti abbandonerà e non ti distruggerà, non dimenticherà l`alleanza che ha giurata ai tuoi padri.</span> <span class="verse"><a name="32">32</a>Interroga pure i tempi antichi, che furono prima di te: dal giorno in cui Dio creò l`uomo sulla terra e da un`estremità dei cieli all`altra, vi fu mai cosa grande come questa e si udì mai cosa simile a questa?</span> <span class="verse"><a name="33">33</a>Che cioè un popolo abbia udito la voce di Dio parlare dal fuoco, come l`hai udita tu, e che rimanesse vivo?</span> <span class="verse"><a name="34">34</a>O ha mai tentato un dio di andare a scegliersi una nazione in mezzo a un`altra con prove, segni, prodigi e battaglie, con mano potente e braccio teso e grandi terrori, come fece per voi il Signore vostro Dio in Egitto, sotto i vostri occhi?</span> <span class="verse"><a name="35">35</a>Tu sei diventato spettatore di queste cose, perché tu sappia che il Signore è Dio e che non ve n`è altri fuori di lui.</span> <span class="verse"><a name="36">36</a>Dal cielo ti ha fatto udire la sua voce per educarti; sulla terra ti ha mostrato il suo grande fuoco e tu hai udito le sue parole di mezzo al fuoco.</span> <span class="verse"><a name="37">37</a>Perché ha amato i tuoi padri, ha scelto la loro posterità e ti ha fatto uscire dall`Egitto con la sua stessa presenza e con grande potenza,</span> <span class="verse"><a name="38">38</a>per scacciare dinanzi a te nazioni più grandi e più potenti di te, per farti entrare nel loro paese e dartene il possesso, come appunto è oggi.</span> <span class="verse"><a name="39">39</a>Sappi dunque oggi e conserva bene nel tuo cuore che il Signore è Dio lassù nei cieli e quaggiù sulla terra; e non ve n`è altro.</span> <span class="verse"><a name="40">40</a>Osserva dunque le sue leggi e i suoi comandi che oggi ti dò, perché sia felice tu e i tuoi figli dopo di te e perché tu resti a lungo nel paese che il Signore tuo Dio ti dá per sempre".</span> <span class="verse"><a name="41">41</a>In quel tempo Mosè scelse tre città oltre il Giordano verso oriente,</span> <span class="verse"><a name="42">42</a>perché servissero di asilo all`omicida che avesse ucciso il suo prossimo involontariamente, senza averlo odiato prima, perché potesse aver salva la vita fuggendo in una di quelle città.</span> <span class="verse"><a name="43">43</a>Esse furono Beser, nel deserto, sull`altipiano, per i Rubeniti; Ramot, in Gàlaad, per i Gaditi, e Golan, in Basan, per i Manassiti.</span> <span class="verse"><a name="44">44</a>Questa è la legge che Mosè espose agli Israeliti.</span> <span class="verse"><a name="45">45</a>Queste sono le istruzioni, le leggi e le norme che Mosè diede agli Israeliti quando furono usciti dall`Egitto,</span> <span class="verse"><a name="46">46</a>oltre il Giordano, nella valle di fronte a Bet-Peor, nel paese di Sicon re degli Amorrei che abitava in Chesbon, e che Mosè e gli Israeliti sconfissero quando furono usciti dall`Egitto.</span> <span class="verse"><a name="47">47</a>Essi avevano preso possesso del paese di lui e del paese di Og re di Basan - due re Amorrei che stavano oltre il Giordano, verso oriente -,</span> <span class="verse"><a name="48">48</a>da Aroer, che è sull`orlo della valle dell`Arnon, fino al monte Sirion, cioè l`Ermon,</span> <span class="verse"><a name="49">49</a>con tutta l`Araba oltre il Giordano, verso oriente, fino al mare dell`Araba sotto le pendici del Pisga.</span> </p></div</div></div></body></html>