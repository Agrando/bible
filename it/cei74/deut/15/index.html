<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 15</strong></div><p><span class="verse"><a name="1">1</a>Alla fine di ogni sette anni celebrerete l`anno di remissione.</span> <span class="verse"><a name="2">2</a>Ecco la norma di questa remissione: ogni creditore che abbia diritto a una prestazione personale in pegno per un prestito fatto al suo prossimo, lascerà cadere il suo diritto: non lo esigerà dal suo prossimo, dal suo fratello, quando si sarà proclamato l`anno di remissione per il Signore.</span> <span class="verse"><a name="3">3</a>Potrai esigerlo dallo straniero; ma quanto al tuo diritto nei confronti di tuo fratello, lo lascerai cadere.</span> <span class="verse"><a name="4">4</a>Del resto, non vi sarà alcun bisognoso in mezzo a voi; perché il Signore certo ti benedirà nel paese che il Signore tuo Dio ti dá in possesso ereditario,</span> <span class="verse"><a name="5">5</a>purché tu obbedisca fedelmente alla voce del Signore tuo Dio, avendo cura di eseguire tutti questi comandi, che oggi ti dò.</span> <span class="verse"><a name="6">6</a>Il Signore tuo Dio ti benedirà come ti ha promesso e tu farai prestiti a molte nazioni e non prenderai nulla in prestito; dominerai molte nazioni mentre esse non ti domineranno.</span> <span class="verse"><a name="7">7</a>Se vi sarà in mezzo a te qualche tuo fratello che sia bisognoso in una delle tue città del paese che il Signore tuo Dio ti dá, non indurirai il tuo cuore e non chiuderai la mano davanti al tuo fratello bisognoso;</span> <span class="verse"><a name="8">8</a>anzi gli aprirai la mano e gli presterai quanto occorre alla necessità in cui si trova.</span> <span class="verse"><a name="9">9</a>Bada bene che non ti entri in cuore questo pensiero iniquo: E` vicino il settimo anno, l`anno della remissione; e il tuo occhio sia cattivo verso il tuo fratello bisognoso e tu non gli dia nulla; egli griderebbe al Signore contro di te e un peccato sarebbe su di te.</span> <span class="verse"><a name="10">10</a>Dagli generosamente e, quando gli darai, il tuo cuore non si rattristi; perché proprio per questo il Signore Dio tuo ti benedirà in ogni lavoro e in ogni cosa a cui avrai messo mano.</span> <span class="verse"><a name="11">11</a>Poiché i bisognosi non mancheranno mai nel paese; perciò io ti dò questo comando e ti dico: Apri generosamente la mano al tuo fratello povero e bisognoso nel tuo paese.</span> <span class="verse"><a name="12">12</a>Se un tuo fratello ebreo o una ebrea si vende a te, ti servirà per sei anni, ma il settimo lo manderai via da te libero.</span> <span class="verse"><a name="13">13</a>Quando lo lascerai andare via libero, non lo rimanderai a mani vuote;</span> <span class="verse"><a name="14">14</a>gli farai doni dal tuo gregge, dalla tua aia e dal tuo torchio; gli darai ciò con cui il Signore tuo Dio ti avrà benedetto;</span> <span class="verse"><a name="15">15</a>ti ricorderai che sei stato schiavo nel paese di Egitto e che il Signore tuo Dio ti ha riscattato; perciò io ti dò oggi questo comando.</span> <span class="verse"><a name="16">16</a>Ma se egli ti dice: Non voglio andarmene da te, perché ama te e la tua casa e sta bene presso di te,</span> <span class="verse"><a name="17">17</a>allora prenderai una lesina, gli forerai l`orecchio contro la porta ed egli ti sarà schiavo per sempre. Lo stesso farai per la tua schiava.</span> <span class="verse"><a name="18">18</a>Non ti sia grave lasciarlo andare libero, perché ti ha servito sei anni e un mercenario ti sarebbe costato il doppio; così il Signore tuo Dio ti benedirà in quanto farai.</span> <span class="verse"><a name="19">19</a>Consacrerai al Signore tuo Dio ogni primogenito maschio che ti nascerà nel tuo bestiame grosso e minuto. Non metterai al lavoro il primo parto della tua vacca e non toserai il primo parto della tua pecora.</span> <span class="verse"><a name="20">20</a>Li mangerai ogni anno con la tua famiglia, davanti al Signore tuo Dio nel luogo che il Signore avrà scelto.</span> <span class="verse"><a name="21">21</a>Se l`animale ha qualche difetto, se è zoppo o cieco o ha qualunque altro grave difetto, non lo sacrificherai al Signore tuo Dio;</span> <span class="verse"><a name="22">22</a>lo mangerai entro le tue città; chi sarà immondo e chi sarà mondo ne mangeranno senza distinzione, come si mangia la gazzella e il cervo.</span> <span class="verse"><a name="23">23</a>Solo non ne mangerai il sangue; lo spargerai per terra come acqua.</span> </p></div</div></div></body></html>