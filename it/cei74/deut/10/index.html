<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 10</strong></div><p><span class="verse"><a name="1">1</a>In quel tempo il Signore mi disse: Tàgliati due tavole di pietra simili alle prime e sali da me sul monte e costruisci anche un`arca di legno;</span> <span class="verse"><a name="2">2</a>io scriverò su quelle tavole le parole che erano scritte sulle prime che tu hai spezzato e tu le metterai nell`arca.</span> <span class="verse"><a name="3">3</a>Io feci dunque un`arca di legno d`acacia e tagliai due tavole di pietra simili alle prime; poi salii sul monte, con le due tavole in mano.</span> <span class="verse"><a name="4">4</a>Il Signore scrisse su quelle tavole la stessa iscrizione di prima, cioè i dieci comandamenti che il Signore aveva promulgati per voi sul monte, in mezzo al fuoco, il giorno dell`assemblea. Il Signore me li consegnò.</span> <span class="verse"><a name="5">5</a>Allora mi volsi e scesi dal monte; collocai le tavole nell`arca che avevo fatta e là restarono, come il Signore mi aveva ordinato.</span> <span class="verse"><a name="6">6</a>Poi gli Israeliti partirono dai pozzi dei figli Iaakan per Mosera. Là morì Aronne e vi fu sepolto; Eleazaro suo figlio divenne sacerdote al posto di lui.</span> <span class="verse"><a name="7">7</a>Di là partirono alla volta di Gudgoda e da Gudgoda alla volta di Iotbata, paese ricco di torrenti d`acqua.</span> <span class="verse"><a name="8">8</a>In quel tempo il Signore prescelse la tribù di Levi per portare l`arca dell`alleanza del Signore, per stare davanti al Signore al suo servizio e per benedire nel nome di lui, come ha fatto fino ad oggi.</span> <span class="verse"><a name="9">9</a>Perciò Levi non ha parte né eredità con i suoi fratelli: il Signore è la sua eredità, come il Signore tuo Dio gli aveva detto.</span> <span class="verse"><a name="10">10</a>Io ero rimasto sul monte, come la prima volta, quaranta giorni e quaranta notti; il Signore mi esaudì anche questa volta: il Signore non ha voluto distruggerti.</span> <span class="verse"><a name="11">11</a>Poi il Signore mi disse: Alzati, mettiti in cammino alla testa del tuo popolo: entrino nel paese che giurai ai loro padri di dar loro e ne prendano possesso.</span> <span class="verse"><a name="12">12</a>Ora, Israele, che cosa ti chiede il Signore tuo Dio, se non che tu tema il Signore tuo Dio, che tu cammini per tutte le sue vie, che tu l`ami e serva il Signore tuo Dio con tutto il cuore e con tutta l`anima,</span> <span class="verse"><a name="13">13</a>che tu osservi i comandi del Signore e le sue leggi, che oggi ti do per il tuo bene?</span> <span class="verse"><a name="14">14</a>Ecco, al Signore tuo Dio appartengono i cieli, i cieli dei cieli, la terra e quanto essa contiene.</span> <span class="verse"><a name="15">15</a>Ma il Signore predilesse soltanto i tuoi padri, li amò e, dopo loro, ha scelto fra tutti i popoli la loro discendenza, cioè voi, come oggi.</span> <span class="verse"><a name="16">16</a>Circoncidete dunque il vostro cuore ostinato e non indurite più la vostra cervice;</span> <span class="verse"><a name="17">17</a>perché il Signore vostro Dio è il Dio degli dei, il Signore dei signori, il Dio grande, forte e terribile, che non usa parzialità e non accetta regali,</span> <span class="verse"><a name="18">18</a>rende giustizia all`orfano e alla vedova, ama il forestiero e gli dá pane e vestito.</span> <span class="verse"><a name="19">19</a>Amate dunque il forestiero, poiché anche voi foste forestieri nel paese d`Egitto.</span> <span class="verse"><a name="20">20</a>Temi il Signore tuo Dio, a lui servi, restagli fedele e giura nel suo nome:</span> <span class="verse"><a name="21">21</a>Egli è l`oggetto della tua lode, Egli è il tuo Dio; ha fatto per te quelle cose grandi e tremende che i tuoi occhi hanno visto.</span> <span class="verse"><a name="22">22</a>I tuoi padri scesero in Egitto in numero di settanta persone; ora il Signore tuo Dio ti ha reso numeroso come le stelle dei cieli.</span> </p></div</div></div></body></html>