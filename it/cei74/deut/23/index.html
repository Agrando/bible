<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Nessuno sposerà una moglie del padre, né solleverà il lembo del mantello paterno.</span> <span class="verse"><a name="2">2</a>Non entrerà nella comunità del Signore chi ha il membro contuso o mutilato.</span> <span class="verse"><a name="3">3</a>Il bastardo non entrerà nella comunità del Signore; nessuno dei suoi, neppure alla decima generazione, entrerà nella comunità del Signore.</span> <span class="verse"><a name="4">4</a>L`Ammonita e il Moabita non entreranno nella comunità del Signore; nessuno dei loro discendenti, neppure alla decima generazione, entrerà nella comunità del Signore;</span> <span class="verse"><a name="5">5</a>non vi entreranno mai perché non vi vennero incontro con il pane e con l`acqua nel vostro cammino quando uscivate dall`Egitto e perché hanno prezzolato contro di te Balaam, figlio di Beor, da Petor nel paese dei due fiumi, perché ti maledicesse.</span> <span class="verse"><a name="6">6</a>Ma il Signore tuo Dio non volle ascoltare Balaam e il Signore tuo Dio mutò per te la maledizione in benedizione, perché il Signore tuo Dio ti ama.</span> <span class="verse"><a name="7">7</a>Non cercherai né la loro pace, né la loro prosperità, finché tu viva, mai.</span> <span class="verse"><a name="8">8</a>Non avrai in abominio l`Idumeo, perché è tuo fratello; non avrai in abominio l`Egiziano, perché sei stato forestiero nel suo paese;</span> <span class="verse"><a name="9">9</a>i figli che nasceranno da loro alla terza generazione potranno entrare nella comunità del Signore.</span> <span class="verse"><a name="10">10</a>Quando uscirai e ti accamperai contro i tuoi nemici, guardati da ogni cosa cattiva.</span> <span class="verse"><a name="11">11</a>Se si trova qualcuno in mezzo a te che sia immondo a causa d`un accidente notturno, uscirà dall`accampamento e non vi entrerà;</span> <span class="verse"><a name="12">12</a>verso sera si laverà con acqua e dopo il tramonto del sole potrà rientrare nell`accampamento.</span> <span class="verse"><a name="13">13</a>Avrai anche un posto fuori dell`accampamento e là andrai per i tuoi bisogni.</span> <span class="verse"><a name="14">14</a>Nel tuo equipaggiamento avrai un piuolo, con il quale, nel ritirarti fuori, scaverai una buca e poi ricoprirai i tuoi escrementi.</span> <span class="verse"><a name="15">15</a>Perché il Signore tuo Dio passa in mezzo al tuo accampamento per salvarti e per mettere i nemici in tuo potere; l`accampamento deve essere dunque santo, perché Egli non veda in mezzo a te qualche indecenza e ti abbandoni.</span> <span class="verse"><a name="16">16</a>Non consegnerai al suo padrone uno schiavo che, dopo essergli fuggito, si sarà rifugiato presso di te.</span> <span class="verse"><a name="17">17</a>Rimarrà da te nel tuo paese, nel luogo che avrà scelto, in quella città che gli parrà meglio; non lo molesterai.</span> <span class="verse"><a name="18">18</a>Non vi sarà alcuna donna dedita alla prostituzione sacra tra le figlie d`Israele, né vi sarà alcun uomo dedito alla prostituzione sacra tra i figli d`Israele.</span> <span class="verse"><a name="19">19</a>Non porterai nella casa del Signore tuo Dio il dono di una prostituta né il salario di un cane, qualunque voto tu abbia fatto, poiché tutti e due sono abominio per il Signore tuo Dio.</span> <span class="verse"><a name="20">20</a>Non farai al tuo fratello prestiti a interesse, né di denaro, né di viveri, né di qualunque cosa che si presta a interesse.</span> <span class="verse"><a name="21">21</a>Allo straniero potrai prestare a interesse, ma non al tuo fratello, perché il Signore tuo Dio ti benedica in tutto ciò a cui metterai mano, nel paese di cui stai per andare a prender possesso.</span> <span class="verse"><a name="22">22</a>Quando avrai fatto un voto al Signore tuo Dio, non tarderai a soddisfarlo, perché il Signore tuo Dio te ne domanderebbe certo conto e in te vi sarebbe un peccato.</span> <span class="verse"><a name="23">23</a>Ma se ti astieni dal far voti non vi sarà in te peccato.</span> <span class="verse"><a name="24">24</a>Manterrai la parola uscita dalle tue labbra ed eseguirai il voto che avrai fatto volontariamente al Signore tuo Dio, ciò che la tua bocca avrà promesso.</span> <span class="verse"><a name="25">25</a>Se entri nella vigna del tuo prossimo, potrai mangiare uva, secondo il tuo appetito, a sazietà, ma non potrai metterne in alcun tuo recipiente.</span> <span class="verse"><a name="26">26</a>Se passi tra la messe del tuo prossimo, potrai coglierne spighe con la mano, ma non mettere la falce nella messe del tuo prossimo.</span> </p></div</div></div></body></html>