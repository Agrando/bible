<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 25</strong></div><p><span class="verse"><a name="1">1</a>Quando sorgerà una lite fra alcuni uomini e verranno in giudizio, i giudici che sentenzieranno, assolveranno l`innocente e condanneranno il colpevole.</span> <span class="verse"><a name="2">2</a>Se il colpevole avrà meritato di essere fustigato, il giudice lo farà stendere per terra e fustigare in sua presenza, con un numero di colpi proporzionati alla gravità della sua colpa.</span> <span class="verse"><a name="3">3</a>Gli farà dare non più di quaranta colpi, perché, aggiungendo altre battiture a queste, la punizione non risulti troppo grave e il tuo fratello resti infamato ai tuoi occhi.</span> <span class="verse"><a name="4">4</a>Non metterai la museruola al bue, mentre sta trebbiando.</span> <span class="verse"><a name="5">5</a>Quando i fratelli abiteranno insieme e uno di loro morirà senza lasciare figli, la moglie del defunto non si mariterà fuori, con un forestiero; il suo cognato verrà da lei e se la prenderà in moglie, compiendo così verso di lei il dovere del cognato;</span> <span class="verse"><a name="6">6</a>il primogenito che essa metterà al mondo, andrà sotto il nome del fratello morto perché il nome di questo non si estingua in Israele.</span> <span class="verse"><a name="7">7</a>Ma se quell`uomo non ha piacere di prendere la cognata, essa salirà alla porta degli anziani e dirà: Mio cognato rifiuta di assicurare in Israele il nome del fratello; non acconsente a compiere verso di me il dovere del cognato.</span> <span class="verse"><a name="8">8</a>Allora gli anziani della sua città lo chiameranno e gli parleranno; se egli persiste e dice: Non ho piacere di prenderla,</span> <span class="verse"><a name="9">9</a>allora sua cognata gli si avvicinerà in presenza degli anziani, gli toglierà il sandalo dal piede, gli sputerà in faccia e prendendo la parola dirà: Così sarà fatto all`uomo che non vuole ricostruire la famiglia del fratello.</span> <span class="verse"><a name="10">10</a>La famiglia di lui sarà chiamata in Israele la famiglia dello scalzato.</span> <span class="verse"><a name="11">11</a>Se alcuni verranno a contesa fra di loro e la moglie dell`uno si avvicinerà per liberare il marito dalle mani di chi lo percuote e stenderà la mano per afferrare costui nelle parti vergognose,</span> <span class="verse"><a name="12">12</a>tu le taglierai la mano e l`occhio tuo non dovrà averne compassione.</span> <span class="verse"><a name="13">13</a>Non avrai nel tuo sacco due pesi diversi, uno grande e uno piccolo.</span> <span class="verse"><a name="14">14</a>Non avrai in casa due tipi di efa, una grande e una piccola.</span> <span class="verse"><a name="15">15</a>Terrai un peso completo e giusto, terrai un` efa completa e giusta, perché tu possa aver lunga vita nel paese che il Signore tuo Dio sta per darti.</span> <span class="verse"><a name="16">16</a>Poiché chiunque compie tali cose, chiunque commette ingiustizia è in abominio al Signore tuo Dio.</span> <span class="verse"><a name="17">17</a>Ricordati di ciò che ti ha fatto Amalek lungo il cammino quando uscivate dall`Egitto:</span> <span class="verse"><a name="18">18</a>come ti assalì lungo il cammino e aggredì nella tua carovana tutti i più deboli della retroguardia, mentre tu eri stanco e sfinito, e non ebbe alcun timor di Dio.</span> <span class="verse"><a name="19">19</a>Quando dunque il Signore tuo Dio ti avrà assicurato tranquillità, liberandoti da tutti i tuoi nemici all`intorno nel paese che il Signore tuo Dio sta per darti in eredità, cancellerai la memoria di Amalek sotto al cielo: non dimenticare!</span> </p></div</div></div></body></html>