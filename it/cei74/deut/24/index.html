<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/deut/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/deut">Deuteronomy</a> &gt <strong>Chapter 24</strong></div><p><span class="verse"><a name="1">1</a>Quando un uomo ha preso una donna e ha vissuto con lei da marito, se poi avviene che essa non trovi grazia ai suoi occhi, perché egli ha trovato in lei qualche cosa di vergognoso, scriva per lei un libello di ripudio e glielo consegni in mano e la mandi via dalla casa.</span> <span class="verse"><a name="2">2</a>Se essa, uscita dalla casa di lui, va e diventa moglie di un altro marito</span> <span class="verse"><a name="3">3</a>e questi la prende in odio, scrive per lei un libello di ripudio, glielo consegna in mano e la manda via dalla casa o se quest`altro marito, che l`aveva presa per moglie, muore,</span> <span class="verse"><a name="4">4</a>il primo marito, che l`aveva rinviata, non potrà riprenderla per moglie, dopo che essa è stata contaminata, perché sarebbe abominio agli occhi del Signore; tu non renderai colpevole di peccato il paese che il Signore tuo Dio sta per darti in eredità.</span> <span class="verse"><a name="5">5</a>Quando un uomo si sarà sposato da poco, non andrà in guerra e non gli sarà imposto alcun incarico; sarà libero per un anno di badare alla sua casa e farà lieta la moglie che ha sposata.</span> <span class="verse"><a name="6">6</a>Nessuno prenderà in pegno né le due pietre della macina domestica né la pietra superiore della macina, perché sarebbe come prendere in pegno la vita.</span> <span class="verse"><a name="7">7</a>Quando si troverà un uomo che abbia rapito qualcuno dei suoi fratelli tra gli Israeliti, l`abbia sfruttato come schiavo o l`abbia venduto, quel ladro sarà messo a morte; così estirperai il male da te.</span> <span class="verse"><a name="8">8</a>In caso di lebbra bada bene di osservare diligentemente e fare quanto i sacerdoti leviti vi insegneranno; avrete cura di fare come io ho loro ordinato.</span> <span class="verse"><a name="9">9</a>Ricòrdati di quello che il Signore tuo Dio fece a Maria durante il viaggio, quando uscivate dall`Egitto.</span> <span class="verse"><a name="10">10</a>Quando presterai qualsiasi cosa al tuo prossimo, non entrerai in casa sua per prendere il suo pegno;</span> <span class="verse"><a name="11">11</a>te ne starai fuori e l`uomo a cui avrai fatto il prestito ti porterà fuori il pegno.</span> <span class="verse"><a name="12">12</a>Se quell`uomo è povero, non andrai a dormire con il suo pegno.</span> <span class="verse"><a name="13">13</a>Dovrai assolutamente restituirgli il pegno al tramonto del sole, perché egli possa dormire con il suo mantello e benedirti; questo ti sarà contato come una cosa giusta agli occhi del Signore tuo Dio.</span> <span class="verse"><a name="14">14</a>Non defrauderai il salariato povero e bisognoso, sia egli uno dei tuoi fratelli o uno dei forestieri che stanno nel tuo paese, nelle tue città;</span> <span class="verse"><a name="15">15</a>gli darai il suo salario il giorno stesso, prima che tramonti il sole, perché egli è povero lo desidera; così egli non griderà contro di te al Signore e tu non sarai in peccato.</span> <span class="verse"><a name="16">16</a>Non si metteranno a morte i padri per una colpa dei figli, né si metteranno a morte i figli per una colpa dei padri; ognuno sarà messo a morte per il proprio peccato.</span> <span class="verse"><a name="17">17</a>Non lederai il diritto dello straniero e dell`orfano e non prenderai in pegno la veste della vedova,</span> <span class="verse"><a name="18">18</a>ma ti ricorderai che sei stato schiavo in Egitto e che di là ti ha liberato il Signore tuo Dio; perciò ti comando di fare questa cosa.</span> <span class="verse"><a name="19">19</a>Quando, facendo la mietitura nel tuo campo, vi avrai dimenticato qualche mannello, non tornerai indietro a prenderlo; sarà per il forestiero, per l`orfano e per la vedova, perché il Signore tuo Dio ti benedica in ogni lavoro delle tue mani.</span> <span class="verse"><a name="20">20</a>Quando bacchierai i tuoi ulivi, non tornerai indietro a ripassare i rami: saranno per il forestiero, per l`orfano e per la vedova.</span> <span class="verse"><a name="21">21</a>Quando vendemmierai la tua vigna, non tornerai indietro a racimolare: sarà per il forestiero, per l`orfano e per la vedova.</span> <span class="verse"><a name="22">22</a>Ti ricorderai che sei stato schiavo nel paese d`Egitto; perciò ti comando di fare questa cosa.</span> </p></div</div></div></body></html>