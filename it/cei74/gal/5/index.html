<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gal">Galatians</a> &gt <strong>Chapter 5</strong></div><p><span class="verse"><a name="1">1</a>Cristo ci ha liberati perché restassimo liberi; state dunque saldi e non lasciatevi imporre di nuovo il giogo della schiavitù.</span> <span class="verse"><a name="2">2</a>Ecco, io Paolo vi dico: se vi fate circoncidere, Cristo non vi gioverà nulla.</span> <span class="verse"><a name="3">3</a>E dichiaro ancora una volta a chiunque si fa circoncidere che egli è obbligato ad osservare tutta quanta la legge.</span> <span class="verse"><a name="4">4</a>Non avete più nulla a che fare con Cristo voi che cercate la giustificazione nella legge; siete decaduti dalla grazia.</span> <span class="verse"><a name="5">5</a>Noi infatti per virtù dello Spirito, attendiamo dalla fede la giustificazione che speriamo.</span> <span class="verse"><a name="6">6</a>Poiché in Cristo Gesù non è la circoncisione che conta o la non circoncisione, ma la fede che opera per mezzo della carità.</span> <span class="verse"><a name="7">7</a>Correvate così bene; chi vi ha tagliato la strada che non obbedite più alla verità?</span> <span class="verse"><a name="8">8</a>Questa persuasione non viene sicuramente da colui che vi chiama!</span> <span class="verse"><a name="9">9</a>Un pò di lievito fa fermentare tutta la pasta.</span> <span class="verse"><a name="10">10</a>Io sono fiducioso per voi nel Signore che non penserete diversamente; ma chi vi turba, subirà la sua condanna, chiunque egli sia.</span> <span class="verse"><a name="11">11</a>Quanto a me, fratelli, se io predico ancora la circoncisione, perché sono tuttora perseguitato? E` dunque annullato lo scandalo della croce?</span> <span class="verse"><a name="12">12</a>Dovrebbero farsi mutilare coloro che vi turbano.</span> <span class="verse"><a name="13">13</a>Voi infatti, fratelli, siete stati chiamati a libertà. Purché questa libertà non divenga un pretesto per vivere secondo la carne, ma mediante la carità siate a servizio gli uni degli altri.</span> <span class="verse"><a name="14">14</a>Tutta la legge infatti trova la sua pienezza in un solo precetto: amerai il prossimo tuo come te stesso.</span> <span class="verse"><a name="15">15</a>Ma se vi mordete e divorate a vicenda, guardate almeno di non distruggervi del tutto gli uni gli altri!</span> <span class="verse"><a name="16">16</a>Vi dico dunque: camminate secondo lo Spirito e non sarete portati a soddisfare i desideri della carne;</span> <span class="verse"><a name="17">17</a>la carne infatti ha desideri contrari allo Spirito e lo Spirito ha desideri contrari alla carne; queste cose si oppongono a vicenda, sicché voi non fate quello che vorreste.</span> <span class="verse"><a name="18">18</a>Ma se vi lasciate guidare dallo Spirito, non siete più sotto la legge.</span> <span class="verse"><a name="19">19</a>Del resto le opere della carne sono ben note: fornicazione, impurità, libertinaggio,</span> <span class="verse"><a name="20">20</a>idolatria, stregonerie, inimicizie, discordia, gelosia, dissensi, divisioni, fazioni,</span> <span class="verse"><a name="21">21</a>invidie, ubriachezze, orge e cose del genere; circa queste cose vi preavviso, come già ho detto, che chi le compie non erediterà il regno di Dio.</span> <span class="verse"><a name="22">22</a>Il frutto dello Spirito invece è amore, gioia, pace, pazienza, benevolenza, bontà, fedeltà, mitezza, dominio di sé;</span> <span class="verse"><a name="23">23</a>contro queste cose non c`è legge.</span> <span class="verse"><a name="24">24</a>Ora quelli che sono di Cristo Gesù hanno crocifisso la loro carne con le sue passioni e i suoi desideri.</span> <span class="verse"><a name="25">25</a>Se pertanto viviamo dello Spirito, camminiamo anche secondo lo Spirito.</span> <span class="verse"><a name="26">26</a>Non cerchiamo la vanagloria, provocandoci e invidiandoci gli uni gli altri.</span> </p></div</div></div></body></html>