<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gal">Galatians</a> &gt <strong>Chapter 3</strong></div><p><span class="verse"><a name="1">1</a>O stolti Gàlati, chi mai vi ha ammaliati, proprio voi agli occhi dei quali fu rappresentato al vivo Gesù Cristo crocifisso?</span> <span class="verse"><a name="2">2</a>Questo solo io vorrei sapere da voi: è per le opere della legge che avete ricevuto lo Spirito o per aver creduto alla predicazione?</span> <span class="verse"><a name="3">3</a>Siete così privi d`intelligenza che, dopo aver incominciato con lo Spirito, ora volete finire con la carne?</span> <span class="verse"><a name="4">4</a>Tante esperienze le avete fatte invano? Se almeno fosse invano!</span> <span class="verse"><a name="5">5</a>Colui che dunque vi concede lo Spirito e opera portenti in mezzo a voi, lo fa grazie alle opere della legge o perché avete creduto alla predicazione?</span> <span class="verse"><a name="6">6</a>Fu così che Abramo ebbe fede in Dio e gli fu accreditato come giustizia.</span> <span class="verse"><a name="7">7</a>Sappiate dunque che figli di Abramo sono quelli che vengono dalla fede.</span> <span class="verse"><a name="8">8</a>E la Scrittura, prevedendo che Dio avrebbe giustificato i pagani per la fede, preannunziò ad Abramo questo lieto annunzio: In te saranno benedette tutte le genti.</span> <span class="verse"><a name="9">9</a>Di conseguenza, quelli che hanno la fede vengono benedetti insieme ad Abramo che credette.</span> <span class="verse"><a name="10">10</a>Quelli invece che si richiamano alle opere della legge, stanno sotto la maledizione, poiché sta scritto: Maledetto chiunque non rimane fedele a tutte le cose scritte nel libro della legge per praticarle.</span> <span class="verse"><a name="11">11</a>E che nessuno possa giustificarsi davanti a Dio per la legge risulta dal fatto che il giusto vivrà in virtù della fede.</span> <span class="verse"><a name="12">12</a>Ora la legge non si basa sulla fede; al contrario dice che chi praticherà queste cose, vivrà per esse.</span> <span class="verse"><a name="13">13</a>Cristo ci ha riscattati dalla maledizione della legge, diventando lui stesso maledizione per noi, come sta scritto: Maledetto chi pende dal legno,</span> <span class="verse"><a name="14">14</a>perché in Cristo Gesù la benedizione di Abramo passasse alle genti e noi ricevessimo la promessa dello Spirito mediante la fede.</span> <span class="verse"><a name="15">15</a>Fratelli, ecco, vi faccio un esempio comune: un testamento legittimo, pur essendo solo un atto umano, nessuno lo dichiara nullo o vi aggiunge qualche cosa.</span> <span class="verse"><a name="16">16</a>Ora è appunto ad Abramo e alla sua discendenza che furon fatte le promesse. Non dice la Scrittura: "e ai tuoi discendenti", come se si trattasse di molti, ma e alla tua discendenza, come a uno solo, cioè Cristo.</span> <span class="verse"><a name="17">17</a>Ora io dico: un testamento stabilito in precedenza da Dio stesso, non può dichiararlo nullo una legge che è venuta quattrocentotrenta anni dopo, annullando così la promessa.</span> <span class="verse"><a name="18">18</a>Se infatti l`eredità si ottenesse in base alla legge, non sarebbe più in base alla promessa; Dio invece concesse il suo favore ad Abramo mediante la promessa.</span> <span class="verse"><a name="19">19</a>Perché allora la legge? Essa fu aggiunta per le trasgressioni, fino alla venuta della discendenza per la quale era stata fatta la promessa, e fu promulgata per mezzo di angeli attraverso un mediatore.</span> <span class="verse"><a name="20">20</a>Ora non si dá mediatore per una sola persona e Dio è uno solo.</span> <span class="verse"><a name="21">21</a>La legge è dunque contro le promesse di Dio? Impossibile! Se infatti fosse stata data una legge capace di conferire la vita, la giustificazione scaturirebbe davvero dalla legge;</span> <span class="verse"><a name="22">22</a>la Scrittura invece ha rinchiuso ogni cosa sotto il peccato, perché ai credenti la promessa venisse data in virtù della fede in Gesù Cristo.</span> <span class="verse"><a name="23">23</a>Prima però che venisse la fede, noi eravamo rinchiusi sotto la custodia della legge, in attesa della fede che doveva essere rivelata.</span> <span class="verse"><a name="24">24</a>Così la legge è per noi come un pedagogo che ci ha condotto a Cristo, perché fossimo giustificati per la fede.</span> <span class="verse"><a name="25">25</a>Ma appena è giunta la fede, noi non siamo più sotto un pedagogo.</span> <span class="verse"><a name="26">26</a>Tutti voi infatti siete figli di Dio per la fede in Cristo Gesù,</span> <span class="verse"><a name="27">27</a>poiché quanti siete stati battezzati in Cristo, vi siete rivestiti di Cristo.</span> <span class="verse"><a name="28">28</a>Non c`è più Giudeo né Greco; non c`è più schiavo né libero; non c`è più uomo né donna, poiché tutti voi siete uno in Cristo Gesù.</span> <span class="verse"><a name="29">29</a>E se appartenete a Cristo, allora siete discendenza di Abramo, eredi secondo la promessa.</span> </p></div</div></div></body></html>