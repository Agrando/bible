<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Paolo, apostolo di Gesù Cristo per volontà di Dio, ai santi che sono in Efeso, credenti in Cristo Gesù:</span> <span class="verse"><a name="2">2</a>grazia a voi e pace da Dio, Padre nostro, e dal Signore Gesù Cristo.</span> <span class="verse"><a name="3">3</a>Benedetto sia Dio, Padre del Signore nostro Gesù Cristo, che ci ha benedetti con ogni benedizione spirituale nei cieli, in Cristo.</span> <span class="verse"><a name="4">4</a>In lui ci ha scelti prima della creazione del mondo, per essere santi e immacolati al suo cospetto nella carità,</span> <span class="verse"><a name="5">5</a>predestinandoci a essere suoi figli adottivi per opera di Gesù Cristo,</span> <span class="verse"><a name="6">6</a>secondo il beneplacito della sua volontà. E questo a lode e gloria della sua grazia, che ci ha dato nel suo Figlio diletto;</span> <span class="verse"><a name="7">7</a>nel quale abbiamo la redenzione mediante il suo sangue, la remissione dei peccati secondo la ricchezza della sua grazia.</span> <span class="verse"><a name="8">8</a>Egli l`ha abbondantemente riversata su di noi con ogni sapienza e intelligenza,</span> <span class="verse"><a name="9">9</a>poiché egli ci ha fatto conoscere il mistero della sua volontà, secondo quanto, nella sua benevolenza, aveva in lui prestabilito</span> <span class="verse"><a name="10">10</a>per realizzarlo nella pienezza dei tempi: il disegno cioè di ricapitolare in Cristo tutte le cose, quelle del cielo come quelle della terra.</span> <span class="verse"><a name="11">11</a>In lui siamo stati fatti anche eredi, essendo stati predestinati secondo il piano di colui che tutto opera efficacemente, conforme alla sua volontà,</span> <span class="verse"><a name="12">12</a>perché noi fossimo a lode della sua gloria, noi, che per primi abbiamo sperato in Cristo.</span> <span class="verse"><a name="13">13</a>In lui anche voi, dopo aver ascoltato la parola della verità, il vangelo della vostra salvezza e avere in esso creduto, avete ricevuto il suggello dello Spirito Santo che era stato promesso,</span> <span class="verse"><a name="14">14</a>il quale è caparra della nostra eredità, in attesa della completa redenzione di coloro che Dio si è acquistato, a lode della sua gloria.</span> <span class="verse"><a name="15">15</a>Perciò anch`io, avendo avuto notizia della vostra fede nel Signore Gesù e dell`amore che avete verso tutti i santi,</span> <span class="verse"><a name="16">16</a>non cesso di render grazie per voi, ricordandovi nelle mie preghiere,</span> <span class="verse"><a name="17">17</a>perché il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una più profonda conoscenza di lui.</span> <span class="verse"><a name="18">18</a>Possa egli davvero illuminare gli occhi della vostra mente per farvi comprendere a quale speranza vi ha chiamati, quale tesoro di gloria racchiude la sua eredità fra i santi</span> <span class="verse"><a name="19">19</a>e qual è la straordinaria grandezza della sua potenza verso di noi credenti secondo l`efficacia della sua forza</span> <span class="verse"><a name="20">20</a>che egli manifestò in Cristo, quando lo risuscitò dai morti e lo fece sedere alla sua destra nei cieli,</span> <span class="verse"><a name="21">21</a>al di sopra di ogni principato e autorità, di ogni potenza e dominazione e di ogni altro nome che si possa nominare non solo nel secolo presente ma anche in quello futuro.</span> <span class="verse"><a name="22">22</a>Tutto infatti ha sottomesso ai suoi piedi e lo ha costituito su tutte le cose a capo della Chiesa,</span> <span class="verse"><a name="23">23</a>la quale è il suo corpo, la pienezza di colui che si realizza interamente in tutte le cose.</span> </p></div</div></div></body></html>