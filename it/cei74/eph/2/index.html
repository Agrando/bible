<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Anche voi eravate morti per le vostre colpe e i vostri peccati,</span> <span class="verse"><a name="2">2</a>nei quali un tempo viveste alla maniera di questo mondo, seguendo il principe delle potenze dell`aria, quello spirito che ora opera negli uomini ribelli.</span> <span class="verse"><a name="3">3</a>Nel numero di quei ribelli, del resto, siamo vissuti anche tutti noi, un tempo, con i desideri della nostra carne, seguendo le voglie della carne e i desideri cattivi; ed eravamo per natura meritevoli d`ira, come gli altri.</span> <span class="verse"><a name="4">4</a>Ma Dio, ricco di misericordia, per il grande amore con il quale ci ha amati,</span> <span class="verse"><a name="5">5</a>da morti che eravamo per i peccati, ci ha fatti rivivere con Cristo: per grazia infatti siete stati salvati.</span> <span class="verse"><a name="6">6</a>Con lui ci ha anche risuscitati e ci ha fatti sedere nei cieli, in Cristo Gesù,</span> <span class="verse"><a name="7">7</a>per mostrare nei secoli futuri la straordinaria ricchezza della sua grazia mediante la sua bontà verso di noi in Cristo Gesù.</span> <span class="verse"><a name="8">8</a>Per questa grazia infatti siete salvi mediante la fede; e ciò non viene da voi, ma è dono di Dio;</span> <span class="verse"><a name="9">9</a>né viene dalle opere, perché nessuno possa vantarsene.</span> <span class="verse"><a name="10">10</a>Siamo infatti opera sua, creati in Cristo Gesù per le opere buone che Dio ha predisposto perché noi le praticassimo.</span> <span class="verse"><a name="11">11</a>Perciò ricordatevi che un tempo voi, pagani per nascita, chiamati incirconcisi da quelli che si dicono circoncisi perché tali sono nella carne per mano di uomo,</span> <span class="verse"><a name="12">12</a>ricordatevi che in quel tempo eravate senza Cristo, esclusi dalla cittadinanza d`Israele, estranei ai patti della promessa, senza speranza e senza Dio in questo mondo.</span> <span class="verse"><a name="13">13</a>Ora invece, in Cristo Gesù, voi che un tempo eravate i lontani siete diventati i vicini grazie al sangue di Cristo.</span> <span class="verse"><a name="14">14</a>Egli infatti è la nostra pace, colui che ha fatto dei due un popolo solo, abbattendo il muro di separazione che era frammezzo, cioè l`inimicizia,</span> <span class="verse"><a name="15">15</a>annullando, per mezzo della sua carne, la legge fatta di prescrizioni e di decreti, per creare in se stesso, dei due, un solo uomo nuovo, facendo la pace,</span> <span class="verse"><a name="16">16</a>e per riconciliare tutti e due con Dio in un solo corpo, per mezzo della croce, distruggendo in se stesso l`inimicizia.</span> <span class="verse"><a name="17">17</a>Egli è venuto perciò ad annunziare pace a voi che eravate lontani e pace a coloro che erano vicini.</span> <span class="verse"><a name="18">18</a>Per mezzo di lui possiamo presentarci, gli uni e gli altri, al Padre in un solo Spirito.</span> <span class="verse"><a name="19">19</a>Così dunque voi non siete più stranieri né ospiti, ma siete concittadini dei santi e familiari di Dio,</span> <span class="verse"><a name="20">20</a>edificati sopra il fondamento degli apostoli e dei profeti, e avendo come pietra angolare lo stesso Cristo Gesù.</span> <span class="verse"><a name="21">21</a>In lui ogni costruzione cresce ben ordinata per essere tempio santo nel Signore;</span> <span class="verse"><a name="22">22</a>in lui anche voi insieme con gli altri venite edificati per diventare dimora di Dio per mezzo dello Spirito.</span> </p></div</div></div></body></html>