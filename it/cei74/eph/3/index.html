<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eph">Ephesians</a> &gt <strong>Chapter 3</strong></div><p><span class="verse"><a name="1">1</a>Per questo, io Paolo, il prigioniero di Cristo per voi Gentili...</span> <span class="verse"><a name="2">2</a>penso che abbiate sentito parlare del ministero della grazia di Dio, a me affidato a vostro beneficio:</span> <span class="verse"><a name="3">3</a>come per rivelazione mi è stato fatto conoscere il mistero di cui sopra vi ho scritto brevemente.</span> <span class="verse"><a name="4">4</a>Dalla lettura di ciò che ho scritto potete ben capire la mia comprensione del mistero di Cristo.</span> <span class="verse"><a name="5">5</a>Questo mistero non è stato manifestato agli uomini delle precedenti generazioni come al presente è stato rivelato ai suoi santi apostoli e profeti per mezzo dello Spirito:</span> <span class="verse"><a name="6">6</a>che i Gentili cioè sono chiamati, in Cristo Gesù, a partecipare alla stessa eredità, a formare lo stesso corpo, e ad essere partecipi della promessa per mezzo del vangelo,</span> <span class="verse"><a name="7">7</a>del quale sono divenuto ministro per il dono della grazia di Dio a me concessa in virtù dell`efficacia della sua potenza.</span> <span class="verse"><a name="8">8</a>A me, che sono l`infimo fra tutti i santi, è stata concessa questa grazia di annunziare ai Gentili le imperscrutabili ricchezze di Cristo,</span> <span class="verse"><a name="9">9</a>e di far risplendere agli occhi di tutti qual è l`adempimento del mistero nascosto da secoli nella mente di Dio, creatore dell`universo,</span> <span class="verse"><a name="10">10</a>perché sia manifestata ora nel cielo, per mezzo della Chiesa, ai Principati e alle Potestà la multiforme sapienza di Dio,</span> <span class="verse"><a name="11">11</a>secondo il disegno eterno che ha attuato in Cristo Gesù nostro Signore,</span> <span class="verse"><a name="12">12</a>il quale ci dá il coraggio di avvicinarci in piena fiducia a Dio per la fede in lui.</span> <span class="verse"><a name="13">13</a>Vi prego quindi di non perdervi d`animo per le mie tribolazioni per voi; sono gloria vostra.</span> <span class="verse"><a name="14">14</a>Per questo, dico, io piego le ginocchia davanti al Padre,</span> <span class="verse"><a name="15">15</a>dal quale ogni paternità nei cieli e sulla terra prende nome,</span> <span class="verse"><a name="16">16</a>perché vi conceda, secondo la ricchezza della sua gloria, di essere potentemente rafforzati dal suo Spirito nell`uomo interiore.</span> <span class="verse"><a name="17">17</a>Che il Cristo abiti per la fede nei vostri cuori e così, radicati e fondati nella carità,</span> <span class="verse"><a name="18">18</a>siate in grado di comprendere con tutti i santi quale sia l`ampiezza, la lunghezza, l`altezza e la profondità,</span> <span class="verse"><a name="19">19</a>e conoscere l`amore di Cristo che sorpassa ogni conoscenza, perché siate ricolmi di tutta la pienezza di Dio.</span> <span class="verse"><a name="20">20</a>A colui che in tutto ha potere di fare molto più di quanto possiamo domandare o pensare, secondo la potenza che già opera in noi,</span> <span class="verse"><a name="21">21</a>a lui la gloria nella Chiesa e in Cristo Gesù per tutte le generazioni, nei secoli dei secoli! Amen.</span> </p></div</div></div></body></html>