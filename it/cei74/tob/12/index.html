<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/tob/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/tob">Tobit</a> &gt <strong>Chapter 12</strong></div><p><span class="verse"><a name="1">1</a>Quando furon terminate le feste nuziali, Tobi chiamò il figlio Tobia e gli disse: "Figlio mio, pensa a dare la ricompensa dovuta a colui che ti ha accompagnato e ad aggiungere qualcosa d`altro alla somma pattuita".</span> <span class="verse"><a name="2">2</a>Gli disse Tobia: "Padre, quanto potrò dargli come salario? Anche se gli lasciassi la metà dei beni che egli ha portati con me, io non ci perderei.</span> <span class="verse"><a name="3">3</a>Egli mi ha condotto sano e salvo, mi ha guarito la moglie, è andato a prendere per me il denaro e infine ha guarito te! Quanto posso ancora dargli come salario?".</span> <span class="verse"><a name="4">4</a>Tobi rispose: "E` giusto ch`egli riceva la metà di tutti i beni che ha riportati".</span> <span class="verse"><a name="5">5</a>Fece dunque venire l`angelo e gli disse: "Prendi come tuo salario la metà di tutti i beni che tu hai portati e và in pace".</span> <span class="verse"><a name="6">6</a>Allora Raffaele li chiamò tutti e due in disparte e disse loro: "Benedite Dio e proclamate davanti a tutti i viventi il bene che vi ha fatto, perché sia benedetto e celebrato il suo nome. Fate conoscere a tutti gli uomini le opere di Dio, come è giusto, e non trascurate di ringraziarlo.</span> <span class="verse"><a name="7">7</a>E` bene tener nascosto il segreto del re, ma è cosa gloriosa rivelare e manifestare le opere di Dio. Fate ciò che è bene e non vi colpirà alcun male.</span> <span class="verse"><a name="8">8</a>Buona cosa è la preghiera con il digiuno e l`elemosina con la giustizia. Meglio il poco con giustizia che la ricchezza con ingiustizia. Meglio è praticare l`elemosina che mettere da parte oro.</span> <span class="verse"><a name="9">9</a>L`elemosina salva dalla morte e purifica da ogni peccato. Coloro che fanno l`elemosina godranno lunga vita.</span> <span class="verse"><a name="10">10</a>Coloro che commettono il peccato e l`ingiustizia sono nemici della propria vita.</span> <span class="verse"><a name="11">11</a>Io vi voglio manifestare tutta la verità, senza nulla nascondervi: vi ho già insegnato che è bene nascondere il segreto del re, mentre è cosa gloriosa rivelare le opere di Dio.</span> <span class="verse"><a name="12">12</a>Sappiate dunque che, quando tu e Sara eravate in preghiera, io presentavo l`attestato della vostra preghiera davanti alla gloria del Signore. Così anche quando tu seppellivi i morti.</span> <span class="verse"><a name="13">13</a>Quando poi tu non hai esitato ad alzarti e ad abbandonare il tuo pranzo e sei andato a curare la sepoltura di quel morto, allora io sono stato inviato per provare la tua fede,</span> <span class="verse"><a name="14">14</a>ma Dio mi ha inviato nel medesimo tempo per guarire te e Sara tua nuora.</span> <span class="verse"><a name="15">15</a>Io sono Raffaele, uno dei sette angeli che sono sempre pronti ad entrare alla presenza della maestà del Signore".</span> <span class="verse"><a name="16">16</a>Allora furono riempiti di terrore tutti e due; si prostrarono con la faccia a terra ed ebbero una grande paura.</span> <span class="verse"><a name="17">17</a>Ma l`angelo disse loro: "Non temete; la pace sia con voi. Benedite Dio per tutti i secoli.</span> <span class="verse"><a name="18">18</a>Quando ero con voi, io non stavo con voi per mia iniziativa, ma per la volontà di Dio: lui dovete benedire sempre, a lui cantate inni.</span> <span class="verse"><a name="19">19</a>A voi sembrava di vedermi mangiare, ma io non mangiavo nulla: ciò che vedevate era solo apparenza.</span> <span class="verse"><a name="20">20</a>Ora benedite il Signore sulla terra e rendete grazie a Dio. Io ritorno a colui che mi ha mandato. Scrivete tutte queste cose che vi sono accadute". E salì in alto.</span> <span class="verse"><a name="21">21</a>Essi si rialzarono, ma non poterono più vederlo.</span> <span class="verse"><a name="22">22</a>Allora andavano benedicendo e celebrando Dio e lo ringraziavano per queste grandi opere, perché era loro apparso l`angelo di Dio.</span> </p></div</div></div></body></html>