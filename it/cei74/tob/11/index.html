<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/tob/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/tob">Tobit</a> &gt <strong>Chapter 11</strong></div><p><span class="verse"><a name="1">1</a>Quando furono nei pressi di Kaserin, di fronte a Ninive, disse Raffaele:</span> <span class="verse"><a name="2">2</a>"Tu sai in quale condizione abbiamo lasciato tuo padre.</span> <span class="verse"><a name="3">3</a>Corriamo avanti, prima di tua moglie, e prepariamo la casa, mentre gli altri vengono".</span> <span class="verse"><a name="4">4</a>Allora s`incamminarono tutti e due insieme. Poi Raffaele gli disse: "Prendi in mano il fiele". Il cane li seguiva.</span> <span class="verse"><a name="5">5</a>Anna intanto sedeva a scrutare la strada per la quale era partito il figlio.</span> <span class="verse"><a name="6">6</a>Le parve di vederlo venire e disse al padre di lui: "Ecco viene tuo figlio con l`uomo che l`accompagnava".</span> <span class="verse"><a name="7">7</a>Raffaele disse a Tobia prima di avvicinarsi al padre: "Io so che i suoi occhi si apriranno.</span> <span class="verse"><a name="8">8</a>Spalma il fiele del pesce sui suoi occhi; il farmaco intaccherà e asporterà come scaglie le macchie bianche dai suoi occhi. Così tuo padre riavrà la vista e vedrà la luce".</span> <span class="verse"><a name="9">9</a>Anna corse avanti e si gettò al collo del figlio dicendogli: "Ti rivedo, o figlio. Ora posso morire!". E pianse.</span> <span class="verse"><a name="10">10</a>Tobi si alzò e, incespicando, uscì dalla porta del cortile.</span> <span class="verse"><a name="11">11</a>Tobia gli andò incontro, tenendo in mano il fiele del pesce. Soffiò sui suoi occhi e lo trasse vicino, dicendo: "Coraggio, padre!". Spalmò il farmaco che operò come un morso,</span> <span class="verse"><a name="12">12</a>poi distaccò con le mani le scaglie bianche dai margini degli occhi.</span> <span class="verse"><a name="13">13</a>Tobi gli si buttò al collo e pianse, dicendo: "Ti vedo, figlio, luce dei miei occhi!".</span> <span class="verse"><a name="14">14</a>E aggiunse: "Benedetto Dio! Benedetto il suo grande nome! Benedetti tutti i suoi angeli santi! Benedetto il suo grande nome su di noi e benedetti i suoi angeli per tutti i secoli. Perché egli mi ha colpito ma poi ha avuto pietà ed ecco, ora io contemplo mio figlio Tobia".</span> <span class="verse"><a name="15">15</a>Tobia entrò in casa lieto, benedicendo Dio con quanta voce aveva. Poi Tobia informò suo padre del viaggio che aveva compiuto felicemente, del denaro che aveva riportato, di Sara figlia di Raguele, che aveva presa in moglie e che stava venendo e che si trovava ormai vicina, alla porta di Ninive.</span> <span class="verse"><a name="16">16</a>Allora Tobi uscì verso la porta di Ninive incontro alla sposa di lui, lieto e benedicendo Dio. Quando la gente di Ninive lo vide passare e camminare con tutto il vigore di un tempo, senza che alcuno lo conducesse per mano, fu presa da meraviglia; Tobi proclamava davanti a loro che Dio aveva avuto pietà di lui e che gli aveva aperto gli occhi.</span> <span class="verse"><a name="17">17</a>Tobi si avvicinò poi a Sara, la sposa di suo figlio Tobia, e la benedisse: "Sii la benvenuta, figlia! Benedetto sia il tuo Dio, perché ti ha condotta da noi, figlia! Benedetto sia tuo padre, benedetto mio figlio Tobia e benedetta tu, o figlia! Entra nella casa che è tua in buona salute e benedizione e gioia; entra, o figlia!".</span> <span class="verse"><a name="18">18</a>In quel giorno ci fu una grande festa per tutti i Giudei di Ninive</span> <span class="verse"><a name="19">19</a>e Achikar e Nadab suoi cugini vennero a congratularsi con Tobi.</span> <span class="verse"><a name="20">20</a>E si festeggiarono le nozze di Tobia con gioia per sette giorni.</span> </p></div</div></div></body></html>