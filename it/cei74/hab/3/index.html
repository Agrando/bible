<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Preghiera del profeta Abacuc, in tono di lamentazione.</span> <span class="verse"><a name="2">2</a>Signore, ho ascoltato il tuo annunzio, Signore, ho avuto timore della tua opera. Nel corso degli anni manifestala falla conoscere nel corso degli anni. Nello sdegno ricordati di avere clemenza.</span> <span class="verse"><a name="3">3</a>Dio viene da Teman, il Santo dal monte Paran. La sua maestà ricopre i cieli, delle sue lodi è piena la terra.</span> <span class="verse"><a name="4">4</a>Il suo splendore è come la luce, bagliori di folgore escono dalle sue mani: là si cela la sua potenza.</span> <span class="verse"><a name="5">5</a>Davanti a lui avanza la peste, la febbre ardente segue i suoi passi.</span> <span class="verse"><a name="6">6</a>Si arresta e scuote la terra, guarda e fa tremare le genti; le montagne eterne s`infrangono, e i colli antichi si abbassano: i suoi sentieri nei secoli.</span> <span class="verse"><a name="7">7</a>Ho visto i padiglioni di Cusan in preda a spavento, sono agitate le tende di Madian.</span> <span class="verse"><a name="8">8</a>Forse contro i fiumi, Signore, contro i fiumi si accende la tua ira o contro il mare è il tuo furore, quando tu monti sopra i tuoi cavalli, sopra i carri della tua vittoria?</span> <span class="verse"><a name="9">9</a>Tu estrai il tuo arco e ne sazi di saette la corda. Fai erompere la terra in torrenti;</span> <span class="verse"><a name="10">10</a>i monti ti vedono e tremano, un uragano di acque si riversa, l`abisso fa sentire la sua voce. In alto il sole tralascia di mostrarsi,</span> <span class="verse"><a name="11">11</a>e la luna resta nella sua dimora, fuggono al bagliore delle tue saette, allo splendore folgorante della tua lancia.</span> <span class="verse"><a name="12">12</a>Sdegnato attraversi la terra, adirato calpesti le genti.</span> <span class="verse"><a name="13">13</a>Sei uscito per salvare il tuo popolo, per salvare il tuo consacrato. Hai demolito la cima della casa dell`empio, l`hai scalzata fino alle fondamenta.</span> <span class="verse"><a name="14">14</a>Con i tuoi dardi hai trafitto il capo dei suoi guerrieri che irrompevano per disperdermi con la gioia di chi divora il povero di nascosto.</span> <span class="verse"><a name="15">15</a>Hai affogato nel mare i suoi cavalli nella melma di grandi acque.</span> <span class="verse"><a name="16">16</a>Ho udito e fremette il mio cuore, a tal voce tremò il mio labbro, la carie entra nelle mie ossa e sotto di me tremano i miei passi. Sospiro al giorno dell`angoscia che verrà contro il popolo che ci opprime.</span> <span class="verse"><a name="17">17</a>Il fico infatti non germoglierà, nessun prodotto daranno le viti, cesserà il raccolto dell`olivo, i campi non daranno più cibo, i greggi spariranno dagli ovili e le stalle rimarranno senza buoi.</span> <span class="verse"><a name="18">18</a>Ma io gioirò nel Signore, esulterò in Dio mio salvatore.</span> <span class="verse"><a name="19">19</a>Il Signore Dio è la mia forza, egli rende i miei piedi come quelli delle cerve e sulle alture mi fa camminare..</span> </p></div</div></div></body></html>