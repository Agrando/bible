<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/hos">Hosea</a> &gt <strong>Chapter 2</strong></div><p><span class="verse"><a name="1">1</a>Il numero degli Israeliti sarà come la sabbia del mare, che non si può misurare né contare. Invece di sentirsi dire: "Non siete mio popolo", saranno chiamati figli del Dio vivente.</span> <span class="verse"><a name="2">2</a>I figli di Giuda e i figli d`Israele si riuniranno insieme, si daranno un unico capo e saliranno dal proprio territorio, perchè grande sarà il giorno di Izreel!</span> <span class="verse"><a name="3">3</a>Dite ai vostri fratelli: "Popolo mio" e alle vostre sorelle: "Amata".</span> <span class="verse"><a name="4">4</a>Accusate vostra madre, accusatela, perchè essa non è più mia moglie e io non sono più suo marito! Si tolga dalla faccia i segni delle sue prostituzioni e i segni del suo adulterio dal suo petto;</span> <span class="verse"><a name="5">5</a>altrimenti la spoglierò tutta nuda e la renderò come quando nacque e la ridurrò a un deserto, come una terra arida, e la farò morire di sete.</span> <span class="verse"><a name="6">6</a>I suoi figli non li amerò, perchè sono figli di prostituzione.</span> <span class="verse"><a name="7">7</a>La loro madre si è prostituita, la loro genitrice si è coperta di vergogna. Essa ha detto: "Seguirò i miei amanti, che mi danno il mio pane e la mia acqua, la mia lana, il mio lino, il mio olio e le mie bevande".</span> <span class="verse"><a name="8">8</a>Perciò ecco, ti sbarrerò la strada di spine e ne cingerò il recinto di barriere e non ritroverà i suoi sentieri.</span> <span class="verse"><a name="9">9</a>Inseguirà i suoi amanti, ma non li raggiungerà, li cercherà senza trovarli. Allora dirà: "Ritornerò al mio marito di prima perchè ero più felice di ora".</span> <span class="verse"><a name="10">10</a>Non capì che io le davo grano, vino nuovo e olio e le prodigavo l`argento e l`oro che hanno usato per Baal.</span> <span class="verse"><a name="11">11</a>Perciò anch`io tornerò a riprendere il mio grano, a suo tempo, il mio vino nuovo nella sua stagione; ritirerò la lana e il lino che dovevan coprire le sue nudità.</span> <span class="verse"><a name="12">12</a>Scoprirò allora le sue vergogne agli occhi dei suoi amanti e nessuno la toglierà dalle mie mani.</span> <span class="verse"><a name="13">13</a>Farò cessare tutte le sue gioie, le feste, i noviluni, i sabati, tutte le sue solennità.</span> <span class="verse"><a name="14">14</a>Devasterò le sue viti e i suoi fichi, di cui essa diceva: "Ecco il dono che mi han dato i miei amanti". La ridurrò a una sterpaglia e a un pascolo di animali selvatici.</span> <span class="verse"><a name="15">15</a>Le farò scontare i giorni dei Baal, quando bruciava loro i profumi, si adornava di anelli e di collane e seguiva i suoi amanti mentre dimenticava me! - Oracolo del Signore.</span> <span class="verse"><a name="16">16</a>Perciò, ecco, la attirerò a me, la condurrò nel deserto e parlerò al suo cuore.</span> <span class="verse"><a name="17">17</a>Le renderò le sue vigne e trasformerò la valle di Acòr in porta di speranza. Là canterà come nei giorni della sua giovinezza, come quando uscì dal paese d`Egitto.</span> <span class="verse"><a name="18">18</a>E avverrà in quel giorno - oracolo del Signore - mi chiamerai: Marito mio, e non mi chiamerai più: Mio padrone.</span> <span class="verse"><a name="19">19</a>Le toglierò dalla bocca i nomi dei Baal, che non saranno più ricordati.</span> <span class="verse"><a name="20">20</a>In quel tempo farò per loro un`alleanza con le bestie della terra e gli uccelli del cielo e con i rettili del suolo; arco e spada e guerra eliminerò dal paese; e li farò riposare tranquilli.</span> <span class="verse"><a name="21">21</a>Ti farò mia sposa per sempre, ti farò mia sposa nella giustizia e nel diritto, nella benevolenza e nell`amore,</span> <span class="verse"><a name="22">22</a>ti fidanzerò con me nella fedeltà e tu conoscerai il Signore.</span> <span class="verse"><a name="23">23</a>E avverrà in quel giorno - oracolo del Signore - io risponderò al cielo ed esso risponderà alla terra;</span> <span class="verse"><a name="24">24</a>la terra risponderà con il grano, il vino nuovo e l`olio e questi risponderanno a Izreel.</span> <span class="verse"><a name="25">25</a>Io li seminerò di nuovo per me nel paese e amerò Non-amata; e a Non-mio-popolo dirò: Popolo mio, ed egli mi dirà: Mio Dio.</span> </p></div</div></div></body></html>