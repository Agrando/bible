<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/hos">Hosea</a> &gt <strong>Chapter 8</strong></div><p><span class="verse"><a name="1">1</a>Dá fiato alla tromba! Come un`aquila sulla casa del Signore... perchè hanno trasgredito la mia alleanza e rigettato la mia legge.</span> <span class="verse"><a name="2">2</a>Essi gridano verso di me: "Noi ti riconosciamo Dio d`Israele!".</span> <span class="verse"><a name="3">3</a>Ma Israele ha rigettato il bene: il nemico lo perseguiterà.</span> <span class="verse"><a name="4">4</a>Hanno creato dei re che io non ho designati; hanno scelto capi a mia insaputa. Con il loro argento e il loro oro si sono fatti idoli ma per loro rovina.</span> <span class="verse"><a name="5">5</a>Ripudio il tuo vitello, o Samaria! La mia ira divampa contro di loro; fino a quando non si potranno purificare</span> <span class="verse"><a name="6">6</a>i figli di Israele? Esso è opera di un artigiano, esso non è un dio: sarà ridotto in frantumi il vitello di Samaria.</span> <span class="verse"><a name="7">7</a>E poiché hanno seminato vento raccoglieranno tempesta. Il loro grano sarà senza spiga, se germoglia non darà farina, e se ne produce, la divoreranno gli stranieri.</span> <span class="verse"><a name="8">8</a>Israele è stato inghiottito: si trova ora in mezzo alle nazioni come un vaso spregevole.</span> <span class="verse"><a name="9">9</a>Essi sono saliti fino ad Assur, asino selvaggio, che si aggira solitario; Efraim si è acquistato degli amanti.</span> <span class="verse"><a name="10">10</a>Se ne acquistino pure fra le nazioni, io li metterò insieme e fra poco cesseranno di eleggersi re e governanti.</span> <span class="verse"><a name="11">11</a>Efraim ha moltiplicato gli altari, ma gli altari sono diventati per lui un`occasione di peccato.</span> <span class="verse"><a name="12">12</a>Ho scritto numerose leggi per lui, ma esse son considerate come una cosa straniera.</span> <span class="verse"><a name="13">13</a>Essi offrono sacrifici e ne mangiano le carni, ma il Signore non li gradisce; si ricorderà della loro iniquità e punirà i loro peccati: dovranno tornare in Egitto.</span> <span class="verse"><a name="14">14</a>Israele ha dimenticato il suo creatore, si è costruito palazzi; Giuda ha moltiplicato le sue fortezze. Ma io manderò il fuoco sulle loro città e divorerà le loro cittadelle.</span> </p></div</div></div></body></html>