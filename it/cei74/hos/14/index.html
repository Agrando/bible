<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/hos/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/hos">Hosea</a> &gt <strong>Chapter 14</strong></div><p><span class="verse"><a name="1">1</a>Samaria espierà, perchè si è ribellata al suo Dio. Periranno di spada, saranno sfracellati i bambini; le donne incinte sventrate.</span> <span class="verse"><a name="2">2</a>Torna dunque, Israele, al Signore tuo Dio, poichè hai inciampato nella tua iniquità.</span> <span class="verse"><a name="3">3</a>Preparate le parole da dire e tornate al Signore; ditegli: "Togli ogni iniquità: accetta ciò che è bene e ti offriremo il frutto delle nostre labbra.</span> <span class="verse"><a name="4">4</a>Assur non ci salverà, non cavalcheremo più su cavalli, nè chiameremo più dio nostro l`opera delle nostre mani, poichè presso di te l`orfano trova misericordia".</span> <span class="verse"><a name="5">5</a>Io li guarirò dalla loro infedeltà, li amerò di vero cuore, poichè la mia ira si è allontanata da loro.</span> <span class="verse"><a name="6">6</a>Sarò come rugiada per Israele; esso fiorirà come un giglio e metterà radici come un albero del Libano,</span> <span class="verse"><a name="7">7</a>si spanderanno i suoi germogli e avrà la bellezza dell`olivo e la fragranza del Libano.</span> <span class="verse"><a name="8">8</a>Ritorneranno a sedersi alla mia ombra, faranno rivivere il grano, coltiveranno le vigne, famose come il vino del Libano.</span> <span class="verse"><a name="9">9</a>Efraim, che ha ancora in comune con gl`idoli? Io l`esaudisco e veglio su di lui; io sono come un cipresso sempre verde, grazie a me si trova frutto.</span> <span class="verse"><a name="10">10</a>Chi è saggio comprenda queste cose, chi ha intelligenza le comprenda; poichè rette sono le vie del Signore, i giusti camminano in esse, mentre i malvagi v`inciampano.</span> </p></div</div></div></body></html>