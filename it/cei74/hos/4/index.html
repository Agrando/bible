<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/hos">Hosea</a> &gt <strong>Chapter 4</strong></div><p><span class="verse"><a name="1">1</a>Ascoltate la parola del Signore, o Israeliti, poichè il Signore ha un processo con gli abitanti del paese. Non c`è infatti sincerità né amore del prossimo, nè conoscenza di Dio nel paese.</span> <span class="verse"><a name="2">2</a>Si giura, si mentisce, si uccide, si ruba, si commette adulterio, si fa strage e si versa sangue su sangue.</span> <span class="verse"><a name="3">3</a>Per questo è in lutto il paese e chiunque vi abita langue insieme con gli animali della terra e con gli uccelli del cielo; perfino i pesci del mare periranno.</span> <span class="verse"><a name="4">4</a>Ma nessuno accusi, nessuno contesti; contro di te, sacerdote, muovo l`accusa.</span> <span class="verse"><a name="5">5</a>Tu inciampi di giorno e il profeta con te inciampa di notte e fai perire tua madre.</span> <span class="verse"><a name="6">6</a>Perisce il mio popolo per mancanza di conoscenza. Poichè tu rifiuti la conoscenza, rifiuterò te come mio sacerdote; hai dimenticato la legge del tuo Dio e io dimenticherò i tuoi figli.</span> <span class="verse"><a name="7">7</a>Tutti hanno peccato contro di me; cambierò la loro gloria in vituperio.</span> <span class="verse"><a name="8">8</a>Essi si nutrono del peccato del mio popolo e sono avidi della sua iniquità.</span> <span class="verse"><a name="9">9</a>Il popolo e il sacerdote avranno la stessa sorte; li punirò per la loro condotta, e li retribuirò dei loro misfatti.</span> <span class="verse"><a name="10">10</a>Mangeranno, ma non si sazieranno, si prostituiranno, ma non avranno prole, perchè hanno abbandonato il Signore per darsi alla prostituzione.</span> <span class="verse"><a name="11">11</a>Il vino e il mosto tolgono il senno.</span> <span class="verse"><a name="12">12</a>Il mio popolo consulta il suo pezzo di legno e il suo bastone gli dá il responso, poichè uno spirito di prostituzione li svia e si prostituiscono, allontanandosi dal loro Dio.</span> <span class="verse"><a name="13">13</a>Sulla cima dei monti fanno sacrifici e sui colli bruciano incensi sotto la quercia, i pioppi e i terebinti, perchè buona è la loro ombra. Perciò si prostituiscono le vostre figlie e le vostre nuore commettono adulterio.</span> <span class="verse"><a name="14">14</a>Non punirò le vostre figlie se si prostituiscono, nè le vostre nuore se commettono adulterio; poichè essi stessi si appartano con le prostitute e con le prostitute sacre offrono sacrifici; un popolo, che non comprende, va a precipizio.</span> <span class="verse"><a name="15">15</a>Se ti prostituisci tu, Israele, non si renda colpevole Giuda. Non andate a Gàlgala, non salite a Bet-Aven, non giurate per il Signore vivente.</span> <span class="verse"><a name="16">16</a>E poiché come giovenca ribelle si ribella Israele, forse potrà pascolarlo il Signore come agnello in luoghi aperti?</span> <span class="verse"><a name="17">17</a>Si è alleato agli idoli Efraim,</span> <span class="verse"><a name="18">18</a>si accompagna ai beoni; si son dati alla prostituzione, han preferito il disonore alla loro gloria.</span> <span class="verse"><a name="19">19</a>Un vento li travolgerà con le sue ali e si vergogneranno dei loro sacrifici.</span> </p></div</div></div></body></html>