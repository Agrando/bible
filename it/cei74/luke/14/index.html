<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 14</strong></div><p><span class="verse"><a name="1">1</a>Un sabato era entrato in casa di uno dei capi dei farisei per pranzare e la gente stava ad osservarlo.</span> <span class="verse"><a name="2">2</a>Davanti a lui stava un idropico.</span> <span class="verse"><a name="3">3</a>Rivolgendosi ai dottori della legge e ai farisei, Gesù disse: "E` lecito o no curare di sabato?".</span> <span class="verse"><a name="4">4</a>Ma essi tacquero. Egli lo prese per mano, lo guarì e lo congedò.</span> <span class="verse"><a name="5">5</a>Poi disse: "Chi di voi, se un asino o un bue gli cade nel pozzo, non lo tirerà subito fuori in giorno di sabato?".</span> <span class="verse"><a name="6">6</a>E non potevano rispondere nulla a queste parole.</span> <span class="verse"><a name="7">7</a>Osservando poi come gli invitati sceglievano i primi posti, disse loro una parabola:</span> <span class="verse"><a name="8">8</a>"Quando sei invitato a nozze da qualcuno, non metterti al primo posto, perché non ci sia un altro invitato più ragguardevole di te</span> <span class="verse"><a name="9">9</a>e colui che ha invitato te e lui venga a dirti: Cedigli il posto! Allora dovrai con vergogna occupare l`ultimo posto.</span> <span class="verse"><a name="10">10</a>Invece quando sei invitato, và a metterti all`ultimo posto, perché venendo colui che ti ha invitato ti dica: Amico, passa più avanti. Allora ne avrai onore davanti a tutti i commensali.</span> <span class="verse"><a name="11">11</a>Perché chiunque si esalta sarà umiliato, e chi si umilia sarà esaltato".</span> <span class="verse"><a name="12">12</a>Disse poi a colui che l`aveva invitato: "Quando offri un pranzo o una cena, non invitare i tuoi amici, né i tuoi fratelli, né i tuoi parenti, né i ricchi vicini, perché anch`essi non ti invitino a loro volta e tu abbia il contraccambio.</span> <span class="verse"><a name="13">13</a>Al contrario, quando dài un banchetto, invita poveri, storpi, zoppi, ciechi;</span> <span class="verse"><a name="14">14</a>e sarai beato perché non hanno da ricambiarti. Riceverai infatti la tua ricompensa alla risurrezione dei giusti".</span> <span class="verse"><a name="15">15</a>Uno dei commensali, avendo udito ciò, gli disse: "Beato chi mangerà il pane nel regno di Dio!".</span> <span class="verse"><a name="16">16</a>Gesù rispose: "Un uomo diede una grande cena e fece molti inviti.</span> <span class="verse"><a name="17">17</a>All`ora della cena, mandò il suo servo a dire agli invitati: Venite, è pronto.</span> <span class="verse"><a name="18">18</a>Ma tutti, all`unanimità, cominciarono a scusarsi. Il primo disse: Ho comprato un campo e devo andare a vederlo; ti prego, considerami giustificato.</span> <span class="verse"><a name="19">19</a>Un altro disse: Ho comprato cinque paia di buoi e vado a provarli; ti prego, considerami giustificato.</span> <span class="verse"><a name="20">20</a>Un altro disse: Ho preso moglie e perciò non posso venire.</span> <span class="verse"><a name="21">21</a>Al suo ritorno il servo riferì tutto questo al padrone. Allora il padrone di casa, irritato, disse al servo: Esci subito per le piazze e per le vie della città e conduci qui poveri, storpi, ciechi e zoppi.</span> <span class="verse"><a name="22">22</a>Il servo disse: Signore, è stato fatto come hai ordinato, ma c`è ancora posto.</span> <span class="verse"><a name="23">23</a>Il padrone allora disse al servo: Esci per le strade e lungo le siepi, spingili a entrare, perché la mia casa si riempia.</span> <span class="verse"><a name="24">24</a>Perché vi dico: Nessuno di quegli uomini che erano stati invitati assaggerà la mia cena".</span> <span class="verse"><a name="25">25</a>Siccome molta gente andava con lui, egli si voltò e disse:</span> <span class="verse"><a name="26">26</a>"Se uno viene a me e non odia suo padre, sua madre, la moglie, i figli, i fratelli, le sorelle e perfino la propria vita, non può essere mio discepolo.</span> <span class="verse"><a name="27">27</a>Chi non porta la propria croce e non viene dietro di me, non può essere mio discepolo.</span> <span class="verse"><a name="28">28</a>Chi di voi, volendo costruire una torre, non si siede prima a calcolarne la spesa, se ha i mezzi per portarla a compimento?</span> <span class="verse"><a name="29">29</a>Per evitare che, se getta le fondamenta e non può finire il lavoro, tutti coloro che vedono comincino a deriderlo, dicendo:</span> <span class="verse"><a name="30">30</a>Costui ha iniziato a costruire, ma non è stato capace di finire il lavoro.</span> <span class="verse"><a name="31">31</a>Oppure quale re, partendo in guerra contro un altro re, non siede prima a esaminare se può affrontare con diecimila uomini chi gli viene incontro con ventimila?</span> <span class="verse"><a name="32">32</a>Se no, mentre l`altro è ancora lontano, gli manda un`ambasceria per la pace.</span> <span class="verse"><a name="33">33</a>Così chiunque di voi non rinunzia a tutti i suoi averi, non può essere mio discepolo.</span> <span class="verse"><a name="34">34</a>Il sale è buono, ma se anche il sale perdesse il sapore, con che cosa lo si salerà?</span> <span class="verse"><a name="35">35</a>Non serve né per la terra né per il concime e così lo buttano via. Chi ha orecchi per intendere, intenda".</span> </p></div</div></div></body></html>