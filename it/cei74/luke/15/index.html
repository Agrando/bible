<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 15</strong></div><p><span class="verse"><a name="1">1</a>Si avvicinavano a lui tutti i pubblicani e i peccatori per ascoltarlo.</span> <span class="verse"><a name="2">2</a>I farisei e gli scribi mormoravano: "Costui riceve i peccatori e mangia con loro".</span> <span class="verse"><a name="3">3</a>Allora egli disse loro questa parabola:</span> <span class="verse"><a name="4">4</a>"Chi di voi se ha cento pecore e ne perde una, non lascia le novantanove nel deserto e va dietro a quella perduta, finché non la ritrova?</span> <span class="verse"><a name="5">5</a>Ritrovatala, se la mette in spalla tutto contento,</span> <span class="verse"><a name="6">6</a>va a casa, chiama gli amici e i vicini dicendo: Rallegratevi con me, perché ho trovato la mia pecora che era perduta.</span> <span class="verse"><a name="7">7</a>Così, vi dico, ci sarà più gioia in cielo per un peccatore convertito, che per novantanove giusti che non hanno bisogno di conversione.</span> <span class="verse"><a name="8">8</a>O quale donna, se ha dieci dramme e ne perde una, non accende la lucerna e spazza la casa e cerca attentamente finché non la ritrova?</span> <span class="verse"><a name="9">9</a>E dopo averla trovata, chiama le amiche e le vicine, dicendo: Rallegratevi con me, perché ho ritrovato la dramma che avevo perduta.</span> <span class="verse"><a name="10">10</a>Così, vi dico, c`è gioia davanti agli angeli di Dio per un solo peccatore che si converte".</span> <span class="verse"><a name="11">11</a>Disse ancora: "Un uomo aveva due figli.</span> <span class="verse"><a name="12">12</a>Il più giovane disse al padre: Padre, dammi la parte del patrimonio che mi spetta. E il padre divise tra loro le sostanze.</span> <span class="verse"><a name="13">13</a>Dopo non molti giorni, il figlio più giovane, raccolte le sue cose, partì per un paese lontano e là sperperò le sue sostanze vivendo da dissoluto.</span> <span class="verse"><a name="14">14</a>Quando ebbe speso tutto, in quel paese venne una grande carestia ed egli cominciò a trovarsi nel bisogno.</span> <span class="verse"><a name="15">15</a>Allora andò e si mise a servizio di uno degli abitanti di quella regione, che lo mandò nei campi a pascolare i porci.</span> <span class="verse"><a name="16">16</a>Avrebbe voluto saziarsi con le carrube che mangiavano i porci; ma nessuno gliene dava.</span> <span class="verse"><a name="17">17</a>Allora rientrò in se stesso e disse: Quanti salariati in casa di mio padre hanno pane in abbondanza e io qui muoio di fame!</span> <span class="verse"><a name="18">18</a>Mi leverò e andrò da mio padre e gli dirò: Padre, ho peccato contro il Cielo e contro di te;</span> <span class="verse"><a name="19">19</a>non sono più degno di esser chiamato tuo figlio. Trattami come uno dei tuoi garzoni.</span> <span class="verse"><a name="20">20</a>Partì e si incamminò verso suo padre. Quando era ancora lontano, il padre lo vide e commosso gli corse incontro, gli si gettò al collo e lo baciò.</span> <span class="verse"><a name="21">21</a>Il figlio gli disse: Padre, ho peccato contro il Cielo e contro di te; non sono più degno di esser chiamato tuo figlio.</span> <span class="verse"><a name="22">22</a>Ma il padre disse ai servi: Presto, portate qui il vestito più bello e rivestitelo, mettetegli l`anello al dito e i calzari ai piedi.</span> <span class="verse"><a name="23">23</a>Portate il vitello grasso, ammazzatelo, mangiamo e facciamo festa,</span> <span class="verse"><a name="24">24</a>perché questo mio figlio era morto ed è tornato in vita, era perduto ed è stato ritrovato. E cominciarono a far festa.</span> <span class="verse"><a name="25">25</a>Il figlio maggiore si trovava nei campi. Al ritorno, quando fu vicino a casa, udì la musica e le danze;</span> <span class="verse"><a name="26">26</a>chiamò un servo e gli domandò che cosa fosse tutto ciò.</span> <span class="verse"><a name="27">27</a>Il servo gli rispose: E` tornato tuo fratello e il padre ha fatto ammazzare il vitello grasso, perché lo ha riavuto sano e salvo.</span> <span class="verse"><a name="28">28</a>Egli si indignò, e non voleva entrare. Il padre allora uscì a pregarlo.</span> <span class="verse"><a name="29">29</a>Ma lui rispose a suo padre: Ecco, io ti servo da tanti anni e non ho mai trasgredito un tuo comando, e tu non mi hai dato mai un capretto per far festa con i miei amici.</span> <span class="verse"><a name="30">30</a>Ma ora che questo tuo figlio che ha divorato i tuoi averi con le prostitute è tornato, per lui hai ammazzato il vitello grasso.</span> <span class="verse"><a name="31">31</a>Gli rispose il padre: Figlio, tu sei sempre con me e tutto ciò che è mio è tuo;</span> <span class="verse"><a name="32">32</a>ma bisognava far festa e rallegrarsi, perché questo tuo fratello era morto ed è tornato in vita, era perduto ed è stato ritrovato".</span> </p></div</div></div></body></html>