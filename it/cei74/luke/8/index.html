<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 8</strong></div><p><span class="verse"><a name="1">1</a>In seguito egli se ne andava per le città e i villaggi, predicando e annunziando la buona novella del regno di Dio.</span> <span class="verse"><a name="2">2</a>C`erano con lui i Dodici e alcune donne che erano state guarite da spiriti cattivi e da infermità: Maria di Màgdala, dalla quale erano usciti sette demòni,</span> <span class="verse"><a name="3">3</a>Giovanna, moglie di Cusa, amministratore di Erode, Susanna e molte altre, che li assistevano con i loro beni.</span> <span class="verse"><a name="4">4</a>Poiché una gran folla si radunava e accorreva a lui gente da ogni città, disse con una parabola:</span> <span class="verse"><a name="5">5</a>"Il seminatore uscì a seminare la sua semente. Mentre seminava, parte cadde lungo la strada e fu calpestata, e gli uccelli del cielo la divorarono.</span> <span class="verse"><a name="6">6</a>Un`altra parte cadde sulla pietra e appena germogliata inaridì per mancanza di umidità.</span> <span class="verse"><a name="7">7</a>Un`altra cadde in mezzo alle spine e le spine, cresciute insieme con essa, la soffocarono.</span> <span class="verse"><a name="8">8</a>Un`altra cadde sulla terra buona, germogliò e fruttò cento volte tanto". Detto questo, esclamò: "Chi ha orecchi per intendere, intenda!".</span> <span class="verse"><a name="9">9</a>I suoi discepoli lo interrogarono sul significato della parabola.</span> <span class="verse"><a name="10">10</a>Ed egli disse: "A voi è dato conoscere i misteri del regno di Dio, ma agli altri solo in parabole, perchè vedendo non vedano e udendo non intendano.</span> <span class="verse"><a name="11">11</a>Il significato della parabola è questo: Il seme è la parola di Dio.</span> <span class="verse"><a name="12">12</a>I semi caduti lungo la strada sono coloro che l`hanno ascoltata, ma poi viene il diavolo e porta via la parola dai loro cuori, perché non credano e così siano salvati.</span> <span class="verse"><a name="13">13</a>Quelli sulla pietra sono coloro che, quando ascoltano, accolgono con gioia la parola, ma non hanno radice; credono per un certo tempo, ma nell`ora della tentazione vengono meno.</span> <span class="verse"><a name="14">14</a>Il seme caduto in mezzo alle spine sono coloro che, dopo aver ascoltato, strada facendo si lasciano sopraffare dalle preoccupazioni, dalla ricchezza e dai piaceri della vita e non giungono a maturazione.</span> <span class="verse"><a name="15">15</a>Il seme caduto sulla terra buona sono coloro che, dopo aver ascoltato la parola con cuore buono e perfetto, la custodiscono e producono frutto con la loro perseveranza.</span> <span class="verse"><a name="16">16</a>Nessuno accende una lampada e la copre con un vaso o la pone sotto un letto; la pone invece su un lampadario, perché chi entra veda la luce.</span> <span class="verse"><a name="17">17</a>Non c`è nulla di nascosto che non debba essere manifestato, nulla di segreto che non debba essere conosciuto e venire in piena luce.</span> <span class="verse"><a name="18">18</a>Fate attenzione dunque a come ascoltate; perché a chi ha sarà dato, ma a chi non ha sarà tolto anche ciò che crede di avere".</span> <span class="verse"><a name="19">19</a>Un giorno andarono a trovarlo la madre e i fratelli, ma non potevano avvicinarlo a causa della folla.</span> <span class="verse"><a name="20">20</a>Gli fu annunziato: "Tua madre e i tuoi fratelli sono qui fuori e desiderano vederti".</span> <span class="verse"><a name="21">21</a>Ma egli rispose: "Mia madre e miei fratelli sono coloro che ascoltano la parola di Dio e la mettono in pratica".</span> <span class="verse"><a name="22">22</a>Un giorno salì su una barca con i suoi discepoli e disse: "Passiamo all`altra riva del lago". Presero il largo.</span> <span class="verse"><a name="23">23</a>Ora, mentre navigavano, egli si addormentò. Un turbine di vento si abbattè sul lago, imbarcavano acqua ed erano in pericolo.</span> <span class="verse"><a name="24">24</a>Accostatisi a lui, lo svegliarono dicendo: "Maestro, maestro, siamo perduti!". E lui, destatosi, sgridò il vento e i flutti minacciosi; essi cessarono e si fece bonaccia.</span> <span class="verse"><a name="25">25</a>Allora disse loro: "Dov`è la vostra fede?". Essi intimoriti e meravigliati si dicevano l`un l`altro: "Chi è dunque costui che dá ordini ai venti e all`acqua e gli obbediscono?".</span> <span class="verse"><a name="26">26</a>Approdarono nella regione dei Gerasèni, che sta di fronte alla Galilea.</span> <span class="verse"><a name="27">27</a>Era appena sceso a terra, quando gli venne incontro un uomo della città posseduto dai demòni.Da molto tempo non portava vestiti, né abitava in casa, ma nei sepolcri.</span> <span class="verse"><a name="28">28</a>Alla vista di Gesù gli si gettò ai piedi urlando e disse a gran voce: "Che vuoi da me, Gesù, Figlio del Dio Altissimo? Ti prego, non tormentarmi!".</span> <span class="verse"><a name="29">29</a>Gesù infatti stava ordinando allo spirito immondo di uscire da quell`uomo. Molte volte infatti s`era impossessato di lui; allora lo legavano con catene e lo custodivano in ceppi, ma egli spezzava i legami e veniva spinto dal demonio in luoghi deserti.</span> <span class="verse"><a name="30">30</a>Gesù gli domandò: "Qual è il tuo nome?". Rispose: "Legione", perché molti demòni erano entrati in lui.</span> <span class="verse"><a name="31">31</a>E lo supplicavano che non ordinasse loro di andarsene nell`abisso.</span> <span class="verse"><a name="32">32</a>Vi era là un numeroso branco di porci che pascolavano sul monte. Lo pregarono che concedesse loro di entrare nei porci; ed egli lo permise.</span> <span class="verse"><a name="33">33</a>I demòni uscirono dall`uomo ed entrarono nei porci e quel branco corse a gettarsi a precipizio dalla rupe nel lago e annegò.</span> <span class="verse"><a name="34">34</a>Quando videro ciò che era accaduto, i mandriani fuggirono e portarono la notizia nella città e nei villaggi.</span> <span class="verse"><a name="35">35</a>La gente uscì per vedere l`accaduto, arrivarono da Gesù e trovarono l`uomo dal quale erano usciti i demòni vestito e sano di mente, che sedeva ai piedi di Gesù; e furono presi da spavento.</span> <span class="verse"><a name="36">36</a>Quelli che erano stati spettatori riferirono come l`indemoniato era stato guarito.</span> <span class="verse"><a name="37">37</a>Allora tutta la popolazione del territorio dei Gerasèni gli chiese che si allontanasse da loro, perché avevano molta paura. Gesù, salito su una barca, tornò indietro.</span> <span class="verse"><a name="38">38</a>L`uomo dal quale erano usciti i demòni gli chiese di restare con lui, ma egli lo congedò dicendo:</span> <span class="verse"><a name="39">39</a>"Torna a casa tua e racconta quello che Dio ti ha fatto". L`uomo se ne andò, proclamando per tutta la città quello che Gesù gli aveva fatto.</span> <span class="verse"><a name="40">40</a>Al suo ritorno, Gesù fu accolto dalla folla, poiché tutti erano in attesa di lui.</span> <span class="verse"><a name="41">41</a>Ed ecco venne un uomo di nome Giàiro, che era capo della sinagoga: gettatosi ai piedi di Gesù, lo pregava di recarsi a casa sua,</span> <span class="verse"><a name="42">42</a>perché aveva un`unica figlia, di circa dodici anni, che stava per morire. Durante il cammino, le folle gli si accalcavano attorno.</span> <span class="verse"><a name="43">43</a>Una donna che soffriva di emorragia da dodici anni, e che nessuno era riuscito a guarire,</span> <span class="verse"><a name="44">44</a>gli si avvicinò alle spalle e gli toccò il lembo del mantello e subito il flusso di sangue si arrestò.</span> <span class="verse"><a name="45">45</a>Gesù disse: "Chi mi ha toccato?". Mentre tutti negavano, Pietro disse: "Maestro, la folla ti stringe da ogni parte e ti schiaccia".</span> <span class="verse"><a name="46">46</a>Ma Gesù disse: "Qualcuno mi ha toccato. Ho sentito che una forza è uscita da me".</span> <span class="verse"><a name="47">47</a>Allora la donna, vedendo che non poteva rimanere nascosta, si fece avanti tremando e, gettatasi ai suoi piedi, dichiarò davanti a tutto il popolo il motivo per cui l`aveva toccato, e come era stata subito guarita.</span> <span class="verse"><a name="48">48</a>Egli le disse: "Figlia, la tua fede ti ha salvata, và in pace!".</span> <span class="verse"><a name="49">49</a>Stava ancora parlando quando venne uno della casa del capo della sinagoga a dirgli: "Tua figlia è morta, non disturbare più il maestro".</span> <span class="verse"><a name="50">50</a>Ma Gesù che aveva udito rispose: "Non temere, soltanto abbi fede e sarà salvata".</span> <span class="verse"><a name="51">51</a>Giunto alla casa, non lasciò entrare nessuno con sé, all`infuori di Pietro, Giovanni e Giacomo e il padre e la madre della fanciulla.</span> <span class="verse"><a name="52">52</a>Tutti piangevano e facevano il lamento su di lei. Gesù disse: "Non piangete, perché non è morta, ma dorme".</span> <span class="verse"><a name="53">53</a>Essi lo deridevano, sapendo che era morta,</span> <span class="verse"><a name="54">54</a>ma egli, prendendole la mano, disse ad alta voce: "Fanciulla, alzati!".</span> <span class="verse"><a name="55">55</a>Il suo spirito ritornò in lei ed ella si alzò all`istante. Egli ordinò di darle da mangiare.</span> <span class="verse"><a name="56">56</a>I genitori ne furono sbalorditi, ma egli raccomandò loro di non raccontare a nessuno ciò che era accaduto.</span> </p></div</div></div></body></html>