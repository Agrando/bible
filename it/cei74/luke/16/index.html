<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 16</strong></div><p><span class="verse"><a name="1">1</a>Diceva anche ai discepoli: "C`era un uomo ricco che aveva un amministratore, e questi fu accusato dinanzi a lui di sperperare i suoi averi.</span> <span class="verse"><a name="2">2</a>Lo chiamò e gli disse: Che è questo che sento dire di te? Rendi conto della tua amministrazione, perché non puoi più essere amministratore.</span> <span class="verse"><a name="3">3</a>L`amministratore disse tra sé: Che farò ora che il mio padrone mi toglie l`amministrazione? Zappare, non ho forza, mendicare, mi vergogno.</span> <span class="verse"><a name="4">4</a>So io che cosa fare perché, quando sarò stato allontanato dall`amministrazione, ci sia qualcuno che mi accolga in casa sua.</span> <span class="verse"><a name="5">5</a>Chiamò uno per uno i debitori del padrone e disse al primo:</span> <span class="verse"><a name="6">6</a>Tu quanto devi al mio padrone? Quello rispose: Cento barili d`olio. Gli disse: Prendi la tua ricevuta, siediti e scrivi subito cinquanta.</span> <span class="verse"><a name="7">7</a>Poi disse a un altro: Tu quanto devi? Rispose: Cento misure di grano. Gli disse: Prendi la tua ricevuta e scrivi ottanta.</span> <span class="verse"><a name="8">8</a>Il padrone lodò quell`amministratore disonesto, perché aveva agito con scaltrezza. I figli di questo mondo, infatti, verso i loro pari sono più scaltri dei figli della luce.</span> <span class="verse"><a name="9">9</a>Ebbene, io vi dico: Procuratevi amici con la iniqua ricchezza, perché, quand`essa verrà a mancare, vi accolgano nelle dimore eterne.</span> <span class="verse"><a name="10">10</a>Chi è fedele nel poco, è fedele anche nel molto; e chi è disonesto nel poco, è disonesto anche nel molto.</span> <span class="verse"><a name="11">11</a>Se dunque non siete stati fedeli nella iniqua ricchezza, chi vi affiderà quella vera?</span> <span class="verse"><a name="12">12</a>E se non siete stati fedeli nella ricchezza altrui, chi vi darà la vostra?</span> <span class="verse"><a name="13">13</a>Nessun servo può servire a due padroni: o odierà l`uno e amerà l`altro oppure si affezionerà all`uno e disprezzerà l`altro. Non potete servire a Dio e a mammona".</span> <span class="verse"><a name="14">14</a>I farisei, che erano attaccati al denaro, ascoltavano tutte queste cose e si beffavano di lui.</span> <span class="verse"><a name="15">15</a>Egli disse: "Voi vi ritenete giusti davanti agli uomini, ma Dio conosce i vostri cuori: ciò che è esaltato fra gli uomini è cosa detestabile davanti a Dio.</span> <span class="verse"><a name="16">16</a>La Legge i Profeti fino a Giovanni; da allora in poi viene annunziato il regno di Dio e ognuno si sforza per entrarvi.</span> <span class="verse"><a name="17">17</a>E` più facile che abbiano fine il cielo e la terra, anziché cada un solo trattino della Legge.</span> <span class="verse"><a name="18">18</a>Chiunque ripudia la propria moglie e ne sposa un`altra, commette adulterio; chi sposa una donna ripudiata dal marito, commette adulterio.</span> <span class="verse"><a name="19">19</a>C`era un uomo ricco, che vestiva di porpora e di bisso e tutti i giorni banchettava lautamente.</span> <span class="verse"><a name="20">20</a>Un mendicante, di nome Lazzaro, giaceva alla sua porta, coperto di piaghe,</span> <span class="verse"><a name="21">21</a>bramoso di sfamarsi di quello che cadeva dalla mensa del ricco. Perfino i cani venivano a leccare le sue piaghe.</span> <span class="verse"><a name="22">22</a>Un giorno il povero morì e fu portato dagli angeli nel seno di Abramo. Morì anche il ricco e fu sepolto.</span> <span class="verse"><a name="23">23</a>Stando nell`inferno tra i tormenti, levò gli occhi e vide di lontano Abramo e Lazzaro accanto a lui.</span> <span class="verse"><a name="24">24</a>Allora gridando disse: Padre Abramo, abbi pietà di me e manda Lazzaro a intingere nell`acqua la punta del dito e bagnarmi la lingua, perché questa fiamma mi tortura.</span> <span class="verse"><a name="25">25</a>Ma Abramo rispose: Figlio, ricordati che hai ricevuto i tuoi beni durante la vita e Lazzaro parimenti i suoi mali; ora invece lui è consolato e tu sei in mezzo ai tormenti.</span> <span class="verse"><a name="26">26</a>Per di più, tra noi e voi è stabilito un grande abisso: coloro che di qui vogliono passare da voi non possono, né di costì si può attraversare fino a noi.</span> <span class="verse"><a name="27">27</a>E quegli replicò: Allora, padre, ti prego di mandarlo a casa di mio padre,</span> <span class="verse"><a name="28">28</a>perché ho cinque fratelli. Li ammonisca, perché non vengano anch`essi in questo luogo di tormento.</span> <span class="verse"><a name="29">29</a>Ma Abramo rispose: Hanno Mosè e i Profeti; ascoltino loro.</span> <span class="verse"><a name="30">30</a>E lui: No, padre Abramo, ma se qualcuno dai morti andrà da loro, si ravvederanno.</span> <span class="verse"><a name="31">31</a>Abramo rispose: Se non ascoltano Mosè e i Profeti, neanche se uno risuscitasse dai morti sarebbero persuasi".</span> </p></div</div></div></body></html>