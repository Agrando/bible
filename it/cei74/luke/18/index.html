<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 18</strong></div><p><span class="verse"><a name="1">1</a>Disse loro una parabola sulla necessità di pregare sempre, senza stancarsi:</span> <span class="verse"><a name="2">2</a>"C`era in una città un giudice, che non temeva Dio e non aveva riguardo per nessuno.</span> <span class="verse"><a name="3">3</a>In quella città c`era anche una vedova, che andava da lui e gli diceva: Fammi giustizia contro il mio avversario.</span> <span class="verse"><a name="4">4</a>Per un certo tempo egli non volle; ma poi disse tra sé: Anche se non temo Dio e non ho rispetto di nessuno,</span> <span class="verse"><a name="5">5</a>poiché questa vedova è così molesta le farò giustizia, perché non venga continuamente a importunarmi".</span> <span class="verse"><a name="6">6</a>E il Signore soggiunse: "Avete udito ciò che dice il giudice disonesto.</span> <span class="verse"><a name="7">7</a>E Dio non farà giustizia ai suoi eletti che gridano giorno e notte verso di lui? Li farà a lungo aspettare?</span> <span class="verse"><a name="8">8</a>Vi dico che farà loro giustizia prontamente. Ma il Figlio dell`uomo, quando verrà, troverà la fede sulla terra?".</span> <span class="verse"><a name="9">9</a>Disse ancora questa parabola per alcuni che presumevano di esser giusti e disprezzavano gli altri:</span> <span class="verse"><a name="10">10</a>"Due uomini salirono al tempio a pregare: uno era fariseo e l`altro pubblicano.</span> <span class="verse"><a name="11">11</a>Il fariseo, stando in piedi, pregava così tra sé: O Dio, ti ringrazio che non sono come gli altri uomini, ladri, ingiusti, adùlteri, e neppure come questo pubblicano.</span> <span class="verse"><a name="12">12</a>Digiuno due volte la settimana e pago le decime di quanto possiedo.</span> <span class="verse"><a name="13">13</a>Il pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: O Dio, abbi pietà di me peccatore.</span> <span class="verse"><a name="14">14</a>Io vi dico: questi tornò a casa sua giustificato, a differenza dell`altro, perché chi si esalta sarà umiliato e chi si umilia sarà esaltato".</span> <span class="verse"><a name="15">15</a>Gli presentavano anche i bambini perché li accarezzasse, ma i discepoli, vedendo ciò, li rimproveravano.</span> <span class="verse"><a name="16">16</a>Allora Gesù li fece venire avanti e disse: "Lasciate che i bambini vengano a me, non glielo impedite perché a chi è come loro appartiene il regno di Dio.</span> <span class="verse"><a name="17">17</a>In verità vi dico: Chi non accoglie il regno di Dio come un bambino, non vi entrerà".</span> <span class="verse"><a name="18">18</a>Un notabile lo interrogò: "Maestro buono, che devo fare per ottenere la vita eterna?".</span> <span class="verse"><a name="19">19</a>Gesù gli rispose: "Perché mi dici buono? Nessuno è buono, se non uno solo, Dio.</span> <span class="verse"><a name="20">20</a>Tu conosci i comandamenti: Non commettere adulterio, non uccidere, non rubare, non testimoniare il falso, onora tuo padre e tua madre".</span> <span class="verse"><a name="21">21</a>Costui disse: "Tutto questo l`ho osservato fin dalla mia giovinezza".</span> <span class="verse"><a name="22">22</a>Udito ciò, Gesù gli disse: "Una cosa ancora ti manca: vendi tutto quello che hai, distribuiscilo ai poveri e avrai un tesoro nei cieli; poi vieni e seguimi".</span> <span class="verse"><a name="23">23</a>Ma quegli, udite queste parole, divenne assai triste, perché era molto ricco.</span> <span class="verse"><a name="24">24</a>Quando Gesù lo vide, disse: "Quant`è difficile, per coloro che possiedono ricchezze entrare nel regno di Dio.</span> <span class="verse"><a name="25">25</a>E` più facile per un cammello passare per la cruna di un ago che per un ricco entrare nel regno di Dio!".</span> <span class="verse"><a name="26">26</a>Quelli che ascoltavano dissero: "Allora chi potrà essere salvato?".</span> <span class="verse"><a name="27">27</a>Rispose: "Ciò che è impossibile agli uomini, è possibile a Dio".</span> <span class="verse"><a name="28">28</a>Pietro allora disse: "Noi abbiamo lasciato tutte le nostre cose e ti abbiamo seguito".</span> <span class="verse"><a name="29">29</a>Ed egli rispose: "In verità vi dico, non c`è nessuno che abbia lasciato casa o moglie o fratelli o genitori o figli per il regno di Dio,</span> <span class="verse"><a name="30">30</a>che non riceva molto di più nel tempo presente e la vita eterna nel tempo che verrà".</span> <span class="verse"><a name="31">31</a>Poi prese con sé i Dodici e disse loro: "Ecco, noi andiamo a Gerusalemme, e tutto ciò che fu scritto dai profeti riguardo al Figlio dell`uomo si compirà.</span> <span class="verse"><a name="32">32</a>Sarà consegnato ai pagani, schernito, oltraggiato, coperto di sputi</span> <span class="verse"><a name="33">33</a>e, dopo averlo flagellato, lo uccideranno e il terzo giorno risorgerà".</span> <span class="verse"><a name="34">34</a>Ma non compresero nulla di tutto questo; quel parlare restava oscuro per loro e non capivano ciò che egli aveva detto.</span> <span class="verse"><a name="35">35</a>Mentre si avvicinava a Gerico, un cieco era seduto a mendicare lungo la strada.</span> <span class="verse"><a name="36">36</a>Sentendo passare la gente, domandò che cosa accadesse.</span> <span class="verse"><a name="37">37</a>Gli risposero: "Passa Gesù il Nazareno!".</span> <span class="verse"><a name="38">38</a>Allora incominciò a gridare: "Gesù, figlio di Davide, abbi pietà di me!".</span> <span class="verse"><a name="39">39</a>Quelli che camminavano avanti lo sgridavano, perché tacesse; ma lui continuava ancora più forte: "Figlio di Davide, abbi pietà di me!".</span> <span class="verse"><a name="40">40</a>Gesù allora si fermò e ordinò che glielo conducessero. Quando gli fu vicino, gli domandò:</span> <span class="verse"><a name="41">41</a>"Che vuoi che io faccia per te?". Egli rispose: "Signore, che io riabbia la vista".</span> <span class="verse"><a name="42">42</a>E Gesù gli disse: "Abbi di nuovo la vista! La tua fede ti ha salvato".</span> <span class="verse"><a name="43">43</a>Subito ci vide di nuovo e cominciò a seguirlo lodando Dio. E tutto il popolo, alla vista di ciò, diede lode a Dio.</span> </p></div</div></div></body></html>