<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 1</strong></div><p><span class="verse"><a name="1">1</a>Poiché molti han posto mano a stendere un racconto degli avvenimenti successi tra di noi,</span> <span class="verse"><a name="2">2</a>come ce li hanno trasmessi coloro che ne furono testimoni fin da principio e divennero ministri della parola,</span> <span class="verse"><a name="3">3</a>così ho deciso anch`io di fare ricerche accurate su ogni circostanza fin dagli inizi e di scriverne per te un resoconto ordinato, illustre Teòfilo,</span> <span class="verse"><a name="4">4</a>perché ti possa rendere conto della solidità degli insegnamenti che hai ricevuto.</span> <span class="verse"><a name="5">5</a>Al tempo di Erode, re della Giudea, c`era un sacerdote chiamato Zaccaria, della classe di Abìa, e aveva in moglie una discendente di Aronne chiamata Elisabetta.</span> <span class="verse"><a name="6">6</a>Erano giusti davanti a Dio, osservavano irreprensibili tutte le leggi e le prescrizioni del Signore.</span> <span class="verse"><a name="7">7</a>Ma non avevano figli, perché Elisabetta era sterile e tutti e due erano avanti negli anni.</span> <span class="verse"><a name="8">8</a>Mentre Zaccaria officiava davanti al Signore nel turno della sua classe,</span> <span class="verse"><a name="9">9</a>secondo l`usanza del servizio sacerdotale, gli toccò in sorte di entrare nel tempio per fare l`offerta dell`incenso.</span> <span class="verse"><a name="10">10</a>Tutta l`assemblea del popolo pregava fuori nell`ora dell`incenso.</span> <span class="verse"><a name="11">11</a>Allora gli apparve un angelo del Signore, ritto alla destra dell`altare dell`incenso.</span> <span class="verse"><a name="12">12</a>Quando lo vide, Zaccaria si turbò e fu preso da timore.</span> <span class="verse"><a name="13">13</a>Ma l`angelo gli disse: "Non temere, Zaccaria, la tua preghiera è stata esaudita e tua moglie Elisabetta ti darà un figlio, che chiamerai Giovanni.</span> <span class="verse"><a name="14">14</a>Avrai gioia ed esultanza e molti si rallegreranno della sua nascita,</span> <span class="verse"><a name="15">15</a>poiché egli sarà grande davanti al Signore; non berrà vino né bevande inebrianti, sarà pieno di Spirito Santo fin dal seno di sua madre</span> <span class="verse"><a name="16">16</a>e ricondurrà molti figli d`Israele al Signore loro Dio.</span> <span class="verse"><a name="17">17</a>Gli camminerà innanzi con lo spirito e la forza di Elia, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto".</span> <span class="verse"><a name="18">18</a>Zaccaria disse all`angelo: "Come posso conoscere questo? Io sono vecchio e mia moglie è avanzata negli anni".</span> <span class="verse"><a name="19">19</a>L`angelo gli rispose: "Io sono Gabriele che sto al cospetto di Dio e sono stato mandato a parlarti e a portarti questo lieto annunzio.</span> <span class="verse"><a name="20">20</a>Ed ecco, sarai muto e non potrai parlare fino al giorno in cui queste cose avverranno, perché non hai creduto alle mie parole, le quali si adempiranno a loro tempo".</span> <span class="verse"><a name="21">21</a>Intanto il popolo stava in attesa di Zaccaria, e si meravigliava per il suo indugiare nel tempio.</span> <span class="verse"><a name="22">22</a>Quando poi uscì e non poteva parlare loro, capirono che nel tempio aveva avuto una visione. Faceva loro dei cenni e restava muto.</span> <span class="verse"><a name="23">23</a>Compiuti i giorni del suo servizio, tornò a casa.</span> <span class="verse"><a name="24">24</a>Dopo quei giorni Elisabetta, sua moglie, concepì e si tenne nascosta per cinque mesi e diceva:</span> <span class="verse"><a name="25">25</a>"Ecco che cosa ha fatto per me il Signore, nei giorni in cui si è degnato di togliere la mia vergogna tra gli uomini".</span> <span class="verse"><a name="26">26</a>Nel sesto mese, l`angelo Gabriele fu mandato da Dio in una città della Galilea, chiamata Nazaret,</span> <span class="verse"><a name="27">27</a>a una vergine, promessa sposa di un uomo della casa di Davide, chiamato Giuseppe. La vergine si chiamava Maria.</span> <span class="verse"><a name="28">28</a>Entrando da lei, disse: "Ti saluto, o piena di grazia, il Signore è con te".</span> <span class="verse"><a name="29">29</a>A queste parole ella rimase turbata e si domandava che senso avesse un tale saluto.</span> <span class="verse"><a name="30">30</a>L`angelo le disse: "Non temere, Maria, perché hai trovato grazia presso Dio.</span> <span class="verse"><a name="31">31</a>Ecco concepirai un figlio, lo darai alla luce e lo chiamerai Gesù.</span> <span class="verse"><a name="32">32</a>Sarà grande e chiamato Figlio dell`Altissimo; il Signore Dio gli darà il trono di Davide suo padre</span> <span class="verse"><a name="33">33</a>e regnerà per sempre sulla casa di Giacobbe e il suo regno non avrà fine".</span> <span class="verse"><a name="34">34</a>Allora Maria disse all`angelo: "Come è possibile? Non conosco uomo".</span> <span class="verse"><a name="35">35</a>Le rispose l`angelo: "Lo Spirito Santo scenderà su di te, su te stenderà la sua ombra la potenza dell`Altissimo. Colui che nascerà sarà dunque santo e chiamato Figlio di Dio.</span> <span class="verse"><a name="36">36</a>Vedi: anche Elisabetta, tua parente, nella sua vecchiaia, ha concepito un figlio e questo è il sesto mese per lei, che tutti dicevano sterile:</span> <span class="verse"><a name="37">37</a>nulla è impossibile a Dio ".</span> <span class="verse"><a name="38">38</a>Allora Maria disse: "Eccomi, sono la serva del Signore, avvenga di me quello che hai detto". E l`angelo partì da lei.</span> <span class="verse"><a name="39">39</a>In quei giorni Maria si mise in viaggio verso la montagna e raggiunse in fretta una città di Giuda.</span> <span class="verse"><a name="40">40</a>Entrata nella casa di Zaccaria, salutò Elisabetta.</span> <span class="verse"><a name="41">41</a>Appena Elisabetta ebbe udito il saluto di Maria, il bambino le sussultò nel grembo. Elisabetta fu piena di Spirito Santo</span> <span class="verse"><a name="42">42</a>ed esclamò a gran voce: "Benedetta tu fra le donne e benedetto il frutto del tuo grembo!</span> <span class="verse"><a name="43">43</a>A che debbo che la madre del mio Signore venga a me?</span> <span class="verse"><a name="44">44</a>Ecco, appena la voce del tuo saluto è giunta ai miei orecchi, il bambino ha esultato di gioia nel mio grembo.</span> <span class="verse"><a name="45">45</a>E beata colei che ha creduto nell`adempimento delle parole del Signore".</span> <span class="verse"><a name="46">46</a>Allora Maria disse: " L`anima mia magnifica il Signore</span> <span class="verse"><a name="47">47</a>e il mio spirito esulta in Dio, mio salvatore,</span> <span class="verse"><a name="48">48</a>perché ha guardato l`umiltà della sua serva. D`ora in poi tutte le generazioni mi chiameranno beata.</span> <span class="verse"><a name="49">49</a>Grandi cose ha fatto in me l`Onnipotente e Santo è il suo nome:</span> <span class="verse"><a name="50">50</a>di generazione in generazione la sua misericordia si stende su quelli che lo temono.</span> <span class="verse"><a name="51">51</a>Ha spiegato la potenza del suo braccio, ha disperso i superbi nei pensieri del loro cuore;</span> <span class="verse"><a name="52">52</a>ha rovesciato i potenti dai troni, ha innalzato gli umili;</span> <span class="verse"><a name="53">53</a>ha ricolmato di beni gli affamati, ha rimandato i ricchi a mani vuote.</span> <span class="verse"><a name="54">54</a>Ha soccorso Israele, suo servo, ricordandosi della sua misericordia,</span> <span class="verse"><a name="55">55</a>come aveva promesso ai nostri padri, ad Abramo e alla sua discendenza,per sempre".</span> <span class="verse"><a name="56">56</a>Maria rimase con lei circa tre mesi, poi tornò a casa sua.</span> <span class="verse"><a name="57">57</a>Per Elisabetta intanto si compì il tempo del parto e diede alla luce un figlio.</span> <span class="verse"><a name="58">58</a>I vicini e i parenti udirono che il Signore aveva esaltato in lei la sua misericordia, e si rallegravano con lei.</span> <span class="verse"><a name="59">59</a>All`ottavo giorno vennero per circoncidere il bambino e volevano chiamarlo col nome di suo padre, Zaccaria.</span> <span class="verse"><a name="60">60</a>Ma sua madre intervenne: "No, si chiamerà Giovanni".</span> <span class="verse"><a name="61">61</a>Le dissero: "Non c`è nessuno della tua parentela che si chiami con questo nome".</span> <span class="verse"><a name="62">62</a>Allora domandavano con cenni a suo padre come voleva che si chiamasse.</span> <span class="verse"><a name="63">63</a>Egli chiese una tavoletta, e scrisse: "Giovanni è il suo nome". Tutti furono meravigliati.</span> <span class="verse"><a name="64">64</a>In quel medesimo istante gli si aprì la bocca e gli si sciolse la lingua, e parlava benedicendo Dio.</span> <span class="verse"><a name="65">65</a>Tutti i loro vicini furono presi da timore, e per tutta la regione montuosa della Giudea si discorreva di tutte queste cose.</span> <span class="verse"><a name="66">66</a>Coloro che le udivano, le serbavano in cuor loro: "Che sarà mai questo bambino?" si dicevano. E davvero la mano del Signore stava con lui.</span> <span class="verse"><a name="67">67</a>Zaccaria, suo padre, fu pieno di Spirito Santo, e profetò dicendo:</span> <span class="verse"><a name="68">68</a>" Benedetto il Signore Dio d`Israele, perché ha visitato e redento il suo popolo,</span> <span class="verse"><a name="69">69</a>e ha suscitato per noi una salvezza potente nella casa di Davide, suo servo,</span> <span class="verse"><a name="70">70</a>come aveva promesso per bocca dei suoi santi profeti d`un tempo:</span> <span class="verse"><a name="71">71</a>salvezza dai nostri nemici, e dalle mani di quanti ci odiano.</span> <span class="verse"><a name="72">72</a>Così egli ha concesso misericordia ai nostri padri e si è ricordato della sua santa alleanza,</span> <span class="verse"><a name="73">73</a>del giuramento fatto ad Abramo, nostro padre,</span> <span class="verse"><a name="74">74</a>di concederci, liberati dalle mani dei nemici, di servirlo senza timore,</span> <span class="verse"><a name="75">75</a>in santità e giustizia al suo cospetto, per tutti i nostri giorni.</span> <span class="verse"><a name="76">76</a>E tu, bambino, sarai chiamato profeta dell`Altissimo perché andrai innanzi al Signore a preparargli le strade,</span> <span class="verse"><a name="77">77</a>per dare al suo popolo la conoscenza della salvezza nella remissione dei suoi peccati,</span> <span class="verse"><a name="78">78</a>grazie alla bontà misericordiosa del nostro Dio, per cui verrà a visitarci dall`alto un sole che sorge</span> <span class="verse"><a name="79">79</a>per rischiarare quelli che stanno nelle tenebre e nell`ombra della morte e dirigere i nostri passi sulla via della pace".</span> <span class="verse"><a name="80">80</a>Il fanciullo cresceva e si fortificava nello spirito. Visse in regioni deserte fino al giorno della sua manifestazione a Israele.</span> </p></div</div></div></body></html>