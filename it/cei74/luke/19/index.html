<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 19</strong></div><p><span class="verse"><a name="1">1</a>Entrato in Gerico, attraversava la città.</span> <span class="verse"><a name="2">2</a>Ed ecco un uomo di nome Zaccheo, capo dei pubblicani e ricco,</span> <span class="verse"><a name="3">3</a>cercava di vedere quale fosse Gesù, ma non gli riusciva a causa della folla, poiché era piccolo di statura.</span> <span class="verse"><a name="4">4</a>Allora corse avanti e, per poterlo vedere, salì su un sicomoro, poiché doveva passare di là.</span> <span class="verse"><a name="5">5</a>Quando giunse sul luogo, Gesù alzò lo sguardo e gli disse: "Zaccheo, scendi subito, perché oggi devo fermarmi a casa tua".</span> <span class="verse"><a name="6">6</a>In fretta scese e lo accolse pieno di gioia.</span> <span class="verse"><a name="7">7</a>Vedendo ciò, tutti mormoravano: "E` andato ad alloggiare da un peccatore!".</span> <span class="verse"><a name="8">8</a>Ma Zaccheo, alzatosi, disse al Signore: "Ecco, Signore, io do la metà dei miei beni ai poveri; e se ho frodato qualcuno, restituisco quattro volte tanto".</span> <span class="verse"><a name="9">9</a>Gesù gli rispose: "Oggi la salvezza è entrata in questa casa, perché anch`egli è figlio di Abramo;</span> <span class="verse"><a name="10">10</a>il Figlio dell`uomo infatti è venuto a cercare e a salvare ciò che era perduto".</span> <span class="verse"><a name="11">11</a>Mentre essi stavano ad ascoltare queste cose, Gesù disse ancora una parabola perché era vicino a Gerusalemme ed essi credevano che il regno di Dio dovesse manifestarsi da un momento all`altro.</span> <span class="verse"><a name="12">12</a>Disse dunque: "Un uomo di nobile stirpe partì per un paese lontano per ricevere un titolo regale e poi ritornare.</span> <span class="verse"><a name="13">13</a>Chiamati dieci servi, consegnò loro dieci mine, dicendo: Impiegatele fino al mio ritorno.</span> <span class="verse"><a name="14">14</a>Ma i suoi cittadini lo odiavano e gli mandarono dietro un`ambasceria a dire: Non vogliamo che costui venga a regnare su di noi.</span> <span class="verse"><a name="15">15</a>Quando fu di ritorno, dopo aver ottenuto il titolo di re, fece chiamare i servi ai quali aveva consegnato il denaro, per vedere quanto ciascuno avesse guadagnato.</span> <span class="verse"><a name="16">16</a>Si presentò il primo e disse: Signore, la tua mina ha fruttato altre dieci mine.</span> <span class="verse"><a name="17">17</a>Gli disse: Bene, bravo servitore; poiché ti sei mostrato fedele nel poco, ricevi il potere sopra dieci città.</span> <span class="verse"><a name="18">18</a>Poi si presentò il secondo e disse: La tua mina, signore, ha fruttato altre cinque mine.</span> <span class="verse"><a name="19">19</a>Anche a questo disse: Sarai tu pure a capo di cinque città.</span> <span class="verse"><a name="20">20</a>Venne poi anche l`altro e disse: Signore, ecco la tua mina, che ho tenuta riposta in un fazzoletto;</span> <span class="verse"><a name="21">21</a>avevo paura di te che sei un uomo severo e prendi quello che non hai messo in deposito, mieti quello che non hai seminato.</span> <span class="verse"><a name="22">22</a>Gli rispose: Dalle tue stesse parole ti giudico, servo malvagio! Sapevi che sono un uomo severo, che prendo quello che non ho messo in deposito e mieto quello che non ho seminato:</span> <span class="verse"><a name="23">23</a>perché allora non hai consegnato il mio denaro a una banca? Al mio ritorno l`avrei riscosso con gli interessi.</span> <span class="verse"><a name="24">24</a>Disse poi ai presenti: Toglietegli la mina e datela a colui che ne ha dieci</span> <span class="verse"><a name="25">25</a>Gli risposero: Signore, ha già dieci mine!</span> <span class="verse"><a name="26">26</a>Vi dico: A chiunque ha sarà dato; ma a chi non ha sarà tolto anche quello che ha.</span> <span class="verse"><a name="27">27</a>E quei miei nemici che non volevano che diventassi loro re, conduceteli qui e uccideteli davanti a me".</span> <span class="verse"><a name="28">28</a>Dette queste cose, Gesù proseguì avanti agli altri salendo verso Gerusalemme.</span> <span class="verse"><a name="29">29</a>Quando fu vicino a Bètfage e a Betània, presso il monte detto degli Ulivi, inviò due discepoli dicendo:</span> <span class="verse"><a name="30">30</a>"Andate nel villaggio di fronte; entrando, troverete un puledro legato, sul quale nessuno è mai salito; scioglietelo e portatelo qui.</span> <span class="verse"><a name="31">31</a>E se qualcuno vi chiederà: Perché lo sciogliete?, direte così: Il Signore ne ha bisogno".</span> <span class="verse"><a name="32">32</a>Gli inviati andarono e trovarono tutto come aveva detto.</span> <span class="verse"><a name="33">33</a>Mentre scioglievano il puledro, i proprietari dissero loro: "Perché sciogliete il puledro?".</span> <span class="verse"><a name="34">34</a>Essi risposero: "Il Signore ne ha bisogno".</span> <span class="verse"><a name="35">35</a>Lo condussero allora da Gesù; e gettati i loro mantelli sul puledro, vi fecero salire Gesù.</span> <span class="verse"><a name="36">36</a>Via via che egli avanzava, stendevano i loro mantelli sulla strada.</span> <span class="verse"><a name="37">37</a>Era ormai vicino alla discesa del monte degli Ulivi, quando tutta la folla dei discepoli, esultando, cominciò a lodare Dio a gran voce, per tutti i prodigi che avevano veduto, dicendo:</span> <span class="verse"><a name="38">38</a>" Benedetto colui che viene, il re, nel nome del Signore. Pace in cielo e gloria nel più alto dei cieli!".</span> <span class="verse"><a name="39">39</a>Alcuni farisei tra la folla gli dissero: "Maestro, rimprovera i tuoi discepoli".</span> <span class="verse"><a name="40">40</a>Ma egli rispose: "Vi dico che, se questi taceranno, grideranno le pietre".</span> <span class="verse"><a name="41">41</a>Quando fu vicino, alla vista della città, pianse su di essa, dicendo:</span> <span class="verse"><a name="42">42</a>"Se avessi compreso anche tu, in questo giorno, la via della pace. Ma ormai è stata nascosta ai tuoi occhi.</span> <span class="verse"><a name="43">43</a>Giorni verranno per te in cui i tuoi nemici ti cingeranno di trincee, ti circonderanno e ti stringeranno da ogni parte;</span> <span class="verse"><a name="44">44</a>abbatteranno te e i tuoi figli dentro di te e non lasceranno in te pietra su pietra, perché non hai riconosciuto il tempo in cui sei stata visitata".</span> <span class="verse"><a name="45">45</a>Entrato poi nel tempio, cominciò a cacciare i venditori,</span> <span class="verse"><a name="46">46</a>dicendo: "Sta scritto: La mia casa sarà casa di preghiera. Ma voi ne avete fatto una spelonca di ladri!".</span> <span class="verse"><a name="47">47</a>Ogni giorno insegnava nel tempio. I sommi sacerdoti e gli scribi cercavano di farlo perire e così anche i notabili del popolo;</span> <span class="verse"><a name="48">48</a>ma non sapevano come fare, perché tutto il popolo pendeva dalle sue parole.</span> </p></div</div></div></body></html>