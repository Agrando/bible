<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 22</strong></div><p><span class="verse"><a name="1">1</a>Si avvicinava la festa degli Azzimi, chiamata Pasqua,</span> <span class="verse"><a name="2">2</a>e i sommi sacerdoti e gli scribi cercavano come toglierlo di mezzo, poiché temevano il popolo.</span> <span class="verse"><a name="3">3</a>Allora satana entrò in Giuda, detto Iscariota, che era nel numero dei Dodici.</span> <span class="verse"><a name="4">4</a>Ed egli andò a discutere con i sommi sacerdoti e i capi delle guardie sul modo di consegnarlo nelle loro mani.</span> <span class="verse"><a name="5">5</a>Essi si rallegrarono e si accordarono di dargli del denaro.</span> <span class="verse"><a name="6">6</a>Egli fu d`accordo e cercava l`occasione propizia per consegnarlo loro di nascosto dalla folla.</span> <span class="verse"><a name="7">7</a>Venne il giorno degli Azzimi, nel quale si doveva immolare la vittima di Pasqua.</span> <span class="verse"><a name="8">8</a>Gesù mandò Pietro e Giovanni dicendo: "Andate a preparare per noi la Pasqua, perché possiamo mangiare".</span> <span class="verse"><a name="9">9</a>Gli chiesero: "Dove vuoi che la prepariamo?".</span> <span class="verse"><a name="10">10</a>Ed egli rispose: "Appena entrati in città, vi verrà incontro un uomo che porta una brocca d`acqua. Seguitelo nella casa dove entrerà</span> <span class="verse"><a name="11">11</a>e direte al padrone di casa: Il Maestro ti dice: Dov`è la stanza in cui posso mangiare la Pasqua con i miei discepoli?</span> <span class="verse"><a name="12">12</a>Egli vi mostrerà una sala al piano superiore, grande e addobbata; là preparate".</span> <span class="verse"><a name="13">13</a>Essi andarono e trovarono tutto come aveva loro detto e prepararono la Pasqua.</span> <span class="verse"><a name="14">14</a>Quando fu l`ora, prese posto a tavola e gli apostoli con lui,</span> <span class="verse"><a name="15">15</a>e disse: "Ho desiderato ardentemente di mangiare questa Pasqua con voi, prima della mia passione,</span> <span class="verse"><a name="16">16</a>poiché vi dico: non la mangerò più, finché essa non si compia nel regno di Dio".</span> <span class="verse"><a name="17">17</a>E preso un calice, rese grazie e disse: "Prendetelo e distribuitelo tra voi,</span> <span class="verse"><a name="18">18</a>poiché vi dico: da questo momento non berrò più del frutto della vite, finché non venga il regno di Dio".</span> <span class="verse"><a name="19">19</a>Poi, preso un pane, rese grazie, lo spezzò e lo diede loro dicendo: "Questo è il mio corpo che è dato per voi; fate questo in memoria di me".</span> <span class="verse"><a name="20">20</a>Allo stesso modo dopo aver cenato, prese il calice dicendo: "Questo calice è la nuova alleanza nel mio sangue, che viene versato per voi".</span> <span class="verse"><a name="21">21</a>"Ma ecco, la mano di chi mi tradisce è con me, sulla tavola.</span> <span class="verse"><a name="22">22</a>Il Figlio dell`uomo se ne va, secondo quanto è stabilito; ma guai a quell`uomo dal quale è tradito!".</span> <span class="verse"><a name="23">23</a>Allora essi cominciarono a domandarsi a vicenda chi di essi avrebbe fatto ciò.</span> <span class="verse"><a name="24">24</a>Sorse anche una discussione, chi di loro poteva esser considerato il più grande.</span> <span class="verse"><a name="25">25</a>Egli disse: "I re delle nazioni le governano, e coloro che hanno il potere su di esse si fanno chiamare benefattori.</span> <span class="verse"><a name="26">26</a>Per voi però non sia così; ma chi è il più grande tra voi diventi come il più piccolo e chi governa come colui che serve.</span> <span class="verse"><a name="27">27</a>Infatti chi è più grande, chi sta a tavola o chi serve? Non è forse colui che sta a tavola? Eppure io sto in mezzo a voi come colui che serve.</span> <span class="verse"><a name="28">28</a>Voi siete quelli che avete perseverato con me nelle mie prove;</span> <span class="verse"><a name="29">29</a>e io preparo per voi un regno, come il Padre l`ha preparato per me,</span> <span class="verse"><a name="30">30</a>perché possiate mangiare e bere alla mia mensa nel mio regno e siederete in trono a giudicare le dodici tribù di Israele.</span> <span class="verse"><a name="31">31</a>Simone, Simone, ecco satana vi ha cercato per vagliarvi come il grano;</span> <span class="verse"><a name="32">32</a>ma io ho pregato per te, che non venga meno la tua fede; e tu, una volta ravveduto, conferma i tuoi fratelli".</span> <span class="verse"><a name="33">33</a>E Pietro gli disse: "Signore, con te sono pronto ad andare in prigione e alla morte".</span> <span class="verse"><a name="34">34</a>Gli rispose: "Pietro, io ti dico: non canterà oggi il gallo prima che tu per tre volte avrai negato di conoscermi".</span> <span class="verse"><a name="35">35</a>Poi disse: "Quando vi ho mandato senza borsa, né bisaccia, né sandali, vi è forse mancato qualcosa?". Risposero: "Nulla".</span> <span class="verse"><a name="36">36</a>Ed egli soggiunse: "Ma ora, chi ha una borsa la prenda, e così una bisaccia; chi non ha spada, venda il mantello e ne compri una.</span> <span class="verse"><a name="37">37</a>Perché vi dico: deve compiersi in me questa parola della Scrittura: E fu annoverato tra i malfattori. Infatti tutto quello che mi riguarda volge al suo termine".</span> <span class="verse"><a name="38">38</a>Ed essi dissero: "Signore, ecco qui due spade". Ma egli rispose "Basta!".</span> <span class="verse"><a name="39">39</a>Uscito se ne andò, come al solito, al monte degli Ulivi; anche i discepoli lo seguirono.</span> <span class="verse"><a name="40">40</a>Giunto sul luogo, disse loro: "Pregate, per non entrare in tentazione".</span> <span class="verse"><a name="41">41</a>Poi si allontanò da loro quasi un tiro di sasso e, inginocchiatosi, pregava:</span> <span class="verse"><a name="42">42</a>"Padre, se vuoi, allontana da me questo calice! Tuttavia non sia fatta la mia, ma la tua volontà".</span> <span class="verse"><a name="43">43</a>Gli apparve allora un angelo dal cielo a confortarlo.</span> <span class="verse"><a name="44">44</a>In preda all`angoscia, pregava più intensamente; e il suo sudore diventò come gocce di sangue che cadevano a terra.</span> <span class="verse"><a name="45">45</a>Poi, rialzatosi dalla preghiera, andò dai discepoli e li trovò che dormivano per la tristezza.</span> <span class="verse"><a name="46">46</a>E disse loro: "Perché dormite? Alzatevi e pregate, per non entrare in tentazione".</span> <span class="verse"><a name="47">47</a>Mentre egli ancora parlava, ecco una turba di gente; li precedeva colui che si chiamava Giuda, uno dei Dodici, e si accostò a Gesù per baciarlo.</span> <span class="verse"><a name="48">48</a>Gesù gli disse: "Giuda, con un bacio tradisci il Figlio dell`uomo?".</span> <span class="verse"><a name="49">49</a>Allora quelli che eran con lui, vedendo ciò che stava per accadere, dissero: "Signore, dobbiamo colpire con la spada?".</span> <span class="verse"><a name="50">50</a>E uno di loro colpì il servo del sommo sacerdote e gli staccò l`orecchio destro.</span> <span class="verse"><a name="51">51</a>Ma Gesù intervenne dicendo: "Lasciate, basta così!". E toccandogli l`orecchio, lo guarì.</span> <span class="verse"><a name="52">52</a>Poi Gesù disse a coloro che gli eran venuti contro, sommi sacerdoti, capi delle guardie del tempio e anziani: "Siete usciti con spade e bastoni come contro un brigante?</span> <span class="verse"><a name="53">53</a>Ogni giorno ero con voi nel tempio e non avete steso le mani contro di me; ma questa è la vostra ora, è l`impero delle tenebre".</span> <span class="verse"><a name="54">54</a>Dopo averlo preso, lo condussero via e lo fecero entrare nella casa del sommo sacerdote. Pietro lo seguiva da lontano.</span> <span class="verse"><a name="55">55</a>Siccome avevano acceso un fuoco in mezzo al cortile e si erano seduti attorno, anche Pietro si sedette in mezzo a loro.</span> <span class="verse"><a name="56">56</a>Vedutolo seduto presso la fiamma, una serva fissandolo disse: "Anche questi era con lui".</span> <span class="verse"><a name="57">57</a>Ma egli negò dicendo: "Donna, non lo conosco!".</span> <span class="verse"><a name="58">58</a>Poco dopo un altro lo vide e disse: "Anche tu sei di loro!". Ma Pietro rispose: "No, non lo sono!".</span> <span class="verse"><a name="59">59</a>Passata circa un`ora, un altro insisteva: "In verità, anche questo era con lui; è anche lui un Galileo".</span> <span class="verse"><a name="60">60</a>Ma Pietro disse: "O uomo, non so quello che dici". E in quell`istante, mentre ancora parlava, un gallo cantò.</span> <span class="verse"><a name="61">61</a>Allora il Signore, voltatosi, guardò Pietro, e Pietro si ricordò delle parole che il Signore gli aveva detto: "Prima che il gallo canti, oggi mi rinnegherai tre volte".</span> <span class="verse"><a name="62">62</a>E, uscito, pianse amaramente.</span> <span class="verse"><a name="63">63</a>Frattanto gli uomini che avevano in custodia Gesù lo schernivano e lo percuotevano,</span> <span class="verse"><a name="64">64</a>lo bendavano e gli dicevano: "Indovina: chi ti ha colpito?".</span> <span class="verse"><a name="65">65</a>E molti altri insulti dicevano contro di lui.</span> <span class="verse"><a name="66">66</a>Appena fu giorno, si riunì il consiglio degli anziani del popolo, con i sommi sacerdoti e gli scribi; lo condussero davanti al sinedrio e gli dissero:</span> <span class="verse"><a name="67">67</a>"Se tu sei il Cristo, diccelo". Gesù rispose: "Anche se ve lo dico, non mi crederete;</span> <span class="verse"><a name="68">68</a>se vi interrogo, non mi risponderete.</span> <span class="verse"><a name="69">69</a>Ma da questo momento starà il Figlio dell`uomo seduto alla destra della potenza di Dio".</span> <span class="verse"><a name="70">70</a>Allora tutti esclamarono: "Tu dunque sei il Figlio di Dio?". Ed egli disse loro: "Lo dite voi stessi: io lo sono".</span> <span class="verse"><a name="71">71</a>Risposero: "Che bisogno abbiamo ancora di testimonianza? L`abbiamo udito noi stessi dalla sua bocca".</span> </p></div</div></div></body></html>