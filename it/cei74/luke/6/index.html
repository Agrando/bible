<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 6</strong></div><p><span class="verse"><a name="1">1</a>Un giorno di sabato passava attraverso campi di grano e i suoi discepoli coglievano e mangiavano le spighe, sfregandole con le mani.</span> <span class="verse"><a name="2">2</a>Alcuni farisei dissero: "Perché fate ciò che non è permesso di sabato?".</span> <span class="verse"><a name="3">3</a>Gesù rispose: "Allora non avete mai letto ciò che fece Davide, quando ebbe fame lui e i suoi compagni?</span> <span class="verse"><a name="4">4</a>Come entrò nella casa di Dio, prese i pani dell`offerta, ne mangiò e ne diede ai suoi compagni, sebbene non fosse lecito mangiarli se non ai soli sacerdoti?".</span> <span class="verse"><a name="5">5</a>E diceva loro: "Il Figlio dell`uomo è signore del sabato".</span> <span class="verse"><a name="6">6</a>Un altro sabato egli entrò nella sinagoga e si mise a insegnare. Ora c`era là un uomo, che aveva la mano destra inaridita.</span> <span class="verse"><a name="7">7</a>Gli scribi e i farisei lo osservavano per vedere se lo guariva di sabato, allo scopo di trovare un capo di accusa contro di lui.</span> <span class="verse"><a name="8">8</a>Ma Gesù era a conoscenza dei loro pensieri e disse all`uomo che aveva la mano inaridita: "Alzati e mettiti nel mezzo!". L`uomo, alzatosi, si mise nel punto indicato.</span> <span class="verse"><a name="9">9</a>Poi Gesù disse loro: "Domando a voi: E` lecito in giorno di sabato fare del bene o fare del male, salvare una vita o perderla?".</span> <span class="verse"><a name="10">10</a>E volgendo tutt`intorno lo sguardo su di loro, disse all`uomo: "Stendi la mano!". Egli lo fece e la mano guarì.</span> <span class="verse"><a name="11">11</a>Ma essi furono pieni di rabbia e discutevano fra di loro su quello che avrebbero potuto fare a Gesù.</span> <span class="verse"><a name="12">12</a>In quei giorni Gesù se ne andò sulla montagna a pregare e passò la notte in orazione.</span> <span class="verse"><a name="13">13</a>Quando fu giorno, chiamò a sé i suoi discepoli e ne scelse dodici, ai quali diede il nome di apostoli:</span> <span class="verse"><a name="14">14</a>Simone, che chiamò anche Pietro, Andrea suo fratello, Giacomo, Giovanni, Filippo, Bartolomeo,</span> <span class="verse"><a name="15">15</a>Matteo, Tommaso, Giacomo d`Alfeo, Simone soprannominato Zelota,</span> <span class="verse"><a name="16">16</a>Giuda di Giacomo e Giuda Iscariota, che fu il traditore.</span> <span class="verse"><a name="17">17</a>Disceso con loro, si fermò in un luogo pianeggiante. C`era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sidone,</span> <span class="verse"><a name="18">18</a>che erano venuti per ascoltarlo ed esser guariti dalle loro malattie; anche quelli che erano tormentati da spiriti immondi, venivano guariti.</span> <span class="verse"><a name="19">19</a>Tutta la folla cercava di toccarlo, perché da lui usciva una forza che sanava tutti.</span> <span class="verse"><a name="20">20</a>Alzati gli occhi verso i suoi discepoli, Gesù diceva: "Beati voi poveri, perché vostro è il regno di Dio.</span> <span class="verse"><a name="21">21</a>Beati voi che ora avete fame, perché sarete saziati. Beati voi che ora piangete, perché riderete.</span> <span class="verse"><a name="22">22</a>Beati voi quando gli uomini vi odieranno e quando vi metteranno al bando e v`insulteranno e respingeranno il vostro nome come scellerato, a causa del Figlio dell`uomo.</span> <span class="verse"><a name="23">23</a>Rallegratevi in quel giorno ed esultate, perché, ecco, la vostra ricompensa è grande nei cieli. Allo stesso modo infatti facevano i loro padri con i profeti.</span> <span class="verse"><a name="24">24</a>Ma guai a voi, ricchi, perché avete già la vostra consolazione.</span> <span class="verse"><a name="25">25</a>Guai a voi che ora siete sazi, perché avrete fame. Guai a voi che ora ridete, perché sarete afflitti e piangerete.</span> <span class="verse"><a name="26">26</a>Guai quando tutti gli uomini diranno bene di voi. Allo stesso modo infatti facevano i loro padri con i falsi profeti.</span> <span class="verse"><a name="27">27</a>Ma a voi che ascoltate, io dico: Amate i vostri nemici, fate del bene a coloro che vi odiano,</span> <span class="verse"><a name="28">28</a>benedite coloro che vi maledicono, pregate per coloro che vi maltrattano.</span> <span class="verse"><a name="29">29</a>A chi ti percuote sulla guancia, porgi anche l`altra; a chi ti leva il mantello, non rifiutare la tunica.</span> <span class="verse"><a name="30">30</a>Dá a chiunque ti chiede; e a chi prende del tuo, non richiederlo.</span> <span class="verse"><a name="31">31</a>Ciò che volete gli uomini facciano a voi, anche voi fatelo a loro.</span> <span class="verse"><a name="32">32</a>Se amate quelli che vi amano, che merito ne avrete? Anche i peccatori fanno lo stesso.</span> <span class="verse"><a name="33">33</a>E se fate del bene a coloro che vi fanno del bene, che merito ne avrete? Anche i peccatori fanno lo stesso.</span> <span class="verse"><a name="34">34</a>E se prestate a coloro da cui sperate ricevere, che merito ne avrete? Anche i peccatori concedono prestiti ai peccatori per riceverne altrettanto.</span> <span class="verse"><a name="35">35</a>Amate invece i vostri nemici, fate del bene e prestate senza sperarne nulla, e il vostro premio sarà grande e sarete figli dell`Altissimo; perché egli è benevolo verso gl`ingrati e i malvagi.</span> <span class="verse"><a name="36">36</a>Siate misericordiosi, come è misericordioso il Padre vostro.</span> <span class="verse"><a name="37">37</a>Non giudicate e non sarete giudicati; non condannate e non sarete condannati; perdonate e vi sarà perdonato;</span> <span class="verse"><a name="38">38</a>date e vi sarà dato; una buona misura, pigiata, scossa e traboccante vi sarà versata nel grembo, perché con la misura con cui misurate, sarà misurato a voi in cambio".</span> <span class="verse"><a name="39">39</a>Disse loro anche una parabola: "Può forse un cieco guidare un altro cieco? Non cadranno tutt`e due in una buca?</span> <span class="verse"><a name="40">40</a>Il discepolo non è da più del maestro; ma ognuno ben preparato sarà come il suo maestro.</span> <span class="verse"><a name="41">41</a>Perché guardi la pagliuzza che è nell`occhio del tuo fratello, e non t`accorgi della trave che è nel tuo?</span> <span class="verse"><a name="42">42</a>Come puoi dire al tuo fratello: Permetti che tolga la pagliuzza che è nel tuo occhio,mentre tu non vedi la trave che è nel tuo? Ipocrita, togli prima la trave dal tuo occhio e allora potrai vederci bene nel togliere la pagliuzza dall`occhio del tuo fratello.</span> <span class="verse"><a name="43">43</a>Non c`è albero buono che faccia frutti cattivi, né albero cattivo che faccia frutti buoni.</span> <span class="verse"><a name="44">44</a>Ogni albero infatti si riconosce dal suo frutto: non si raccolgono fichi dalle spine, né si vendemmia uva da un rovo.</span> <span class="verse"><a name="45">45</a>L`uomo buono trae fuori il bene dal buon tesoro del suo cuore; l`uomo cattivo dal suo cattivo tesoro trae fuori il male, perché la bocca parla dalla pienezza del cuore.</span> <span class="verse"><a name="46">46</a>Perché mi chiamate: Signore, Signore, e poi non fate ciò che dico?</span> <span class="verse"><a name="47">47</a>Chi viene a me e ascolta le mie parole e le mette in pratica, vi mostrerò a chi è simile:</span> <span class="verse"><a name="48">48</a>è simile a un uomo che, costruendo una casa, ha scavato molto profondo e ha posto le fondamenta sopra la roccia. Venuta la piena, il fiume irruppe contro quella casa, ma non riuscì a smuoverla perché era costruita bene.</span> <span class="verse"><a name="49">49</a>Chi invece ascolta e non mette in pratica, è simile a un uomo che ha costruito una casa sulla terra, senza fondamenta. Il fiume la investì e subito crollò; e la rovina di quella casa fu grande"</span> </p></div</div></div></body></html>