<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/luke">Luke</a> &gt <strong>Chapter 9</strong></div><p><span class="verse"><a name="1">1</a>Egli allora chiamò a sé i Dodici e diede loro potere e autorità su tutti i demòni e di curare le malattie.</span> <span class="verse"><a name="2">2</a>E li mandò ad annunziare il regno di Dio e a guarire gli infermi.</span> <span class="verse"><a name="3">3</a>Disse loro: "Non prendete nulla per il viaggio, né bastone, né bisaccia, né pane, né denaro, né due tuniche per ciascuno.</span> <span class="verse"><a name="4">4</a>In qualunque casa entriate, là rimanete e di là poi riprendete il cammino.</span> <span class="verse"><a name="5">5</a>Quanto a coloro che non vi accolgono, nell`uscire dalla loro città, scuotete la polvere dai vostri piedi, a testimonianza contro di essi".</span> <span class="verse"><a name="6">6</a>Allora essi partirono e passavano di villaggio in villaggio, annunziando dovunque la buona novella e operando guarigioni.</span> <span class="verse"><a name="7">7</a>Intanto il tetrarca Erode sentì parlare di tutti questi avvenimenti e non sapeva che cosa pensare, perché alcuni dicevano: "Giovanni è risuscitato dai morti",</span> <span class="verse"><a name="8">8</a>altri: "E` apparso Elia", e altri ancora: "E` risorto uno degli antichi profeti".</span> <span class="verse"><a name="9">9</a>Ma Erode diceva: "Giovanni l`ho fatto decapitare io; chi è dunque costui, del quale sento dire tali cose?". E cercava di vederlo.</span> <span class="verse"><a name="10">10</a>Al loro ritorno, gli apostoli raccontarono a Gesù tutto quello che avevano fatto. Allora li prese con sé e si ritirò verso una città chiamata Betsàida.</span> <span class="verse"><a name="11">11</a>Ma le folle lo seppero e lo seguirono. Egli le accolse e prese a parlar loro del regno di Dio e a guarire quanti avevan bisogno di cure.</span> <span class="verse"><a name="12">12</a>Il giorno cominciava a declinare e i Dodici gli si avvicinarono dicendo: "Congeda la folla, perché vada nei villaggi e nelle campagne dintorno per alloggiare e trovar cibo, poiché qui siamo in una zona deserta".</span> <span class="verse"><a name="13">13</a>Gesù disse loro: "Dategli voi stessi da mangiare". Ma essi risposero: "Non abbiamo che cinque pani e due pesci, a meno che non andiamo noi a comprare viveri per tutta questa gente".</span> <span class="verse"><a name="14">14</a>C`erano infatti circa cinquemila uomini. Egli disse ai discepoli: "Fateli sedere per gruppi di cinquanta".</span> <span class="verse"><a name="15">15</a>Così fecero e li invitarono a sedersi tutti quanti.</span> <span class="verse"><a name="16">16</a>Allora egli prese i cinque pani e i due pesci e, levati gli occhi al cielo, li benedisse, li spezzò e li diede ai discepoli perché li distribuissero alla folla.</span> <span class="verse"><a name="17">17</a>Tutti mangiarono e si saziarono e delle parti loro avanzate furono portate via dodici ceste.</span> <span class="verse"><a name="18">18</a>Un giorno, mentre Gesù si trovava in un luogo appartato a pregare e i discepoli erano con lui, pose loro questa domanda: "Chi sono io secondo la gente?".</span> <span class="verse"><a name="19">19</a>Essi risposero: "Per alcuni Giovanni il Battista, per altri Elia, per altri uno degli antichi profeti che è risorto".</span> <span class="verse"><a name="20">20</a>Allora domandò: "Ma voi chi dite che io sia?". Pietro, prendendo la parola, rispose: "Il Cristo di Dio".</span> <span class="verse"><a name="21">21</a>Egli allora ordinò loro severamente di non riferirlo a nessuno.</span> <span class="verse"><a name="22">22</a>"Il Figlio dell`uomo, disse, deve soffrire molto, essere riprovato dagli anziani, dai sommi sacerdoti e dagli scribi, esser messo a morte e risorgere il terzo giorno".</span> <span class="verse"><a name="23">23</a>E poi, a tutti, diceva: "Se qualcuno vuol venire dietro a me, rinneghi se stesso, prenda la sua croce ogni giorno e mi segua.</span> <span class="verse"><a name="24">24</a>Chi vorrà salvare la propria vita, la perderà, ma chi perderà la propria vita per me, la salverà.</span> <span class="verse"><a name="25">25</a>Che giova all`uomo guadagnare il mondo intero, se poi si perde o rovina se stesso?</span> <span class="verse"><a name="26">26</a>Chi si vergognerà di me e delle mie parole, di lui si vergognerà il Figlio dell`uomo, quando verrà nella gloria sua e del Padre e degli angeli santi.</span> <span class="verse"><a name="27">27</a>In verità vi dico: vi sono alcuni qui presenti, che non morranno prima di aver visto il regno di Dio".</span> <span class="verse"><a name="28">28</a>Circa otto giorni dopo questi discorsi, prese con sé Pietro, Giovanni e Giacomo e salì sul monte a pregare.</span> <span class="verse"><a name="29">29</a>E, mentre pregava, il suo volto cambiò d`aspetto e la sua veste divenne candida e sfolgorante.</span> <span class="verse"><a name="30">30</a>Ed ecco due uomini parlavano con lui: erano Mosè ed Elia,</span> <span class="verse"><a name="31">31</a>apparsi nella loro gloria, e parlavano della sua dipartita che avrebbe portato a compimento a Gerusalemme.</span> <span class="verse"><a name="32">32</a>Pietro e i suoi compagni erano oppressi dal sonno; tuttavia restarono svegli e videro la sua gloria e i due uomini che stavano con lui.</span> <span class="verse"><a name="33">33</a>Mentre questi si separavano da lui, Pietro disse a Gesù: "Maestro, è bello per noi stare qui. Facciamo tre tende, una per te, una per Mosè e una per Elia". Egli non sapeva quel che diceva.</span> <span class="verse"><a name="34">34</a>Mentre parlava così, venne una nube e li avvolse; all`entrare in quella nube, ebbero paura.</span> <span class="verse"><a name="35">35</a>E dalla nube uscì una voce, che diceva: "Questi è il Figlio mio, l`eletto; ascoltatelo".</span> <span class="verse"><a name="36">36</a>Appena la voce cessò, Gesù restò solo. Essi tacquero e in quei giorni non riferirono ad alcuno ciò che avevano visto.</span> <span class="verse"><a name="37">37</a>Il giorno seguente, quando furon discesi dal monte, una gran folla gli venne incontro.</span> <span class="verse"><a name="38">38</a>A un tratto dalla folla un uomo si mise a gridare: "Maestro, ti prego di volgere lo sguardo a mio figlio, perché è l`unico che ho.</span> <span class="verse"><a name="39">39</a>Ecco, uno spirito lo afferra e subito egli grida, lo scuote ed egli dá schiuma e solo a fatica se ne allontana lasciandolo sfinito.</span> <span class="verse"><a name="40">40</a>o pregato i tuoi discepoli di scacciarlo, ma non ci sono riusciti".</span> <span class="verse"><a name="41">41</a>Gesù rispose: "O generazione incredula e perversa, fino a quando sarò con voi e vi sopporterò? Conducimi qui tuo figlio".</span> <span class="verse"><a name="42">42</a>Mentre questi si avvicinava, il demonio lo gettò per terra agitandolo con convulsioni. Gesù minacciò lo spirito immondo, risanò il fanciullo e lo consegnò a suo padre.</span> <span class="verse"><a name="43">43</a>E tutti furono stupiti per la grandezza di Dio.</span> <span class="verse"><a name="44">44</a>"Mettetevi bene in mente queste parole: Il Figlio dell`uomo sta per esser consegnato in mano degli uomini".</span> <span class="verse"><a name="45">45</a>Ma essi non comprendevano questa frase; per loro restava così misteriosa che non ne comprendevano il senso e avevano paura a rivolgergli domande su tale argomento.</span> <span class="verse"><a name="46">46</a>Frattanto sorse una discussione tra loro, chi di essi fosse il più grande.</span> <span class="verse"><a name="47">47</a>Allora Gesù, conoscendo il pensiero del loro cuore, prese un fanciullo, se lo mise vicino e disse:</span> <span class="verse"><a name="48">48</a>"Chi accoglie questo fanciullo nel mio nome, accoglie me; e chi accoglie me, accoglie colui che mi ha mandato. Poiché chi è il più piccolo tra tutti voi, questi è grande".</span> <span class="verse"><a name="49">49</a>Giovanni prese la parola dicendo: "Maestro, abbiamo visto un tale che scacciava demòni nel tuo nome e glielo abbiamo impedito, perché non è con noi tra i tuoi seguaci".</span> <span class="verse"><a name="50">50</a>Ma Gesù gli rispose: "Non glielo impedite, perché chi non è contro di voi, è per voi"."Non glielo impedite, perché chi non è contro di voi, è per voi".</span> <span class="verse"><a name="51">51</a>Mentre stavano compiendosi i giorni in cui sarebbe stato tolto dal mondo, si diresse decisamente verso Gerusalemme</span> <span class="verse"><a name="52">52</a>e mandò avanti dei messaggeri. Questi si incamminarono ed entrarono in un villaggio di Samaritani per fare i preparativi per lui.</span> <span class="verse"><a name="53">53</a>Ma essi non vollero riceverlo, perché era diretto verso Gerusalemme.</span> <span class="verse"><a name="54">54</a>Quando videro ciò, i discepoli Giacomo e Giovanni dissero: "Signore, vuoi che diciamo che scenda un fuoco dal cielo e li consumi?".</span> <span class="verse"><a name="55">55</a>Ma Gesù si voltò e li rimproverò.</span> <span class="verse"><a name="56">56</a>E si avviarono verso un altro villaggio.</span> <span class="verse"><a name="57">57</a>Mentre andavano per la strada, un tale gli disse: "Ti seguirò dovunque tu vada".</span> <span class="verse"><a name="58">58</a>Gesù gli rispose: "Le volpi hanno le loro tane e gli uccelli del cielo i loro nidi, ma il Figlio dell`uomo non ha dove posare il capo".</span> <span class="verse"><a name="59">59</a>A un altro disse: "Seguimi". E costui rispose: "Signore, concedimi di andare prima a seppellire mio padre".</span> <span class="verse"><a name="60">60</a>Gesù replicò: "Lascia che i morti seppelliscano i loro morti; tu và e annunzia il regno di Dio".</span> <span class="verse"><a name="61">61</a>Un altro disse: "Ti seguirò, Signore, ma prima lascia che io mi congedi da quelli di casa".</span> <span class="verse"><a name="62">62</a>Ma Gesù gli rispose: "Nessuno che ha messo mano all`aratro e poi si volge indietro, è adatto per il regno di Dio".</span> </p></div</div></div></body></html>