<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Visione che Isaia, figlio di Amoz, ebbe su Giuda e su Gerusalemme nei giorni di Ozia, di Iotam, di Acaz e di Ezechia, re di Giuda.</span> <span class="verse"><a name="2">2</a>Udite, cieli; ascolta, terra, perché il Signore dice: "Ho allevato e fatto crescere figli, ma essi si sono ribellati contro di me.</span> <span class="verse"><a name="3">3</a>Il bue conosce il proprietario e l`asino la greppia del padrone, ma Israele non conosce e il mio popolo non comprende".</span> <span class="verse"><a name="4">4</a>Guai, gente peccatrice, popolo carico di iniquità! Razza di scellerati, figli corrotti! Hanno abbandonato il Signore, hanno disprezzato il Santo di Israele, si sono voltati indietro;</span> <span class="verse"><a name="5">5</a>perché volete ancora essere colpiti, accumulando ribellioni? La testa è tutta malata, tutto il cuore langue.</span> <span class="verse"><a name="6">6</a>Dalla pianta dei piedi alla testa non c`è in esso una parte illesa, ma ferite e lividure e piaghe aperte, che non sono state ripulite, né fasciate, né curate con olio.</span> <span class="verse"><a name="7">7</a>Il vostro paese è devastato, le vostre città arse dal fuoco. La vostra campagna, sotto i vostri occhi, la divorano gli stranieri; è una desolazione come Sòdoma distrutta.</span> <span class="verse"><a name="8">8</a>E` rimasta sola la figlia di Sion come una capanna in una vigna, come un casotto in un campo di cocomeri, come una città assediata.</span> <span class="verse"><a name="9">9</a>Se il Signore degli eserciti non ci avesse lasciato un resto, già saremmo come Sòdoma, simili a Gomorra.</span> <span class="verse"><a name="10">10</a>Udite la parola del Signore, voi capi di Sòdoma; ascoltate la dottrina del nostro Dio, popolo di Gomorra!</span> <span class="verse"><a name="11">11</a>"Che m`importa dei vostri sacrifici senza numero?" dice il Signore. "Sono sazio degli olocausti di montoni e del grasso di giovenchi; il sangue di tori e di agnelli e di capri io non lo gradisco.</span> <span class="verse"><a name="12">12</a>Quando venite a presentarvi a me, chi richiede da voi che veniate a calpestare i miei atri?</span> <span class="verse"><a name="13">13</a>Smettete di presentare offerte inutili, l`incenso è un abominio per me; noviluni, sabati, assemblee sacre, non posso sopportare delitto e solennità.</span> <span class="verse"><a name="14">14</a>I vostri noviluni e le vostre feste io detesto, sono per me un peso; sono stanco di sopportarli.</span> <span class="verse"><a name="15">15</a>Quando stendete le mani, io allontano gli occhi da voi. Anche se moltiplicate le preghiere, io non ascolto. Le vostre mani grondano sangue.</span> <span class="verse"><a name="16">16</a>Lavatevi, purificatevi, togliete il male delle vostre azioni dalla mia vista. Cessate di fare il male,</span> <span class="verse"><a name="17">17</a>imparate a fare il bene, ricercate la giustizia, soccorrete l`oppresso, rendete giustizia all`orfano, difendete la causa della vedova".</span> <span class="verse"><a name="18">18</a>"Su, venite e discutiamo" dice il Signore. "Anche se i vostri peccati fossero come scarlatto, diventeranno bianchi come neve. Se fossero rossi come porpora, diventeranno come lana.</span> <span class="verse"><a name="19">19</a>Se sarete docili e ascolterete, mangerete i frutti della terra.</span> <span class="verse"><a name="20">20</a>Ma se vi ostinate e vi ribellate, sarete divorati dalla spada, perché la bocca del Signore ha parlato".</span> <span class="verse"><a name="21">21</a>Come mai è diventata una prostituta la città fedele? Era piena di rettitudine, la giustizia vi dimorava; ora invece è piena di assassini!</span> <span class="verse"><a name="22">22</a>Il tuo argento è diventato scoria, il tuo vino migliore è diluito con acqua.</span> <span class="verse"><a name="23">23</a>I tuoi capi sono ribelli e complici di ladri; tutti sono bramosi di regali, ricercano mance, non rendono giustizia all`orfano e la causa della vedova fino a loro non giunge.</span> <span class="verse"><a name="24">24</a>Perciò, oracolo del Signore,Dio degli eserciti,il Potente di Israele:òAh, esigerò soddisfazioni dai miei avversari,mi vendicherò dei miei nemici.</span> <span class="verse"><a name="25">25</a>Stenderò la mano su di te,purificherò nel crogiuolo le tue scorie,eliminerò da te tutto il piombo.</span> <span class="verse"><a name="26">26</a>Renderò i tuoi giudici come una volta,i tuoi consiglieri come al principio.Dopo, sarai chiamata città della giustizia,città fedeleò.</span> <span class="verse"><a name="27">27</a>Sion sarà riscattata con la giustizia,i suoi convertiti con la rettitudine.</span> <span class="verse"><a name="28">28</a>Tutti insieme finiranno in rovina ribelli e peccatori e periranno quanti hanno abbandonato il Signore.</span> <span class="verse"><a name="29">29</a>Vi vergognerete delle querce di cui vi siete compiaciuti,arrossirete dei giardini che vi siete scelti,</span> <span class="verse"><a name="30">30</a>poiché sarete come quercia dalle foglie avvizzite e come giardino senza acqua.</span> <span class="verse"><a name="31">31</a>Il forte diverrà come stoppa,la sua opera come scintilla;bruceranno tutte e due insieme e nessuno le spegnerà.</span> </p></div</div></div></body></html>