<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Ascoltate ciò, casa di Giacobbe, voi che siete chiamati Israele e che traete origine dalla stirpe di Giuda, voi che giurate nel nome del Signore e invocate il Dio di Israele, ma senza sincerità e senza rettitudine,</span> <span class="verse"><a name="2">2</a>poiché prendete il nome dalla città santa e vi appoggiate sul Dio di Israele che si chiama Signore degli eserciti.</span> <span class="verse"><a name="3">3</a>Io avevo annunziato da tempo le cose passate, erano uscite dalla mia bocca, le avevo fatte udire. D`improvviso io ho agito e sono accadute.</span> <span class="verse"><a name="4">4</a>Poiché sapevo che tu sei ostinato e che la tua nuca è una sbarra di ferro e la tua fronte è di bronzo,</span> <span class="verse"><a name="5">5</a>io te le annunziai da tempo, prima che avvenissero te le feci udire, per timore che dicessi: "Il mio idolo le ha fatte, la mia statua e il dio da me fuso le hanno ordinate".</span> <span class="verse"><a name="6">6</a>Tutto questo hai udito e visto; non vorresti testimoniarlo? Ora ti faccio udire cose nuove e segrete che tu nemmeno sospetti.</span> <span class="verse"><a name="7">7</a>Ora sono create e non da tempo; prima di oggi tu non le avevi udite, perché tu non dicessi: "Già lo sapevo".</span> <span class="verse"><a name="8">8</a>No, tu non le avevi mai udite né sapute né il tuo orecchio era già aperto da allora poiché io sapevo che sei davvero perfido e che ti si chiama sleale fin dal seno materno.</span> <span class="verse"><a name="9">9</a>Per il mio nome rinvierò il mio sdegno, per il mio onore lo frenerò a tuo riguardo, per non annientarti.</span> <span class="verse"><a name="10">10</a>Ecco, ti ho purificato per me come argento, ti ho provato nel crogiuolo dell`afflizione.</span> <span class="verse"><a name="11">11</a>Per riguardo a me, per riguardo a me lo faccio; come potrei lasciar profanare il mio nome? Non cederò ad altri la mia gloria.</span> <span class="verse"><a name="12">12</a>Ascoltami, Giacobbe, Israele che ho chiamato: Sono io, io solo, il primo e anche l`ultimo.</span> <span class="verse"><a name="13">13</a>Sì, la mia mano ha posto le fondamenta della terra, la mia destra ha disteso i cieli. Quando io li chiamo, tutti insieme si presentano.</span> <span class="verse"><a name="14">14</a>Radunatevi, tutti voi, e ascoltatemi. Chi di essi ha predetto tali cose? Uno che io amo compirà il mio volere su Babilonia e, con il suo braccio, sui Caldei.</span> <span class="verse"><a name="15">15</a>Io, io ho parlato; io l`ho chiamato, l`ho fatto venire e ho dato successo alle sue imprese.</span> <span class="verse"><a name="16">16</a>Avvicinatevi a me per udire questo. Fin dal principio non ho parlato in segreto; dal momento in cui questo è avvenuto io sono là. Ora il Signore Dio ha mandato me insieme con il suo spirito.</span> <span class="verse"><a name="17">17</a>Dice il Signore tuo redentore, il Santo di Israele: "Io sono il Signore tuo Dio che ti insegno per il tuo bene, che ti guido per la strada su cui devi andare.</span> <span class="verse"><a name="18">18</a>Se avessi prestato attenzione ai miei comandi, il tuo benessere sarebbe come un fiume, la tua giustizia come le onde del mare.</span> <span class="verse"><a name="19">19</a>La tua discendenza sarebbe come la sabbia e i nati dalle tue viscere come i granelli d`arena; non sarebbe mai radiato né cancellato il tuo nome davanti a me".</span> <span class="verse"><a name="20">20</a>Uscite da Babilonia, fuggite dai Caldei; annunziatelo con voce di gioia, diffondetelo, fatelo giungere fino all`estremità della terra. Dite: "Il Signore ha riscattato il suo servo Giacobbe".</span> <span class="verse"><a name="21">21</a>Non soffrono la sete mentre li conduce per deserti; acqua dalla roccia egli fa scaturire per essi; spacca la roccia, sgorgano le acque.</span> <span class="verse"><a name="22">22</a>Non c`è pace per i malvagi, dice il Signore.</span> </p></div</div></div></body></html>