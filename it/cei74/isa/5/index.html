<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Canterò per il mio diletto il mio cantico d`amore per la sua vigna. Il mio diletto possedeva una vigna sopra un fertile colle.</span> <span class="verse"><a name="2">2</a>Egli l`aveva vangata e sgombrata dai sassi e vi aveva piantato scelte viti; vi aveva costruito in mezzo una torre e scavato anche un tino. Egli aspettò che producesse uva, ma essa fece uva selvatica.</span> <span class="verse"><a name="3">3</a>Or dunque, abitanti di Gerusalemme e uomini di Giuda, siate voi giudici fra me e la mia vigna.</span> <span class="verse"><a name="4">4</a>Che cosa dovevo fare ancora alla mia vigna che io non abbia fatto? Perché, mentre attendevo che producesse uva, essa ha fatto uva selvatica?</span> <span class="verse"><a name="5">5</a>Ora voglio farvi conoscere ciò che sto per fare alla mia vigna: toglierò la sua siepe e si trasformerà in pascolo; demolirò il suo muro di cinta e verrà calpestata.</span> <span class="verse"><a name="6">6</a>La renderò un deserto, non sarà potata né vangata e vi cresceranno rovi e pruni; alle nubi comanderò di non mandarvi la pioggia.</span> <span class="verse"><a name="7">7</a>Ebbene, la vigna del Signore degli eserciti è la casa di Israele; gli abitanti di Giuda la sua piantagione preferita. Egli si aspettava giustizia ed ecco spargimento di sangue, attendeva rettitudine ed ecco grida di oppressi.</span> <span class="verse"><a name="8">8</a>Guai a voi, che aggiungete casa a casa e unite campo a campo, finché non vi sia più spazio, e così restate soli ad abitare nel paese.</span> <span class="verse"><a name="9">9</a>Ho udito con gli orecchi il Signore degli eserciti: "Certo, molti palazzi diventeranno una desolazione, grandi e belli saranno senza abitanti".</span> <span class="verse"><a name="10">10</a>Poiché dieci iugeri di vigna produrranno solo un bat e un comer di seme produrrà un` efa.</span> <span class="verse"><a name="11">11</a>Guai a coloro che si alzano presto al mattino e vanno in cerca di bevande inebrianti e si attardano alla sera accesi in volto dal vino.</span> <span class="verse"><a name="12">12</a>Ci sono cetre e arpe, timpani e flauti e vino per i loro banchetti; ma non badano all`azione del Signore, non vedono l`opera delle sue mani.</span> <span class="verse"><a name="13">13</a>Perciò il mio popolo sarà deportato senza che neppure lo sospetti. I suoi grandi periranno di fame, il suo popolo sarà arso dalla sete.</span> <span class="verse"><a name="14">14</a>Pertanto gli inferi dilatano le fauci, spalancano senza misura la bocca. Vi precipitano dentro la nobiltà e il popolo, il frastuono e la gioia della città.</span> <span class="verse"><a name="15">15</a>L`uomo sarà umiliato, il mortale sarà abbassato, gli occhi dei superbi si abbasseranno.</span> <span class="verse"><a name="16">16</a>Sarà esaltato il Signore degli eserciti nel giudizio e il Dio santo si mostrerà santo nella giustizia.</span> <span class="verse"><a name="17">17</a>Allora vi pascoleranno gli agnelli come nei loro prati, sulle rovine brucheranno i capretti.</span> <span class="verse"><a name="18">18</a>Guai a coloro che si tirano addosso il castigo con corde da buoi e il peccato con funi da carro,</span> <span class="verse"><a name="19">19</a>che dicono: "Faccia presto, acceleri pure l`opera sua, perché la vediamo; si facciano più vicini e si compiano i progetti del Santo di Israele, perché li conosciamo".</span> <span class="verse"><a name="20">20</a>Guai a coloro che chiamano bene il male e male il bene, che cambiano le tenebre in luce e la luce in tenebre, che cambiano l`amaro in dolce e il dolce in amaro.</span> <span class="verse"><a name="21">21</a>Guai a coloro che si credono sapienti e si reputano intelligenti.</span> <span class="verse"><a name="22">22</a>Guai a coloro che sono gagliardi nel bere vino, valorosi nel mescere bevande inebrianti,</span> <span class="verse"><a name="23">23</a>a coloro che assolvono per regali un colpevole e privano del suo diritto l`innocente.</span> <span class="verse"><a name="24">24</a>Perciò, come una lingua di fuoco divora la stoppia e una fiamma consuma la paglia, così le loro radici diventeranno un marciume e la loro fioritura volerà via come polvere, perché hanno rigettato la legge del Signore degli eserciti, hanno disprezzato la parola del Santo di Israele.</span> <span class="verse"><a name="25">25</a>Per questo è divampato lo sdegno del Signore contro il suo popolo, su di esso ha steso la sua mano per colpire; hanno tremato i monti, i loro cadaveri erano come lordura in mezzo alle strade. Con tutto ciò non si calma la sua ira e la sua mano resta ancora tesa.</span> <span class="verse"><a name="26">26</a>Egli alzerà un segnale a un popolo lontano e gli farà un fischio all`estremità della terra; ed ecco verrà veloce e leggero.</span> <span class="verse"><a name="27">27</a>Nessuno fra essi è stanco o inciampa, nessuno sonnecchia o dorme, non si scioglie la cintura dei suoi fianchi e non si slaccia il legaccio dei suoi sandali.</span> <span class="verse"><a name="28">28</a>Le sue frecce sono acuminate, e ben tesi tutti i suoi archi; gli zoccoli dei suoi cavalli sono come pietre e le ruote dei suoi carri come un turbine.</span> <span class="verse"><a name="29">29</a>Il suo ruggito è come quello di una leonessa, ruggisce come un leoncello; freme e afferra la preda, la pone al sicuro, nessuno gliela strappa.</span> <span class="verse"><a name="30">30</a>Fremerà su di lui in quel giorno come freme il mare; si guarderà la terra: ecco, saranno tenebre, angoscia e la luce sarà oscurata dalla caligine.</span> </p></div</div></div></body></html>