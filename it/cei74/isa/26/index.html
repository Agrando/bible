<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 26</strong></div><p><span class="verse"><a name="1">1</a>In quel giorno si canterà questo canto nel paese di Giuda: Abbiamo una città forte; egli ha eretto a nostra salvezza mura e baluardo.</span> <span class="verse"><a name="2">2</a>Aprite le porte: entri il popolo giusto che mantiene la fedeltà.</span> <span class="verse"><a name="3">3</a>Il suo animo è saldo; tu gli assicurerai la pace, pace perché in te ha fiducia.</span> <span class="verse"><a name="4">4</a>Confidate nel Signore sempre, perché il Signore è una roccia eterna;</span> <span class="verse"><a name="5">5</a>perché egli ha abbattuto coloro che abitavano in alto; la città eccelsa l`ha rovesciata, rovesciata fino a terra, l`ha rasa al suolo.</span> <span class="verse"><a name="6">6</a>I piedi la calpestano, i piedi degli oppressi, i passi dei poveri.</span> <span class="verse"><a name="7">7</a>Il sentiero del giusto è diritto, il cammino del giusto tu rendi piano.</span> <span class="verse"><a name="8">8</a>Sì, nella via dei tuoi giudizi, Signore, noi speriamo in te; al tuo nome e al tuo ricordo si volge tutto il nostro desiderio.</span> <span class="verse"><a name="9">9</a>La mia anima anela a te di notte, al mattino il mio spirito ti cerca, perché quando pronunzi i tuoi giudizi sulla terra, giustizia imparano gli abitanti del mondo.</span> <span class="verse"><a name="10">10</a>Si usi pure clemenza all`empio, non imparerà la giustizia; sulla terra egli distorce le cose diritte e non guarda alla maestà del Signore.</span> <span class="verse"><a name="11">11</a>Signore, sta alzata la tua mano, ma essi non la vedono. Vedano, arrossendo, il tuo amore geloso per il popolo; anzi, il fuoco preparato per i tuoi nemici li divori.</span> <span class="verse"><a name="12">12</a>Signore, ci concederai la pace, poiché tu dài successo a tutte le nostre imprese.</span> <span class="verse"><a name="13">13</a>Signore nostro Dio, altri padroni, diversi da te, ci hanno dominato, ma noi te soltanto, il tuo nome invocheremo.</span> <span class="verse"><a name="14">14</a>I morti non vivranno più, le ombre non risorgeranno; poiché tu li hai puniti e distrutti, hai fatto svanire ogni loro ricordo.</span> <span class="verse"><a name="15">15</a>Hai fatto crescere la nazione, Signore, hai fatto crescere la nazione, ti sei glorificato, hai dilatato tutti i confini del paese.</span> <span class="verse"><a name="16">16</a>Signore, nella tribolazione ti abbiamo cercato; a te abbiamo gridato nella prova, che è la tua correzione.</span> <span class="verse"><a name="17">17</a>Come una donna incinta che sta per partorire si contorce e grida nei dolori, così siamo stati noi di fronte a te, Signore.</span> <span class="verse"><a name="18">18</a>Abbiamo concepito, abbiamo sentito i dolori quasi dovessimo partorire: era solo vento; non abbiamo portato salvezza al paese e non sono nati abitanti nel mondo.</span> <span class="verse"><a name="19">19</a>Ma di nuovo vivranno i tuoi morti, risorgeranno i loro cadaveri. Si sveglieranno ed esulteranno quelli che giacciono nella polvere, perché la tua rugiada è rugiada luminosa, la terra darà alla luce le ombre.</span> <span class="verse"><a name="20">20</a>Và, popolo mio, entra nelle tue stanze e chiudi la porta dietro di te. Nasconditi per un momento finché non sia passato lo sdegno.</span> <span class="verse"><a name="21">21</a>Perché ecco, il Signore esce dalla sua dimora per punire le offese fatte a lui dagli abitanti della terra; la terra ributterà fuori il sangue assorbito e più non coprirà i suoi cadaveri.</span> </p></div</div></div></body></html>