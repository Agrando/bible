<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 7</strong></div><p><span class="verse"><a name="1">1</a>Nei giorni di Acaz figlio di Iotam, figlio di Ozia, re di Giuda, Rezìn re di Aram e Pekach figlio di Romelia, re di Israele, marciarono contro Gerusalemme per muoverle guerra, ma non riuscirono a espugnarla.</span> <span class="verse"><a name="2">2</a>Fu dunque annunziato alla casa di Davide: "Gli Aramei si sono accampati in Efraim". Allora il suo cuore e il cuore del suo popolo si agitarono, come si agitano i rami del bosco per il vento.</span> <span class="verse"><a name="3">3</a>Il Signore disse a Isaia: "Và incontro ad Acaz, tu e tuo figlio Seariasùb, fino al termine del canale della piscina superiore sulla strada del campo del lavandaio.</span> <span class="verse"><a name="4">4</a>Tu gli dirai: Fà attenzione e stá tranquillo, non temere e il tuo cuore non si abbatta per quei due avanzi di tizzoni fumosi, per la collera di Rezìn degli Aramei e del figlio di Romelia.</span> <span class="verse"><a name="5">5</a>Poiché gli Aramei, Efraim e il figlio di Romelia hanno tramato il male contro di te, dicendo:</span> <span class="verse"><a name="6">6</a>Saliamo contro Giuda, devastiamolo e occupiamolo, e vi metteremo come re il figlio di Tabeèl.</span> <span class="verse"><a name="7">7</a>Così dice il Signore Dio: Ciò non avverrà e non sarà!</span> <span class="verse"><a name="8">8</a>Ancora sessantacinque anni ed Efraim cesserà di essere un popolo.</span> <span class="verse"><a name="9">9</a>Perché capitale di Aram è Damasco e capo di Damasco è Rezìn.</span> <span class="verse"><a name="10">10</a>Ma se non crederete, non avrete stabilità.</span> <span class="verse"><a name="11">11</a>Capitale di Efraim è Samaria e capo di Samaria il figlio di Romelia.</span> <span class="verse"><a name="12">12</a>Il Signore parlò ancora ad Acaz:</span> <span class="verse"><a name="13">13</a>"Chiedi un segno dal Signore tuo Dio, dal profondo degli inferi oppure lassù in alto".</span> <span class="verse"><a name="14">14</a>Ma Acaz rispose: "Non lo chiederò, non voglio tentare il Signore".</span> <span class="verse"><a name="15">15</a>Allora Isaia disse: "Ascoltate, casa di Davide! Non vi basta di stancare la pazienza degli uomini, perché ora vogliate stancare anche quella del mio Dio?</span> <span class="verse"><a name="16">16</a>Pertanto il Signore stesso vi darà un segno. Ecco: la vergine concepirà e partorirà un figlio, che chiamerà Emmanuele.</span> <span class="verse"><a name="17">17</a>Egli mangerà panna e miele finché non imparerà a rigettare il male e a scegliere il bene.</span> <span class="verse"><a name="18">18</a>Poiché prima ancora che il bimbo impari a rigettare il male e a scegliere il bene, sarà abbandonato il paese di cui temi i due re.</span> <span class="verse"><a name="19">19</a>Il Signore manderà su di te, sul tuo popolo e sulla casa di tuo padre giorni quali non vennero da quando Efraim si staccò da Giuda: manderà il re di Assiria".</span> <span class="verse"><a name="20">20</a>Avverrà in quel giorno: il Signore farà un fischio alle mosche che sono all`estremità dei canali di Egitto e alle api che si trovano in Assiria.</span> <span class="verse"><a name="21">21</a>Esse verranno e si poseranno tutte nelle valli ricche di burroni, nelle fessure delle rocce, su ogni cespuglio e su ogni pascolo.</span> <span class="verse"><a name="22">22</a>In quel giorno il Signore raderà con rasoio preso in affitto oltre il fiume, cioè il re assiro, il capo e il pelo del corpo, anche la barba toglierà via.</span> <span class="verse"><a name="23">23</a>Avverrà in quel giorno: ognuno alleverà una giovenca e due pecore.</span> <span class="verse"><a name="24">24</a>Per l`abbondanza del latte che faranno, si mangerà la panna; di panna e miele si ciberà ogni superstite in mezzo a questo paese.</span> <span class="verse"><a name="25">25</a>Avverrà in quel giorno: ogni luogo, dove erano mille viti valutate mille sicli d`argento, sarà preda dei rovi e dei pruni.</span> <span class="verse"><a name="26">26</a>Vi si entrerà armati di frecce e di arco, perché tutta la terra sarà rovi e pruni.</span> <span class="verse"><a name="27">27</a>In tutti i monti, che erano vangati con la vanga, non si passerà più per paura delle spine e dei rovi. Serviranno da pascolo per armenti e da luogo battuto dal gregge.</span> </p></div</div></div></body></html>