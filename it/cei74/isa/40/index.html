<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 40</strong></div><p><span class="verse"><a name="1">1</a>"Consolate, consolate il mio popolo, dice il vostro Dio.</span> <span class="verse"><a name="2">2</a>Parlate al cuore di Gerusalemme e gridatele che è finita la sua schiavitù, è stata scontata la sua iniquità, perché ha ricevuto dalla mano del Signore doppio castigo per tutti i suoi peccati".</span> <span class="verse"><a name="3">3</a>Una voce grida: "Nel deserto preparate la via al Signore, appianate nella steppa la strada per il nostro Dio.</span> <span class="verse"><a name="4">4</a>Ogni valle sia colmata, ogni monte e colle siano abbassati; il terreno accidentato si trasformi in piano e quello scosceso in pianura.</span> <span class="verse"><a name="5">5</a>Allora si rivelerà la gloria del Signore e ogni uomo la vedrà, poiché la bocca del Signore ha parlato".</span> <span class="verse"><a name="6">6</a>Una voce dice: "Grida" e io rispondo: "Che dovrò gridare?". Ogni uomo è come l`erba e tutta la sua gloria è come un fiore del campo.</span> <span class="verse"><a name="7">7</a>Secca l`erba, il fiore appassisce quando il soffio del Signore spira su di essi.</span> <span class="verse"><a name="8">8</a>Secca l`erba, appassisce il fiore, ma la parola del nostro Dio dura sempre. Veramente il popolo è come l`erba.</span> <span class="verse"><a name="9">9</a>Sali su un alto monte, tu che rechi liete notizie in Sion; alza la voce con forza, tu che rechi liete notizie in Gerusalemme. Alza la voce, non temere; annunzia alle città di Giuda: "Ecco il vostro Dio!</span> <span class="verse"><a name="10">10</a>Ecco, il Signore Dio viene con potenza, con il braccio egli detiene il dominio. Ecco, egli ha con sé il premio e i suoi trofei lo precedono.</span> <span class="verse"><a name="11">11</a>Come un pastore egli fa pascolare il gregge e con il suo braccio lo raduna; porta gli agnellini sul seno e conduce pian piano le pecore madri".</span> <span class="verse"><a name="12">12</a>Chi ha misurato con il cavo della mano le acque del mare e ha calcolato l`estensione dei cieli con il palmo? Chi ha misurato con il moggio la polvere della terra, ha pesato con la stadera le montagne e i colli con la bilancia?</span> <span class="verse"><a name="13">13</a>Chi ha diretto lo spirito del Signore e come suo consigliere gli ha dato suggerimenti?</span> <span class="verse"><a name="14">14</a>A chi ha chiesto consiglio, perché lo istruisse e gli insegnasse il sentiero della giustizia e lo ammaestrasse nella scienza e gli rivelasse la via della prudenza?</span> <span class="verse"><a name="15">15</a>Ecco, le nazioni son come una goccia da un secchio, contano come il pulviscolo sulla bilancia; ecco, le isole pesano quanto un granello di polvere.</span> <span class="verse"><a name="16">16</a>Il Libano non basterebbe per accendere il rogo, né le sue bestie per l`olocausto.</span> <span class="verse"><a name="17">17</a>Tutte le nazioni sono come un nulla davanti a lui, come niente e vanità sono da lui ritenute.</span> <span class="verse"><a name="18">18</a>A chi potreste paragonare Dio e quale immagine mettergli a confronto?</span> <span class="verse"><a name="19">19</a>Il fabbro fonde l`idolo, l`orafo lo riveste di oro e fonde catenelle d`argento.(41,6)Si aiutano l`un l`altro; uno dice al compagno: "Coraggio!". Il fabbro incoraggia l`orafo;		(41,7)chi leviga con il martello incoraggia chi batte l`incudine, dicendo della saldatura: "Va bene" e fissa l`idolo con chiodi perché non si muova.</span> <span class="verse"><a name="20">20</a>Chi ha poco da offrire sceglie un legno che non marcisce; si cerca un artista abile, perché gli faccia una statua che non si muova.</span> <span class="verse"><a name="21">21</a>Non lo sapete forse? Non lo avete udito? Non vi fu forse annunziato dal principio? Non avete capito le fondamenta della terra?</span> <span class="verse"><a name="22">22</a>Egli siede sopra la volta del mondo, da dove gli abitanti sembrano cavallette. Egli stende il cielo come un velo, lo spiega come una tenda dove abitare;</span> <span class="verse"><a name="23">23</a>egli riduce a nulla i potenti e annienta i signori della terra.</span> <span class="verse"><a name="24">24</a>Sono appena piantati, appena seminati, appena i loro steli hanno messo radici nella terra, egli soffia su di loro ed essi seccano e l`uragano li strappa via come paglia.</span> <span class="verse"><a name="25">25</a>"A chi potreste paragonarmi quasi che io gli sia pari?" dice il Santo.</span> <span class="verse"><a name="26">26</a>Levate in alto i vostri occhi e guardate: chi ha creato quegli astri? Egli fa uscire in numero preciso il loro esercito e li chiama tutti per nome; per la sua onnipotenza e il vigore della sua forza non ne manca alcuno.</span> <span class="verse"><a name="27">27</a>Perché dici, Giacobbe, e tu, Israele, ripeti: "La mia sorte è nascosta al Signore e il mio diritto è trascurato dal mio Dio?".</span> <span class="verse"><a name="28">28</a>Non lo sai forse? Non lo hai udito? Dio eterno è il Signore, creatore di tutta la terra. Egli non si affatica né si stanca, la sua intelligenza è inscrutabile.</span> <span class="verse"><a name="29">29</a>Egli dá forza allo stanco e moltiplica il vigore allo spossato.</span> <span class="verse"><a name="30">30</a>Anche i giovani faticano e si stancano, gli adulti inciampano e cadono;</span> <span class="verse"><a name="31">31</a>ma quanti sperano nel Signore riacquistano forza, mettono ali come aquile, corrono senza affannarsi, camminano senza stancarsi.</span> </p></div</div></div></body></html>