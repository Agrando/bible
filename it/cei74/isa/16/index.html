<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 16</strong></div><p><span class="verse"><a name="1">1</a>Mandate l`agnello al signore del paese, dalla rupe verso il deserto al monte della figlia di Sion.</span> <span class="verse"><a name="2">2</a>Come un uccello fuggitivo, come una nidiata dispersa saranno le figlie di Moab ai guadi dell`Arnon.</span> <span class="verse"><a name="3">3</a>Dacci un consiglio, prendi una decisione! Rendi come la notte la tua ombra in pieno mezzogiorno; nascondi i dispersi, non tradire i fuggiaschi.</span> <span class="verse"><a name="4">4</a>Siano tuoi ospiti i dispersi di Moab; sii loro rifugio di fronte al devastatore. Quando sarà estinto il tiranno e finita la devastazione, scomparso il distruttore della regione,</span> <span class="verse"><a name="5">5</a>allora sarà stabilito un trono sulla mansuetudine, vi siederà con tutta fedeltà, nella tenda di Davide, un giudice sollecito del diritto e pronto alla giustizia.</span> <span class="verse"><a name="6">6</a>Abbiamo udito l`orgoglio di Moab, l`orgogliosissimo, la sua alterigia, la sua superbia, la sua tracotanza, la vanità delle sue chiacchiere.</span> <span class="verse"><a name="7">7</a>Per questo i Moabiti innalzano un lamento per Moab, si lamentano tutti; per le focacce di uva di Kir-Carèset gemono tutti costernati.</span> <span class="verse"><a name="8">8</a>Sono squallidi i campi di Chesbòn, languiscono le viti di Sibmà. Signori di popoli ne hanno spezzato i tralci che raggiungevano Iazèr, penetravano fin nel deserto; i loro rami si estendevano liberamente, giungevano al mare.</span> <span class="verse"><a name="9">9</a>Per questo io piangerò con il pianto di Iazèr sui vigneti di Sibmà. Ti inonderò con le mie lacrime, Chesbòn, Elealè, perché sui tuoi frutti e sulla tua vendemmia è piombato il grido dei vignaioli.</span> <span class="verse"><a name="10">10</a>Sono scomparse gioia e allegria dai frutteti; nelle vigne non si levano più lieti clamori, né si grida più allegramente. Il vino nei tini nessuno lo ammosta, l`evviva di gioia è cessato.</span> <span class="verse"><a name="11">11</a>Perciò le mie viscere fremono per Moab come una cetra, il mio intimo freme per Kir-Carèset.</span> <span class="verse"><a name="12">12</a>Moab si mostrerà e si stancherà sulle alture, verrà nel suo santuario per pregare, ma senza successo.</span> <span class="verse"><a name="13">13</a>Questo è il messaggio che pronunziò un tempo il Signore su Moab.</span> <span class="verse"><a name="14">14</a>Ma ora il Signore dice: "In tre anni, come gli anni di un salariato, sarà deprezzata la gloria di Moab con tutta la sua numerosa popolazione. Ne rimarrà solo un resto, piccolo e impotente".</span> </p></div</div></div></body></html>