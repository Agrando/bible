<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 37</strong></div><p><span class="verse"><a name="1">1</a>Quando udì, il re Ezechia si stracciò le vesti, si ricoprì di sacco e andò nel tempio del Signore.</span> <span class="verse"><a name="2">2</a>Quindi mandò Eliakìm il maggiordomo, Sebnà lo scrivano e gli anziani dei sacerdoti ricoperti di sacco dal profeta Isaia figlio di Amoz,</span> <span class="verse"><a name="3">3</a>perché gli dicessero: "Così dice Ezechia: Giorno di angoscia, di castigo e di vergogna è questo, perché i figli sono arrivati fino al punto di nascere, ma manca la forza per partorire.</span> <span class="verse"><a name="4">4</a>Spero che il Signore tuo Dio, udite le parole del gran coppiere che il re di Assiria suo signore ha mandato per insultare il Dio vivente lo voglia castigare per le parole che il Signore tuo Dio ha udito. Innalza ora una preghiera per quel resto che ancora rimane in vita".</span> <span class="verse"><a name="5">5</a>Così andarono i ministri del re Ezechia da Isaia.</span> <span class="verse"><a name="6">6</a>Disse loro Isaia: "Riferite al vostro padrone: Dice il Signore: Non temere per le parole che hai udite e con le quali i ministri del re di Assiria mi hanno ingiuriato.</span> <span class="verse"><a name="7">7</a>Ecco io infonderò in lui uno spirito tale che egli, appena udrà una notizia, ritornerà nel suo paese e nel suo paese io lo farò cadere di spada".</span> <span class="verse"><a name="8">8</a>Ritornato il gran coppiere, trovò il re di Assiria che assaliva Libna. Egli, infatti, aveva udito che si era allontanato da Lachis.</span> <span class="verse"><a name="9">9</a>Appena Sennàcherib sentì dire riguardo a Tiràka, re di Etiopia: "E` uscito per muoverti guerra"; inviò di nuovo messaggeri a Ezechia per dirgli:</span> <span class="verse"><a name="10">10</a>"Direte così a Ezechia, re di Giuda: Non ti illuda il tuo Dio, in cui confidi, dicendoti: Gerusalemme non sarà consegnata nelle mani del re di Assiria;</span> <span class="verse"><a name="11">11</a>ecco tu sai quanto hanno fatto i re di Assiria in tutti i paesi che hanno votato alla distruzione; soltanto tu ti salveresti?</span> <span class="verse"><a name="12">12</a>Gli dei delle nazioni che i miei padri hanno devastate hanno forse salvato quelli di Gozan, di Carran, di Rezef e la gente di Eden in Telassàr?</span> <span class="verse"><a name="13">13</a>Dove sono il re di Amat e il re di Arpad e il re della città di Sefarvàim, di Enà e di Ivvà?".</span> <span class="verse"><a name="14">14</a>Ezechia prese la lettera dalla mano dei messaggeri, la lesse, quindi salì al tempio del Signore. Ezechia, spiegato lo scritto davanti al Signore,</span> <span class="verse"><a name="15">15</a>lo pregò:</span> <span class="verse"><a name="16">16</a>"Signore degli eserciti, Dio di Israele, che siedi sui cherubini, tu solo sei Dio per tutti i regni della terra; tu hai fatto i cieli e la terra.</span> <span class="verse"><a name="17">17</a>Porgi, Signore, l`orecchio e ascolta; apri, Signore, gli occhi e guarda; ascolta tutte le parole che Sennàcherib ha mandato a dire per insultare il Dio vivente.</span> <span class="verse"><a name="18">18</a>E` vero, Signore, i re di Assiria hanno devastato tutte le nazioni e i loro territori;</span> <span class="verse"><a name="19">19</a>hanno gettato i loro dei nel fuoco; quelli però non erano dei, ma solo lavoro delle mani d`uomo, legno e pietra; perciò li hanno distrutti.</span> <span class="verse"><a name="20">20</a>Ma ora, Signore nostro Dio, liberaci dalla sua mano perché sappiano tutti i regni della terra che tu sei il Signore, il solo Dio".</span> <span class="verse"><a name="21">21</a>Allora Isaia, figlio di Amoz mandò a dire a Ezechia: "Così dice il Signore, Dio di Israele: Ho udito quanto hai chiesto nella tua preghiera riguardo a Sennàcherib re di Assiria.</span> <span class="verse"><a name="22">22</a>Questa è la sentenza che il Signore ha pronunciato contro di lui: Ti disprezza, ti deride la vergine figlia di Sion. Dietro a te scuote il capo la figlia di Gerusalemme.</span> <span class="verse"><a name="23">23</a>Chi hai insultato e schernito? Contro chi hai alzato la voce e hai elevato, superbo, gli occhi tuoi? Contro il Santo di Israele!</span> <span class="verse"><a name="24">24</a>Per mezzo dei tuoi ministri hai insultato il Signore e hai detto: "Con la moltitudine dei miei carri sono salito in cima ai monti, sugli estremi gioghi del Libano, ne ho reciso i cedri più alti, i suoi cipressi migliori; sono penetrato nel suo angolo più remoto, nella sua foresta lussureggiante.</span> <span class="verse"><a name="25">25</a>Io ho scavato e bevuto acque straniere, ho fatto inaridire con la pianta dei miei piedi tutti i torrenti dell`Egitto".</span> <span class="verse"><a name="26">26</a>Non l`hai forse sentito dire? Da tempo ho preparato questo, dai giorni antichi io l`ho progettato; ora lo pongo in atto. Era deciso che tu riducessi in mucchi di rovine le fortezze;</span> <span class="verse"><a name="27">27</a>i loro abitanti impotenti erano spaventati e confusi, erano come l`erba dei campi, come tenera verzura, come l`erba dei tetti, bruciata dal vento d`oriente.</span> <span class="verse"><a name="28">28</a>Io so quando ti alzi o ti metti a sedere, io ti conosco sia che tu esca sia che rientri.</span> <span class="verse"><a name="29">29</a>Poiché tu infuri contro di me e la tua insolenza è salita ai miei orecchi, ti metterò il mio anello nelle narici e il mio morso alle labbra; ti farò tornare per la strada per cui sei venuto.</span> <span class="verse"><a name="30">30</a>Questo ti serva da segno: si mangerà quest`anno ciò che nascerà dai semi caduti, nell`anno prossimo quanto crescerà da sé, ma nel terzo anno seminerete e mieterete, pianterete vigne e ne mangerete il frutto.</span> <span class="verse"><a name="31">31</a>Ciò che scamperà della casa di Giuda continuerà a mettere radici in basso e a fruttificare in alto.</span> <span class="verse"><a name="32">32</a>Poiché da Gerusalemme uscirà un resto, dei superstiti dal monte Sion. Questo farà lo zelo del Signore degli eserciti.</span> <span class="verse"><a name="33">33</a>Pertanto dice il Signore contro il re di Assiria: Non entrerà in questa città né vi lancerà una freccia, non l`affronterà con gli scudi né innalzerà contro di essa un terrapieno.</span> <span class="verse"><a name="34">34</a>Ritornerà per la strada per cui è venuto; non entrerà in questa città. Oracolo del Signore:</span> <span class="verse"><a name="35">35</a>Io proteggerò questa città e la salverò, per riguardo a me stesso e al mio servo Davide.</span> <span class="verse"><a name="36">36</a>Ora l`angelo del Signore scese e percosse nell`accampamento degli Assiri centottantacinquemila uomini. Quando i superstiti si alzarono al mattino, ecco erano tutti cadaveri.</span> <span class="verse"><a name="37">37</a>Sennàcherib re di Assiria levò le tende e partì; tornato a Ninive, rimase colà.</span> <span class="verse"><a name="38">38</a>Ora, mentre egli era prostrato in venerazione nel tempio di Nisrok suo dio, i suoi figli Adram-Mèlech e Zarèzer lo uccisero di spada, mettendosi quindi al sicuro nel paese di Ararat. Assarhàddon suo figlio regnò al suo posto.</span> </p></div</div></div></body></html>