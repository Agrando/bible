<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 63</strong></div><p><span class="verse"><a name="1">1</a>Chi è costui che viene da Edom, da Bozra con le vesti tinte di rosso? Costui, splendido nella sua veste, che avanza nella pienezza della sua forza? - "Io, che parlo con giustizia, sono grande nel soccorrere".</span> <span class="verse"><a name="2">2</a>- Perché rossa è la tua veste e i tuoi abiti come quelli di chi pigia nel tino?</span> <span class="verse"><a name="3">3</a>- "Nel tino ho pigiato da solo e del mio popolo nessuno era con me. Li ho pigiati con sdegno, li ho calpestati con ira. Il loro sangue è sprizzato sulle mie vesti e mi sono macchiato tutti gli abiti,</span> <span class="verse"><a name="4">4</a>poiché il giorno della vendetta era nel mio cuore e l`anno del mio riscatto è giunto.</span> <span class="verse"><a name="5">5</a>Guardai: nessuno aiutava; osservai stupito: nessuno mi sosteneva. Allora mi prestò soccorso il mio braccio, mi sostenne la mia ira.</span> <span class="verse"><a name="6">6</a>Calpestai i popoli con sdegno, li stritolai con ira, feci scorrere per terra il loro sangue".</span> <span class="verse"><a name="7">7</a>Voglio ricordare i benefici del Signore, le glorie del Signore, quanto egli ha fatto per noi. Egli è grande in bontà per la casa di Israele. Egli ci trattò secondo il suo amore, secondo la grandezza della sua misericordia.</span> <span class="verse"><a name="8">8</a>Disse: "Certo, essi sono il mio popolo, figli che non deluderanno" e fu per loro un salvatore</span> <span class="verse"><a name="9">9</a>in tutte le angosce. Non un inviato né un angelo, ma egli stesso li ha salvati; con amore e compassione egli li ha riscattati; li ha sollevati e portati su di sé, in tutti i giorni del passato.</span> <span class="verse"><a name="10">10</a>Ma essi si ribellarono e contristarono il suo santo spirito. Egli perciò divenne loro nemico e mosse loro guerra.</span> <span class="verse"><a name="11">11</a>Allora si ricordarono dei giorni antichi, di Mosè suo servo. Dov`è colui che fece uscire dall`acqua del Nilo il pastore del suo gregge? Dov`è colui che gli pose nell`intimo il suo santo spirito;</span> <span class="verse"><a name="12">12</a>colui che fece camminare alla destra di Mosè il suo braccio glorioso, che divise le acque davanti a loro facendosi un nome eterno;</span> <span class="verse"><a name="13">13</a>colui che li fece avanzare tra i flutti come un cavallo sulla steppa? Non inciamparono,</span> <span class="verse"><a name="14">14</a>come armento che scende per la valle: lo spirito del Signore li guidava al riposo. Così tu conducesti il tuo popolo, per farti un nome glorioso.</span> <span class="verse"><a name="15">15</a>Guarda dal cielo e osserva dalla tua dimora santa e gloriosa. Dove sono il tuo zelo e la tua potenza, il fremito della tua tenerezza e la tua misericordia? Non forzarti all`insensibilità</span> <span class="verse"><a name="16">16</a>perché tu sei nostro padre, poiché Abramo non ci riconosce e Israele non si ricorda di noi. Tu, Signore, tu sei nostro padre, da sempre ti chiami nostro redentore.</span> <span class="verse"><a name="17">17</a>Perché, Signore, ci lasci vagare lontano dalle tue vie e lasci indurire il nostro cuore, così che non ti tema? Ritorna per amore dei tuoi servi, per amore delle tribù, tua eredità.</span> <span class="verse"><a name="18">18</a>Perché gli empi hanno calpestato il tuo santuario, i nostri avversari hanno profanato il tuo luogo santo?</span> <span class="verse"><a name="19">19</a>Siamo diventati come coloro su cui tu non hai mai dominato, sui quali il tuo nome non è stato mai invocato. Se tu squarciassi i cieli e scendessi! Davanti a te sussulterebbero i monti.</span> </p></div</div></div></body></html>