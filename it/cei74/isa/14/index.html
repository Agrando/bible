<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Il Signore infatti avrà pietà di Giacobbe e si sceglierà ancora Israele e li ristabilirà nel loro paese. A loro si uniranno gli stranieri, che saranno incorporati nella casa di Giacobbe.</span> <span class="verse"><a name="2">2</a>I popoli li accoglieranno e li ricondurranno nel loro paese e se ne impossesserà la casa di Israele nel paese del Signore come schiavi e schiave; così faranno prigionieri coloro che li avevano resi schiavi e domineranno i loro avversari.</span> <span class="verse"><a name="3">3</a>In quel giorno il Signore ti libererà dalle tue pene e dal tuo affanno e dalla dura schiavitù con la quale eri stato asservito.</span> <span class="verse"><a name="4">4</a>Allora intonerai questa canzone sul re di Babilonia e dirai: "Ah, come è finito l`aguzzino, è finita l`arroganza!</span> <span class="verse"><a name="5">5</a>Il Signore ha spezzato la verga degli iniqui, il bastone dei dominatori,</span> <span class="verse"><a name="6">6</a>di colui che percuoteva i popoli nel suo furore, con colpi senza fine, che dominava con furia le genti con una tirannia senza respiro.</span> <span class="verse"><a name="7">7</a>Riposa ora tranquilla tutta la terra ed erompe in grida di gioia.</span> <span class="verse"><a name="8">8</a>Persino i cipressi gioiscono riguardo a te e anche i cedri del Libano: Da quando tu sei prostrato, non salgono più i tagliaboschi contro di noi.</span> <span class="verse"><a name="9">9</a>Gli inferi di sotto si agitano per te, per venirti incontro al tuo arrivo; per te essi svegliano le ombre, tutti i dominatori della terra, e fanno sorgere dai loro troni tutti i re delle nazioni.</span> <span class="verse"><a name="10">10</a>Tutti prendono la parola per dirti: Anche tu sei stato abbattuto come noi, sei diventato uguale a noi.</span> <span class="verse"><a name="11">11</a>Negli inferi è precipitato il tuo fasto, la musica delle tue arpe; sotto di te v`è uno strato di marciume, tua coltre sono i vermi.</span> <span class="verse"><a name="12">12</a>Come mai sei caduto dal cielo, Lucifero, figlio dell`aurora? Come mai sei stato steso a terra, signore di popoli?</span> <span class="verse"><a name="13">13</a>Eppure tu pensavi: Salirò in cielo, sulle stelle di Dio innalzerò il trono, dimorerò sul monte dell`assemblea, nelle parti più remote del settentrione.</span> <span class="verse"><a name="14">14</a>Salirò sulle regioni superiori delle nubi, mi farò uguale all`Altissimo.</span> <span class="verse"><a name="15">15</a>E invece sei stato precipitato negli inferi, nelle profondità dell`abisso!</span> <span class="verse"><a name="16">16</a>Quanti ti vedono ti guardano fisso, ti osservano attentamente. E` questo l`individuo che sconvolgeva la terra, che faceva tremare i regni,</span> <span class="verse"><a name="17">17</a>che riduceva il mondo a un deserto, che ne distruggeva le città, che non apriva ai suoi prigionieri la prigione?</span> <span class="verse"><a name="18">18</a>Tutti i re dei popoli, tutti riposano con onore, ognuno nella sua tomba.</span> <span class="verse"><a name="19">19</a>Tu, invece, sei stato gettato fuori del tuo sepolcro, come un virgulto spregevole; sei circondato da uccisi trafitti da spada, come una carogna calpestata. A coloro che sono scesi in una tomba di pietre</span> <span class="verse"><a name="20">20</a>tu non sarai unito nella sepoltura, perché hai rovinato il tuo paese, hai assassinato il tuo popolo; non sarà più nominata la discendenza dell`iniquo.</span> <span class="verse"><a name="21">21</a>Preparate il massacro dei suoi figli a causa dell`iniquità del loro padre e non sorgano più a conquistare la terra e a riempire il mondo di rovine".</span> <span class="verse"><a name="22">22</a>Io insorgerò contro di loro - parola del Signore degli eserciti -, sterminerò il nome di Babilonia e il resto, la prole e la stirpe - oracolo del Signore -.</span> <span class="verse"><a name="23">23</a>Io la ridurrò a dominio dei ricci, a palude stagnante; la scoperò con la scopa della distruzione - oracolo del Signore degli eserciti -.</span> <span class="verse"><a name="24">24</a>Il Signore degli eserciti ha giurato: "In verità come ho pensato, accadrà e succederà come ho deciso.</span> <span class="verse"><a name="25">25</a>Io spezzerò l`Assiro nella mia terra e sui miei monti lo calpesterò. Allora sparirà da loro il suo giogo, il suo peso dalle loro spalle".</span> <span class="verse"><a name="26">26</a>Questa è la decisione presa per tutta la terra e questa è la mano stesa su tutte le genti.</span> <span class="verse"><a name="27">27</a>Poiché il Signore degli eserciti lo ha deciso; chi potrà renderlo vano? La sua mano è stesa, chi gliela farà ritirare?</span> <span class="verse"><a name="28">28</a>Nell`anno in cui morì il re Acaz fu comunicato questo oracolo:</span> <span class="verse"><a name="29">29</a>"Non gioire, Filistea tutta, perché si è spezzata la verga di chi ti percuoteva. Poiché dalla radice del serpe uscirà una vipera e il suo frutto sarà un drago alato.</span> <span class="verse"><a name="30">30</a>I poveri pascoleranno sui miei prati e i miseri vi riposeranno tranquilli; ma farò morire di fame la tua stirpe e ucciderò il tuo resto.</span> <span class="verse"><a name="31">31</a>Urla, porta; grida, città; trema, Filistea tutta, perché dal settentrione si alza il fumo e nessuno si sbanda dalle sue schiere".</span> <span class="verse"><a name="32">32</a>Che si risponderà ai messaggeri delle nazioni? "Il Signore ha fondato Sion e in essa si rifugiano gli oppressi del suo popolo".</span> </p></div</div></div></body></html>