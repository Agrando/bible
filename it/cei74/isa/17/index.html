<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 17</strong></div><p><span class="verse"><a name="1">1</a>Oracolo su Damasco. Ecco, Damasco sarà eliminata dal numero delle città, diverrà un cumulo di rovine.</span> <span class="verse"><a name="2">2</a>Le sue borgate saranno abbandonate per sempre; saranno pascolo dei greggi che vi riposeranno senza esserne scacciati.</span> <span class="verse"><a name="3">3</a>A Efraim sarà tolta la cittadella, a Damasco la sovranità. Al resto degli Aramei toccherà la stessa sorte della gloria degli Israeliti, oracolo del Signore degli eserciti.</span> <span class="verse"><a name="4">4</a>In quel giorno verrà ridotta la gloria di Giacobbe e la pinguedine delle sue membra dimagrirà.</span> <span class="verse"><a name="5">5</a>Avverrà come quando il mietitore prende una manciata di steli, e con l`altro braccio falcia le spighe, come quando si raccolgono le spighe nella valle dei Rèfaim,</span> <span class="verse"><a name="6">6</a>Vi resteranno solo racimoli, come alla bacchiatura degli ulivi: due o tre bacche sulla cima dell`albero, quattro o cinque sui rami da frutto. Oracolo del Signore, Dio di Israele.</span> <span class="verse"><a name="7">7</a>In quel giorno si volgerà l`uomo al suo creatore e i suoi occhi guarderanno al Santo di Israele.</span> <span class="verse"><a name="8">8</a>Non si volgerà agli altari, lavoro delle sue mani; non guarderà ciò che fecero le sue dita, i pali sacri e gli altari per l`incenso.</span> <span class="verse"><a name="9">9</a>In quel giorno avverrà alle tue fortezze come alle città abbandonate che l`Eveo e l`Amorreo evacuarono di fronte agli Israeliti e sarà una desolazione.</span> <span class="verse"><a name="10">10</a>Perché hai dimenticato Dio tuo salvatore e non ti sei ricordato della Roccia, tua fortezza. Tu pianti perciò piante amene e innesti tralci stranieri;</span> <span class="verse"><a name="11">11</a>di giorno le pianti, le vedi crescere e al mattino vedi fiorire i tuoi semi, ma svanirà il raccolto in un giorno di malattia e di dolore insanabile.</span> <span class="verse"><a name="12">12</a>Ah, il rumore di popoli immensi, rumore come il mugghio dei mari, fragore di nazioni come lo scroscio di acque che scorrono veementi.</span> <span class="verse"><a name="13">13</a>Le nazioni fanno fragore come il fragore di molte acque, ma il Signore le minaccia, esse fuggono lontano; come pula sono disperse sui monti dal vento e come mulinello di polvere dinanzi al turbine.</span> <span class="verse"><a name="14">14</a>Alla sera, ecco era tutto uno spavento, prima del mattino non è già più. Questo è il destino dei nostri predatori e la sorte dei nostri saccheggiatori.</span> </p></div</div></div></body></html>