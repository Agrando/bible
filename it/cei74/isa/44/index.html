<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 44</strong></div><p><span class="verse"><a name="1">1</a>Ora ascolta, Giacobbe mio servo, Israele da me eletto.</span> <span class="verse"><a name="2">2</a>Così dice il Signore che ti ha fatto, che ti ha formato dal seno materno e ti aiuta: "Non temere, Giacobbe mio servo, Iesurùn da me eletto,</span> <span class="verse"><a name="3">3</a>poiché io farò scorrere acqua sul suolo assetato, torrenti sul terreno arido. Spanderò il mio spirito sulla tua discendenza, la mia benedizione sui tuoi posteri;</span> <span class="verse"><a name="4">4</a>cresceranno come erba in mezzo all`acqua, come salici lungo acque correnti.</span> <span class="verse"><a name="5">5</a>Questi dirà: Io appartengo al Signore, quegli si chiamerà Giacobbe; altri scriverà sulla mano: Del Signore, e verrà designato con il nome di Israele".</span> <span class="verse"><a name="6">6</a>Così dice il re di Israele, il suo redentore, il Signore degli eserciti: "Io sono il primo e io l`ultimo; fuori di me non vi sono dei.</span> <span class="verse"><a name="7">7</a>Chi è come me? Si faccia avanti e lo proclami, lo riveli di presenza e me lo esponga. Chi ha reso noto il futuro dal tempo antico? Ci annunzi ciò che succederà.</span> <span class="verse"><a name="8">8</a>Non siate ansiosi e non temete: non forse già da molto tempo te l`ho fatto intendere e rivelato? Voi siete miei testimoni: C`è forse un dio fuori di me o una roccia che io non conosca?".</span> <span class="verse"><a name="9">9</a>I fabbricatori di idoli sono tutti vanità e le loro opere preziose non giovano a nulla; ma i loro devoti non vedono né capiscono affatto e perciò saranno coperti di vergogna.</span> <span class="verse"><a name="10">10</a>Chi fabbrica un dio e fonde un idolo senza cercarne un vantaggio?</span> <span class="verse"><a name="11">11</a>Ecco, tutti i suoi seguaci saranno svergognati; gli stessi artefici non sono che uomini. Si radunino pure e si presentino tutti; saranno spaventati e confusi insieme.</span> <span class="verse"><a name="12">12</a>Il fabbro lavora il ferro di una scure, lo elabora sulle braci e gli dá forma con martelli, lo rifinisce con braccio vigoroso; soffre persino la fame, la forza gli viene meno; non beve acqua ed è spossato.</span> <span class="verse"><a name="13">13</a>Il falegname stende il regolo, disegna l`immagine con il gesso; la lavora con scalpelli, misura con il compasso, riproducendo una forma umana, una bella figura d`uomo da mettere in un tempio.</span> <span class="verse"><a name="14">14</a>Egli si taglia cedri, prende un cipresso o una quercia che lascia crescere robusta nella selva; pianta un frassino che la pioggia farà crescere.</span> <span class="verse"><a name="15">15</a>Tutto ciò diventa per l`uomo legna da bruciare; ne prende una parte e si riscalda o anche accende il forno per cuocervi il pane o ne fa persino un idolo e lo adora, ne forma una statua e la venera.</span> <span class="verse"><a name="16">16</a>Una metà la brucia al fuoco, sulla brace arrostisce la carne, poi mangia l`arrosto e si sazia. Ugualmente si scalda e dice: "Mi riscaldo; mi godo il fuoco".</span> <span class="verse"><a name="17">17</a>Con il resto fa un dio, il suo idolo; lo venera, lo adora e lo prega: "Salvami, perché sei il mio dio!".</span> <span class="verse"><a name="18">18</a>Non sanno né comprendono; una patina impedisce agli occhi loro di vedere e al loro cuore di capire.</span> <span class="verse"><a name="19">19</a>Essi non riflettono, non hanno scienza e intelligenza per dire: "Ho bruciato nel fuoco una parte, sulle sue braci ho cotto perfino il pane e arrostito la carne che ho mangiato; col residuo farò un idolo abominevole? Mi prostrerò dinanzi ad un pezzo di legno?".</span> <span class="verse"><a name="20">20</a>Si pasce di cenere, ha un cuore illuso che lo travia; egli non sa liberarsene e dire: "Ciò che tengo in mano non è forse falso?".</span> <span class="verse"><a name="21">21</a>Ricorda tali cose, o Giacobbe, o Israele, poiché sei mio servo. Io ti ho formato, mio servo sei tu; Israele, non sarai dimenticato da me.</span> <span class="verse"><a name="22">22</a>Ho dissipato come nube le tue iniquità e i tuoi peccati come una nuvola. Ritorna a me, poiché io ti ho redento.</span> <span class="verse"><a name="23">23</a>Esultate, cieli, poiché il Signore ha agito; giubilate, profondità della terra! Gridate di gioia, o monti, o selve con tutti i vostri alberi, perché il Signore ha riscattato Giacobbe, in Israele ha manifestato la sua gloria.</span> <span class="verse"><a name="24">24</a>Dice il Signore, che ti ha riscattato e ti ha formato fino dal seno materno: "Sono io, il Signore, che ho fatto tutto, che ho spiegato i cieli da solo, ho disteso la terra; chi era con me?</span> <span class="verse"><a name="25">25</a>Io svento i presagi degli indovini, dimostro folli i maghi, costringo i sapienti a ritrattarsi e trasformo in follia la loro scienza;</span> <span class="verse"><a name="26">26</a>confermo la parola dei suoi servi, compio i disegni dei suoi messaggeri. Io dico a Gerusalemme: Sarai abitata, e alle città di Giuda: Sarete riedificate e ne restaurerò le rovine.</span> <span class="verse"><a name="27">27</a>Io dico all`oceano: Prosciugati! Faccio inaridire i tuoi fiumi.</span> <span class="verse"><a name="28">28</a>Io dico a Ciro: Mio pastore; ed egli soddisferà tutti i miei desideri, dicendo a Gerusalemme: Sarai riedificata; e al tempio: Sarai riedificato dalle fondamenta".</span> </p></div</div></div></body></html>