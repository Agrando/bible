<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 9</strong></div><p><span class="verse"><a name="1">1</a>Il popolo che camminava nelle tenebre vide una grande luce; su coloro che abitavano in terra tenebrosa una luce rifulse.</span> <span class="verse"><a name="2">2</a>Hai moltiplicato la gioia, hai aumentato la letizia. Gioiscono davanti a te come si gioisce quando si miete e come si gioisce quando si spartisce la preda.</span> <span class="verse"><a name="3">3</a>Poiché il giogo che gli pesava e la sbarra sulle sue spalle, il bastone del suo aguzzino tu hai spezzato come al tempo di Madian.</span> <span class="verse"><a name="4">4</a>Poiché ogni calzatura di soldato nella mischia e ogni mantello macchiato di sangue sarà bruciato, sarà esca del fuoco.</span> <span class="verse"><a name="5">5</a>Poiché un bambino è nato per noi, ci è stato dato un figlio. Sulle sue spalle è il segno della sovranità ed è chiamato: Consigliere ammirabile, Dio potente, Padre per sempre, Principe della pace;</span> <span class="verse"><a name="6">6</a>grande sarà il suo dominio e la pace non avrà fine sul trono di Davide e sul regno, che egli viene a consolidare e rafforzare con il diritto e la giustizia, ora e sempre; questo farà lo zelo del Signore degli eserciti.</span> <span class="verse"><a name="7">7</a>Una parola mandò il Signore contro Giacobbe, essa cadde su Israele.</span> <span class="verse"><a name="8">8</a>La conoscerà tutto il popolo, gli Efraimiti e gli abitanti di Samaria, che dicevano nel loro orgoglio e nell`arroganza del loro cuore:</span> <span class="verse"><a name="9">9</a>"I mattoni sono caduti, ricostruiremo in pietra; i sicomori sono stati abbattuti, li sostituiremo con cedri".</span> <span class="verse"><a name="10">10</a>Il Signore suscitò contro questo popolo i suoi nemici, stimolò i suoi avversari:</span> <span class="verse"><a name="11">11</a>gli Aramei dall`oriente, da occidente i Filistei che divorano Israele a grandi morsi. Con tutto ciò non si calma la sua ira e ancora la sua mano rimane stesa.</span> <span class="verse"><a name="12">12</a>Il popolo non è tornato a chi lo percuoteva; non ha ricercato il Signore degli eserciti.</span> <span class="verse"><a name="13">13</a>Pertanto il Signore ha amputato a Israele capo e coda, palma e giunco in un giorno.</span> <span class="verse"><a name="14">14</a>L`anziano e i notabili sono il capo, il profeta, maestro di menzogna, è la coda.</span> <span class="verse"><a name="15">15</a>Le guide di questo popolo lo hanno fuorviato e i guidati si sono perduti.</span> <span class="verse"><a name="16">16</a>Perciò il Signore non avrà pietà dei suoi giovani, non si impietosirà degli orfani e delle vedove, perché tutti sono empi e perversi; ogni bocca proferisce parole stolte. Con tutto ciò non si calma la sua ira e ancora la sua mano rimane stesa.</span> <span class="verse"><a name="17">17</a>Brucia l`iniquità come fuoco che divora rovi e pruni, divampa nel folto della selva, da dove si sollevano colonne di fumo.</span> <span class="verse"><a name="18">18</a>Per l`ira del Signore brucia la terra e il popolo è come un`esca per il fuoco; nessuno ha pietà del proprio fratello.</span> <span class="verse"><a name="19">19</a>Dilania a destra, ma è ancora affamato, mangia a sinistra, ma senza saziarsi; ognuno mangia la carne del suo vicino.</span> <span class="verse"><a name="20">20</a>Manàsse contro Efraim ed Efraim contro Manàsse, tutti e due insieme contro Giuda. Con tutto ciò non si calma la sua ira e ancora la sua mano rimane stesa.</span> </p></div</div></div></body></html>