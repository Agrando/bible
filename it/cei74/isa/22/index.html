<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Oracolo sulla valle della Visione. Che hai tu dunque, che sei salita tutta sulle terrazze,</span> <span class="verse"><a name="2">2</a>città rumorosa e tumultuante, città gaudente? I tuoi caduti non sono caduti di spada né sono morti in battaglia.</span> <span class="verse"><a name="3">3</a>Tutti i tuoi capi sono fuggiti insieme, fatti prigionieri senza un tiro d`arco; tutti i tuoi prodi sono stati catturati insieme, o fuggirono lontano.</span> <span class="verse"><a name="4">4</a>Per questo dico: "Stornate lo sguardo da me, che io pianga amaramente; non cercate di consolarmi per la desolazione della figlia del mio popolo".</span> <span class="verse"><a name="5">5</a>Poiché è un giorno di panico, di distruzione e di smarrimento, voluto dal Signore, Dio degli eserciti. Nella valle della Visione un diroccare di mura e un invocare aiuto verso i monti.</span> <span class="verse"><a name="6">6</a>Gli Elamiti hanno preso la faretra; gli Aramei montano i cavalli, Kir ha tolto il fodero allo scudo.</span> <span class="verse"><a name="7">7</a>Le migliori tra le tue valli sono piene di carri; i cavalieri si sono disposti contro la porta.</span> <span class="verse"><a name="8">8</a>Così egli toglie la protezione di Giuda. Voi guardavate in quel giorno alle armi del palazzo della Foresta;</span> <span class="verse"><a name="9">9</a>le brecce della città di Davide avete visto quante fossero; avete raccolto le acque della piscina inferiore,</span> <span class="verse"><a name="10">10</a>avete contato le case di Gerusalemme e demolito le case per fortificare le mura;</span> <span class="verse"><a name="11">11</a>avete costruito un serbatoio fra i due muri per le acque della piscina vecchia; ma voi non avete guardato a chi ha fatto queste cose, né avete visto chi ha preparato ciò da tempo.</span> <span class="verse"><a name="12">12</a>Vi invitava il Signore, Dio degli eserciti, in quel giorno al pianto e al lamento, a rasarvi il capo e a vestire il sacco.</span> <span class="verse"><a name="13">13</a>Ecco invece si gode e si sta allegri, si sgozzano buoi e si scannano greggi, si mangia carne e si beve vino: "Si mangi e si beva, perché domani moriremo!".</span> <span class="verse"><a name="14">14</a>Ma il Signore degli eserciti si è rivelato ai miei orecchi: "Certo non sarà espiato questo vostro peccato, finché non sarete morti", dice il Signore, Dio degli eserciti.</span> <span class="verse"><a name="15">15</a>Così dice il Signore, Dio degli eserciti: "Rècati da questo ministro, presso Sebnà, il maggiordomo,</span> <span class="verse"><a name="16">16</a>aChe cosa possiedi tu qui e chi hai tu qui, che ti stai scavando qui un sepolcro?</span> <span class="verse"><a name="17">17</a>Ecco, il Signore ti scaglierà giù a precipizio, o uomo, ti afferrerà saldamente,</span> <span class="verse"><a name="18">18</a>ti rotolerà ben bene a rotoli come palla, verso un esteso paese. Là morirai e là finiranno i tuoi carri superbi, o ignominia del palazzo del tuo padrone!</span> <span class="verse"><a name="19">19</a>Ti toglierò la carica, ti rovescerò dal tuo posto.</span> <span class="verse"><a name="20">20</a>In quel giorno chiamerò il mio servo Eliakìm, figlio di Chelkia;</span> <span class="verse"><a name="21">21</a>lo rivestirò con la tua tunica, lo cingerò della tua sciarpa e metterò il tuo potere nelle sue mani. Sarà un padre per gli abitanti di Gerusalemme e per il casato di Giuda.</span> <span class="verse"><a name="22">22</a>Gli porrò sulla spalla la chiave della casa di Davide; se egli apre, nessuno chiuderà; se egli chiude, nessuno potrà aprire.</span> <span class="verse"><a name="23">23</a>Lo conficcherò come un paletto in luogo solido e sarà un trono di gloria per la casa di suo padre.</span> <span class="verse"><a name="24">24</a>A lui attaccheranno ogni gloria della casa di suo padre: discendenti e nipoti, ogni vaso anche piccolo, dalle tazze alle anfore".</span> <span class="verse"><a name="25">25</a>In quel giorno - oracolo del Signore degli eserciti - cederà il paletto conficcato in luogo solido, si spezzerà, cadrà e andrà in frantumi tutto ciò che vi era appeso, perché il Signore ha parlato.</span> </p></div</div></div></body></html>