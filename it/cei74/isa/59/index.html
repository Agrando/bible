<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 59</strong></div><p><span class="verse"><a name="1">1</a>Ecco non è troppo corta la mano del Signore da non poter salvare; né tanto duro è il suo orecchio, da non poter udire.</span> <span class="verse"><a name="2">2</a>Ma le vostre iniquità hanno scavato un abisso fra voi e il vostro Dio; i vostri peccati gli hanno fatto nascondere il suo volto così che non vi ascolta.</span> <span class="verse"><a name="3">3</a>Le vostre palme sono macchiate di sangue e le vostre dita di iniquità; le vostre labbra proferiscono menzogne, la vostra lingua sussurra perversità.</span> <span class="verse"><a name="4">4</a>Nessuno muove causa con giustizia, nessuno la discute con lealtà. Si confida nel nulla e si dice il falso, si concepisce la malizia e si genera l`iniquità.</span> <span class="verse"><a name="5">5</a>Dischiudono uova di serpenti velenosi, tessono tele di ragno; chi mangia quelle uova morirà, e dall`uovo schiacciato esce una vipera.</span> <span class="verse"><a name="6">6</a>Le loro tele non servono per vesti, essi non si possono coprire con i loro manufatti; le loro opere sono opere inique, il frutto di oppressioni è nelle loro mani.</span> <span class="verse"><a name="7">7</a>I loro piedi corrono al male, si affrettano a spargere sangue innocente; i loro pensieri sono pensieri iniqui, desolazione e distruzione sono sulle loro strade.</span> <span class="verse"><a name="8">8</a>Non conoscono la via della pace, non c`è giustizia nel loro procedere; rendono tortuosi i loro sentieri, chiunque vi cammina non conosce la pace.</span> <span class="verse"><a name="9">9</a>Per questo il diritto si è allontanato da noi e non ci raggiunge la giustizia. Speravamo la luce ed ecco le tenebre, lo splendore, ma dobbiamo camminare nel buio.</span> <span class="verse"><a name="10">10</a>Tastiamo come ciechi la parete, come privi di occhi camminiamo a tastoni; inciampiamo a mezzogiorno come al crepuscolo; tra i vivi e vegeti siamo come i morti.</span> <span class="verse"><a name="11">11</a>Noi tutti urliamo come orsi, andiamo gemendo come colombe; speravamo nel diritto ma non c`è, nella salvezza ma essa è lontana da noi.</span> <span class="verse"><a name="12">12</a>Poiché sono molti davanti a te i nostri delitti, i nostri peccati testimoniano contro di noi; poiché i nostri delitti ci stanno davanti e noi conosciamo le nostre iniquità:</span> <span class="verse"><a name="13">13</a>prevaricare e rinnegare il Signore, cessare di seguire il nostro Dio, parlare di oppressione e di ribellione, concepire con il cuore e pronunciare parole false.</span> <span class="verse"><a name="14">14</a>Così è trascurato il diritto e la giustizia se ne sta lontana, la verità incespica in piazza, la rettitudine non può entrarvi.</span> <span class="verse"><a name="15">15</a>Così la verità è abbandonata,chi disapprova il male viene spogliato.</span> <span class="verse"><a name="16">16</a>Egli ha visto che non c`era alcuno, si è meravigliato perché nessuno intercedeva. Ma lo ha soccorso il suo braccio, la sua giustizia lo ha sostenuto.</span> <span class="verse"><a name="17">17</a>Egli si è rivestito di giustizia come di una corazza, e sul suo capo ha posto l`elmo della salvezza. Ha indossato le vesti della vendetta, si è avvolto di zelo come di un manto.</span> <span class="verse"><a name="18">18</a>Il retributore ripagherà le azioni come si deve: con sdegno ai suoi avversari, con vergogna ai suoi nemici.</span> <span class="verse"><a name="19">19</a>In occidente vedranno il nome del Signore e in oriente la sua gloria, perché egli verrà come un fiume irruente, sospinto dal vento del Signore.</span> <span class="verse"><a name="20">20</a>Come redentore verrà per Sion, per quelli di Giacobbe convertiti dall`apostasia. Oracolo del Signore.</span> <span class="verse"><a name="21">21</a>Quanto a me, ecco la mia alleanza con essi, dice il Signore: Il mio spirito che è sopra di te e le parole che ti ho messo in bocca non si allontaneranno dalla tua bocca né dalla bocca della tua discendenza né dalla bocca dei discendenti dei discendenti, dice il Signore, ora e sempre.</span> </p></div</div></div></body></html>