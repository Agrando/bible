<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 27</strong></div><p><span class="verse"><a name="1">1</a>In quel giorno il Signore punirà con la spada dura, grande e forte, il Leviatàn serpente guizzante, il Leviatàn serpente tortuoso e ucciderà il drago che sta nel mare.</span> <span class="verse"><a name="2">2</a>In quel giorno si dirà: "La vigna deliziosa: cantate di lei!".</span> <span class="verse"><a name="3">3</a>Io, il Signore, ne sono il guardiano, a ogni istante la irrigo; per timore che venga danneggiata, io ne ho cura notte e giorno.</span> <span class="verse"><a name="4">4</a>Io non sono in collera. Vi fossero rovi e pruni, io muoverei loro guerra, li brucerei tutti insieme.</span> <span class="verse"><a name="5">5</a>O, meglio, si stringa alla mia protezione, faccia la pace con me, con me faccia la pace!</span> <span class="verse"><a name="6">6</a>Nei giorni futuri Giacobbe metterà radici, Israele fiorirà e germoglierà, riempirà il mondo di frutti.</span> <span class="verse"><a name="7">7</a>Il Signore lo ha forse percosso come i suoi percussori? O lo ha ucciso come uccise i suoi uccisori?</span> <span class="verse"><a name="8">8</a>Lo ha punito cacciandolo via, respingendolo, lo ha rimosso con soffio impetuoso come quando tira il vento d`oriente!</span> <span class="verse"><a name="9">9</a>Proprio così sarà espiata l`iniquità di Giacobbe e questo sarà tutto il frutto per la rimozione del suo peccato: mentre egli ridurrà tutte le pietre dell`altare come si fa delle pietre che si polverizzano per la calce, non erigeranno più pali sacri né altari per l`incenso.</span> <span class="verse"><a name="10">10</a>La fortezza è divenuta desolata, un luogo spopolato e abbandonato come un deserto; vi pascola il vitello, vi si sdraia e ne bruca gli arbusti.</span> <span class="verse"><a name="11">11</a>I suoi rami seccandosi si spezzeranno; le donne verranno ad accendervi il fuoco. Certo, si tratta di un popolo privo di intelligenza; per questo non ne avrà pietà chi lo ha creato, né chi lo ha fatto ne avrà compassione.</span> <span class="verse"><a name="12">12</a>In quel giorno, dal corso dell`Eufrate al torrente d`Egitto, il Signore batterà le spighe e voi sarete raccolti uno a uno, Israeliti.</span> <span class="verse"><a name="13">13</a>In quel giorno suonerà la grande tromba, verranno gli sperduti nel paese di Assiria e i dispersi nel paese di Egitto. Essi si prostreranno al Signore sul monte santo, in Gerusalemme.</span> </p></div</div></div></body></html>