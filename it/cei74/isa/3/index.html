<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Ecco infatti, il Signore, Dio degli eserciti, toglie a Gerusalemme e a Giuda ogni genere di sostegno, ogni riserva di pane e ogni sostentamento d`acqua,</span> <span class="verse"><a name="2">2</a>il prode e il guerriero, il giudice e il profeta, l`indovino e l`anziano,</span> <span class="verse"><a name="3">3</a>il capo di una cinquantina e il notabile, il consigliere e il mago sapiente e l`esperto di incantesimi.</span> <span class="verse"><a name="4">4</a>Io metterò come loro capi ragazzi, monelli li domineranno.</span> <span class="verse"><a name="5">5</a>Il popolo userà violenza: l`uno contro l`altro, individuo contro individuo; il giovane tratterà con arroganza l`anziano, lo spregevole, il nobile.</span> <span class="verse"><a name="6">6</a>Poiché uno afferra l`altro nella casa del padre: "Tu hai un mantello: sii nostro capo; prendi in mano questa rovina!".</span> <span class="verse"><a name="7">7</a>Ma quegli si alzerà in quel giorno per dire: "Non sono un medico; nella mia casa non c`è pane né mantello; non mi ponete a capo del popolo!".</span> <span class="verse"><a name="8">8</a>Certo, Gerusalemme va in rovina e Giuda crolla, perché la loro lingua e le loro opere sono contro il Signore, fino ad offendere la vista della sua maestà divina.</span> <span class="verse"><a name="9">9</a>La loro parzialità verso le persone li condanna ed essi ostentano il peccato come Sòdoma: non lo nascondono neppure; disgraziati! Si preparano il male da se stessi.</span> <span class="verse"><a name="10">10</a>Beato il giusto, perché egli avrà bene, mangerà il frutto delle sue opere.</span> <span class="verse"><a name="11">11</a>Guai all`empio! Lo colpirà la sventura, secondo i misfatti delle sue mani avrà la mercede.</span> <span class="verse"><a name="12">12</a>Il mio popolo! Un fanciullo lo tiranneggia e le donne lo dominano. Popolo mio, le tue guide ti traviano, distruggono la strada che tu percorri.</span> <span class="verse"><a name="13">13</a>Il Signore appare per muovere causa, egli si presenta per giudicare il suo popolo.</span> <span class="verse"><a name="14">14</a>Il Signore inizia il giudizio con gli anziani e i capi del suo popolo: "Voi avete devastato la vigna; le cose tolte ai poveri sono nelle vostre case.</span> <span class="verse"><a name="15">15</a>Qual diritto avete di opprimere il mio popolo, di pestare la faccia ai poveri?". Oracolo del Signore, Signore degli eserciti.</span> <span class="verse"><a name="16">16</a>Dice il Signore: "Poiché si sono insuperbite le figlie di Sion e procedono a collo teso, ammiccando con gli occhi, e camminano a piccoli passi facendo tintinnare gli anelli ai piedi,</span> <span class="verse"><a name="17">17</a>perciò il Signore renderà tignoso il cranio delle figlie di Sion, il Signore denuderà le loro tempie".</span> <span class="verse"><a name="18">18</a>In quel giorno il Signore toglierà l`ornamento di fibbie, fermagli e lunette,</span> <span class="verse"><a name="19">19</a>orecchini, braccialetti, veli,</span> <span class="verse"><a name="20">20</a>bende, catenine ai piedi, cinture, boccette di profumi, amuleti,</span> <span class="verse"><a name="21">21</a>anelli, pendenti al naso,</span> <span class="verse"><a name="22">22</a>vesti preziose e mantelline, scialli, borsette,</span> <span class="verse"><a name="23">23</a>specchi, tuniche, cappelli e vestaglie.</span> <span class="verse"><a name="24">24</a>Invece di profumo ci sarà marciume, invece di cintura una corda, invece di ricci calvizie, invece di vesti eleganti uno stretto sacco, invece di bellezza bruciatura.</span> <span class="verse"><a name="25">25</a>"I tuoi prodi cadranno di spada, i tuoi guerrieri in battaglia".</span> <span class="verse"><a name="26">26</a>Si alzeranno lamenti e gemiti alle tue porte e tu, disabitata, giacerai a terra.</span> </p></div</div></div></body></html>