<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Il Signore mi disse: "Prenditi una grande tavoletta e scrivici con caratteri ordinari: A Mahèr-salàl-cash-baz ".</span> <span class="verse"><a name="2">2</a>Io mi presi testimoni fidati, il sacerdote Uria e Zaccaria figlio di Iebarachìa.</span> <span class="verse"><a name="3">3</a>Poi mi unii alla profetessa, la quale concepì e partorì un figlio. Il Signore mi disse: "Chiamalo Mahèr-salàl-cash-baz,</span> <span class="verse"><a name="4">4</a>poiché, prima che il bambino sappia dire babbo e mamma, le ricchezze di Damasco e le spoglie di Samaria saranno portate davanti al re di Assiria".</span> <span class="verse"><a name="5">5</a>Il Signore mi disse di nuovo:</span> <span class="verse"><a name="6">6</a>"Poiché questo popolo ha rigettato le acque di Siloe, che scorrono piano, e trema per Rezìn e per il figlio di Romelia,</span> <span class="verse"><a name="7">7</a>per questo, ecco, il Signore gonfierà contro di loro le acque del fiume, impetuose e abbondanti: cioè il re assiro con tutto il suo splendore, irromperà in tutti i suoi canali e strariperà da tutte le sue sponde.</span> <span class="verse"><a name="8">8</a>Penetrerà in Giuda, lo inonderà e lo attraverserà fino a giungere al collo. Le sue ali distese copriranno tutta l`estensione del tuo paese, Emmanuele.</span> <span class="verse"><a name="9">9</a>Sappiatelo, popoli: sarete frantumati; ascoltate voi tutte, nazioni lontane, cingete le armi e sarete frantumate.</span> <span class="verse"><a name="10">10</a>Preparate un piano, sarà senza effetti; fate un proclama, non si realizzerà, perché Dio è con noi".</span> <span class="verse"><a name="11">11</a>Poiché così il Signore mi disse, quando mi aveva preso per mano e mi aveva proibito di incamminarmi nella via di questo popolo:</span> <span class="verse"><a name="12">12</a>"Non chiamate congiura ciò che questo popolo chiama congiura, non temete ciò che esso teme e non abbiate paura".</span> <span class="verse"><a name="13">13</a>Il Signore degli eserciti, lui solo ritenete santo. Egli sia l`oggetto del vostro timore, della vostra paura.</span> <span class="verse"><a name="14">14</a>Egli sarà laccio e pietra d`inciampo e scoglio che fa cadere per le due case di Israele, laccio e trabocchetto per chi abita in Gerusalemme.</span> <span class="verse"><a name="15">15</a>Tra di loro molti inciamperanno, cadranno e si sfracelleranno, saranno presi e catturati.</span> <span class="verse"><a name="16">16</a>Si chiuda questa testimonianza, si sigilli questa rivelazione nel cuore dei miei discepoli.</span> <span class="verse"><a name="17">17</a>Io ho fiducia nel Signore, che ha nascosto il volto alla casa di Giacobbe, e spero in lui.</span> <span class="verse"><a name="18">18</a>Ecco, io e i figli che il Signore mi ha dato, siamo segni e presagi per Israele da parte del Signore degli eserciti, che abita sul monte Sion.</span> <span class="verse"><a name="19">19</a>Quando vi diranno: "Interrogate gli spiriti e gli indovini che bisbigliano e mormorano formule. Forse un popolo non deve consultare i suoi dei? Per i vivi consultare i morti?",</span> <span class="verse"><a name="20">20</a>attenetevi alla rivelazione, alla testimonianza. Certo, faranno questo discorso che non offre speranza d`aurora.</span> <span class="verse"><a name="21">21</a>Egli si aggirerà nel paese oppresso e affamato, e, quando sarà affamato e preso dall`ira, maledirà il suo re e il suo dio. Guarderà in alto</span> <span class="verse"><a name="22">22</a>e rivolgerà lo sguardo sulla terra ed ecco angustia e tenebre e oscurità desolante. Ma la caligine sarà dissipata,</span> <span class="verse"><a name="23">23</a>poiché non ci sarà più oscurità dove ora è angoscia.</span> </p></div</div></div></body></html>