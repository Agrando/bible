<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Ascoltatemi in silenzio, isole, e voi, nazioni, badate alla mia sfida! Si accostino e parlino; raduniamoci insieme in giudizio.</span> <span class="verse"><a name="2">2</a>Chi ha suscitato dall`oriente colui che chiama la vittoria sui suoi passi? Chi gli ha consegnato i popoli e assoggettato i re? La sua spada li riduce in polvere e il suo arco come paglia dispersa dal vento.</span> <span class="verse"><a name="3">3</a>Li insegue e passa oltre, sicuro; sfiora appena la strada con i piedi.</span> <span class="verse"><a name="4">4</a>Chi ha operato e realizzato questo, chiamando le generazioni fin dal principio? Io, il Signore, sono il primo e io stesso sono con gli ultimi.</span> <span class="verse"><a name="5">5</a>Le isole vedono e ne hanno timore;</span> <span class="verse"><a name="6">6</a>tremano le estremità della terra, insieme si avvicinano</span> <span class="verse"><a name="7">7</a>e vengono.</span> <span class="verse"><a name="8">8</a>Ma tu, Israele mio servo, tu Giacobbe, che ho scelto, discendente di Abramo mio amico,</span> <span class="verse"><a name="9">9</a>sei tu che io ho preso dall`estremità della terra e ho chiamato dalle regioni più lontane e ti ho detto: "Mio servo tu sei ti ho scelto, non ti ho rigettato".</span> <span class="verse"><a name="10">10</a>Non temere, perché io sono con te; non smarrirti, perché io sono il tuo Dio. Ti rendo forte e anche ti vengo in aiuto e ti sostengo con la destra vittoriosa.</span> <span class="verse"><a name="11">11</a>Ecco, saranno svergognati e confusi quanti s`infuriavano contro di te; saranno ridotti a nulla e periranno gli uomini che si opponevano a te.</span> <span class="verse"><a name="12">12</a>Cercherai, ma non troverai, coloro che litigavano con te; saranno ridotti a nulla, a zero, coloro che ti muovevano guerra.</span> <span class="verse"><a name="13">13</a>Poiché io sono il Signore tuo Dio che ti tengo per la destra e ti dico: "Non temere, io ti vengo in aiuto".</span> <span class="verse"><a name="14">14</a>Non temere, vermiciattolo di Giacobbe, larva di Israele; io vengo in tuo aiuto - oracolo del Signore- tuo redentore è il Santo di Israele.</span> <span class="verse"><a name="15">15</a>Ecco, ti rendo come una trebbia acuminata, nuova, munita di molte punte; tu trebbierai i monti e li stritolerai, ridurrai i colli in pula.</span> <span class="verse"><a name="16">16</a>Li vaglierai e il vento li porterà via, il turbine li disperderà. Tu, invece, gioirai nel Signore, ti vanterai del Santo di Israele.</span> <span class="verse"><a name="17">17</a>I miseri e i poveri cercano acqua ma non ce n`è, la loro lingua è riarsa per la sete; io, il Signore, li ascolterò; io, Dio di Israele, non li abbandonerò.</span> <span class="verse"><a name="18">18</a>Farò scaturire fiumi su brulle colline, fontane in mezzo alle valli; cambierò il deserto in un lago d`acqua, la terra arida in sorgenti.</span> <span class="verse"><a name="19">19</a>Pianterò cedri nel deserto, acacie, mirti e ulivi; porrò nella steppa cipressi, olmi insieme con abeti;</span> <span class="verse"><a name="20">20</a>perché vedano e sappiano, considerino e comprendano a un tempo che questo ha fatto la mano del Signore, lo ha creato il Santo di Israele.</span> <span class="verse"><a name="21">21</a>Presentate la vostra causa, dice il Signore, portate le vostre prove, dice il re di Giacobbe.</span> <span class="verse"><a name="22">22</a>Vengano avanti e ci annunzino ciò che dovrà accadere. Narrate quali furono le cose passate, sicché noi possiamo riflettervi. Oppure fateci udire le cose future, così che possiamo sapere quello che verrà dopo.</span> <span class="verse"><a name="23">23</a>Annunziate quanto avverrà nel futuro e noi riconosceremo che siete dei. Sì, fate il bene oppure il male e lo sentiremo e lo vedremo insieme.</span> <span class="verse"><a name="24">24</a>Ecco, voi siete un nulla, il vostro lavoro non vale niente, è abominevole chi vi sceglie.</span> <span class="verse"><a name="25">25</a>Io ho suscitato uno dal settentrione ed è venuto, dal luogo dove sorge il sole l`ho chiamato per nome; egli calpesterà i potenti come creta, come un vasaio schiaccia l`argilla.</span> <span class="verse"><a name="26">26</a>Chi lo ha predetto dal principio, perché noi lo sapessimo, chi dall`antichità, così che dicessimo: "E` vero"? Nessuno lo ha predetto, nessuno lo ha fatto sentire, nessuno ha udito le vostre parole.</span> <span class="verse"><a name="27">27</a>Per primo io l`ho annunziato a Sion e a Gerusalemme ho inviato un messaggero di cose liete.</span> <span class="verse"><a name="28">28</a>Guardai ma non c`era nessuno, tra costoro nessuno era capace di consigliare; nessuno da interrogare per averne una risposta.</span> <span class="verse"><a name="29">29</a>Ecco, tutti costoro sono niente; nulla sono le opere loro, vento e vuoto i loro idoli.</span> </p></div</div></div></body></html>