<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Oracolo sul deserto del mare. Come i turbini che si scatenano nel Negheb, così egli viene dal deserto, da una terra orribile.</span> <span class="verse"><a name="2">2</a>Una visione angosciosa mi fu mostrata: il saccheggiatore che saccheggia, il distruttore che distrugge. Salite, o Elamiti, assediate, o Medi! Io faccio cessare ogni gemito.</span> <span class="verse"><a name="3">3</a>Per questo i miei reni tremano, mi hanno colto i dolori come di una partoriente; sono troppo sconvolto per udire, troppo sbigottito per vedere.</span> <span class="verse"><a name="4">4</a>Smarrito è il mio cuore, la costernazione mi invade; il crepuscolo tanto desiderato diventa il mio terrore.</span> <span class="verse"><a name="5">5</a>Si prepara la tavola, si stende la tovaglia, si mangia, si beve. "Alzatevi, o capi, ungete gli scudi!".</span> <span class="verse"><a name="6">6</a>Poiché così mi ha detto il Signore: "Và, metti una sentinella che annunzi quanto vede.</span> <span class="verse"><a name="7">7</a>Se vede cavalleria, coppie di cavalieri, gente che cavalca asini, gente che cavalca cammelli, osservi attentamente, con grande attenzione".</span> <span class="verse"><a name="8">8</a>La vedetta ha gridato: "Al posto di osservazione, Signore, io sto sempre, tutto il giorno, e nel mio osservatorio sto in piedi, tutta la notte.</span> <span class="verse"><a name="9">9</a>Ecco, arriva una schiera di cavalieri, coppie di cavalieri". Essi esclamano e dicono: "E` caduta, è caduta Babilonia! Tutte le statue dei suoi dèi sono a terra, in frantumi".</span> <span class="verse"><a name="10">10</a>O popolo mio, calpestato, che ho trebbiato come su un`aia, ciò che ho udito dal Signore degli eserciti, Dio di Israele, a voi ho annunziato.</span> <span class="verse"><a name="11">11</a>Oracolo sull`Idumea. Mi gridano da Seir: "Sentinella, quanto resta della notte? Sentinella, quanto resta della notte?".</span> <span class="verse"><a name="12">12</a>La sentinella risponde: "Viene il mattino, poi anche la notte; se volete domandare, domandate, convertitevi, venite!".</span> <span class="verse"><a name="13">13</a>Oracolo sull`Arabia. Nel bosco, nell`Arabia, passate la notte, carovane di Dedan;</span> <span class="verse"><a name="14">14</a>andando incontro agli assetati, portate acqua. Abitanti del paese di Tema, presentatevi ai fuggiaschi con pane per loro.</span> <span class="verse"><a name="15">15</a>Perché essi fuggono di fronte alle spade, di fronte alla spada affilata, di fronte all`arco teso, di fronte al furore della battaglia.</span> <span class="verse"><a name="16">16</a>Poiché mi ha detto il Signore: "Ancora un anno, contato alla maniera degli anni di un salariato, e scomparirà tutta la potenza gloriosa di Kedàr.</span> <span class="verse"><a name="17">17</a>E il numero degli archi dei prodi di Kedàr resterà molto esiguo, perché il Signore Dio di Israele ha parlato".</span> </p></div</div></div></body></html>