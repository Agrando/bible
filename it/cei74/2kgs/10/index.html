<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2kgs">2 Kings</a> &gt <strong>Chapter 10</strong></div><p><span class="verse"><a name="1">1</a>In Samaria c`erano settanta figli di Acab. Ieu scrisse lettere e le inviò in Samaria ai capi della città, agli anziani e ai tutori dei figli di Acab. In esse diceva:</span> <span class="verse"><a name="2">2</a>"Ora, quando giungerà a voi questa lettera - voi, infatti, avete con voi i figli del vostro signore, i carri, i cavalli, le fortezze e le armi -</span> <span class="verse"><a name="3">3</a>scegliete il figlio migliore e più capace del vostro signore e ponetelo sul trono del padre; combattete per la casa del vostro signore".</span> <span class="verse"><a name="4">4</a>Quelli ebbero una grande paura e dissero: "Ecco, due re non hanno potuto resistergli; come potremmo resistergli noi?".</span> <span class="verse"><a name="5">5</a>Il maggiordomo, il prefetto della città, gli anziani e i tutori mandarono a Ieu questo messaggio: "Noi siamo tuoi servi; noi faremo quanto ci ordinerai. Non nomineremo un re; fà quanto ti piace".</span> <span class="verse"><a name="6">6</a>Ieu scrisse loro quest`altra lettera: "Se siete dalla mia parte e se obbedite alla mia parola, prendete le teste dei figli del vostro signore e presentatevi a me domani a quest`ora in Izreel". I figli del re erano settanta; vivevano con i grandi della città, che li allevavano.</span> <span class="verse"><a name="7">7</a>Ricevuta la lettera, quelli presero i figli del re e li uccisero - erano settanta -; quindi posero le loro teste in panieri e le mandarono da lui in Izreel.</span> <span class="verse"><a name="8">8</a>Si presentò un messaggero che riferì a Ieu: "Hanno portato le teste dei figli del re". Egli disse: "Ponetele in due mucchi alla porta della città e ci restino fino a domani mattina".</span> <span class="verse"><a name="9">9</a>Il mattino dopo uscì, si fermò e disse a tutto il popolo: "Voi siete innocenti; ecco io ho congiurato contro il mio signore e l`ho ucciso. Ma chi ha colpito tutti questi?</span> <span class="verse"><a name="10">10</a>Constatate come neppure una parola che il Signore ha annunziato per mezzo del suo servo Elia, sia venuta meno; il Signore ha attuato quanto aveva predetto per mezzo di Elia, suo servo".</span> <span class="verse"><a name="11">11</a>Ieu uccise poi tutti i superstiti della famiglia di Acab in Izreel, tutti i suoi grandi, i suoi amici e i suoi sacerdoti, fino a non lasciarne neppure uno.</span> <span class="verse"><a name="12">12</a>Quindi si alzò e partì per Samaria. Passando per Bet-Eked dei pastori,</span> <span class="verse"><a name="13">13</a>Ieu trovò i fratelli di Acazia, re di Giuda. Egli domandò: "Voi, chi siete?". Risposero: "Siamo fratelli di Acazia; siamo scesi per salutare i figli del re e i figli della regina".</span> <span class="verse"><a name="14">14</a>Egli ordinò: "Prendeteli vivi". Li presero vivi, li uccisero e li gettarono nel pozzo di Bet-Eked; erano quarantadue e non ne rimase neppure uno.</span> <span class="verse"><a name="15">15</a>Partito di lì, si imbattè in Ionadab, figlio di Recab, che gli veniva incontro; Ieu lo salutò e gli disse: "Il tuo cuore è retto verso di me, come il mio nei tuoi riguardi?". Ionadab rispose: "Sì". "Se sì, dammi la mano". Ionadab gliela diede. Ieu allora lo fece salire sul carro vicino a sé</span> <span class="verse"><a name="16">16</a>e gli disse: "Vieni con me e vedrai il mio zelo per il Signore". Lo portò con sé sul carro.</span> <span class="verse"><a name="17">17</a>Entrò in Samaria, ove uccise tutti i superstiti della casa di Acab fino ad annientarla, secondo la parola che il Signore aveva comunicata a Elia.</span> <span class="verse"><a name="18">18</a>Ieu radunò tutto il popolo e gli disse: "Acab ha servito Baal un poco; Ieu lo servirà molto.</span> <span class="verse"><a name="19">19</a>Ora convocatemi tutti i profeti di Baal, tutti i suoi fedeli e tutti i suoi sacerdoti; non ne manchi neppure uno, perché intendo offrire un grande sacrificio a Baal. Chi mancherà non sarà lasciato in vita". Ieu agiva con astuzia, per distruggere tutti i fedeli di Baal.</span> <span class="verse"><a name="20">20</a>Ieu disse: "Convocate una festa solenne per Baal". La convocarono.</span> <span class="verse"><a name="21">21</a>Ieu inviò messaggeri per tutto Israele; si presentarono tutti i fedeli di Baal - nessuno si astenne dal viaggio - e si radunarono nel tempio di Baal, che ne risultò pieno da un`estremità all`altra.</span> <span class="verse"><a name="22">22</a>Ieu disse al guardarobiere: "Tira fuori le vesti per tutti i fedeli di Baal". Ed egli le tirò fuori.</span> <span class="verse"><a name="23">23</a>Ieu, accompagnato da Ionadab figlio di Recab, entrò nel tempio di Baal e disse ai fedeli di Baal: "Badate bene che non ci sia fra di voi nessuno dei fedeli del Signore, ma solo fedeli di Baal".</span> <span class="verse"><a name="24">24</a>Mentre quelli si accingevano a compiere sacrifici e olocausti, Ieu fece uscire ottanta suoi uomini con la minaccia: "Se qualcuno farà fuggire uno degli uomini che io oggi metto nelle vostre mani, pagherà con la sua vita la vita di lui".</span> <span class="verse"><a name="25">25</a>Quando ebbe finito di compiere l`olocausto, Ieu disse alle guardie e agli scudieri: "Entrate, uccideteli. Nessuno scappi". Le guardie e gli scudieri li passarono a fil di spada e li gettarono perfino nella cella del tempio di Baal.</span> <span class="verse"><a name="26">26</a>Penetrati in essa, portarono fuori il palo sacro del tempio di Baal e lo bruciarono.</span> <span class="verse"><a name="27">27</a>Fecero a pezzi la stele di Baal, demolirono il tempio di Baal e lo ridussero un immondezzaio fino ad oggi.</span> <span class="verse"><a name="28">28</a>Ieu fece scomparire Baal da Israele.</span> <span class="verse"><a name="29">29</a>Ma Ieu non si allontanò dai peccati che Geroboamo figlio di Nebat aveva fatto commettere a Israele e non abbandonò i vitelli d`oro che erano a Betel e in Dan.</span> <span class="verse"><a name="30">30</a>Il Signore disse a Ieu: "Perché ti sei compiaciuto di fare ciò che è giusto ai miei occhi e hai compiuto per la casa di Acab quanto era nella mia intenzione, i tuoi figli - fino alla quarta generazione - siederanno sul trono di Israele".</span> <span class="verse"><a name="31">31</a>Ma Ieu non si preoccupò di seguire la legge del Signore Dio di Israele con tutto il cuore; non si allontanò dai peccati che Geroboamo aveva fatto commettere a Israele.</span> <span class="verse"><a name="32">32</a>In quel tempo il Signore cominciò a ridurre il territorio di Israele; Cazael sconfisse gli Israeliti in tutti i loro confini:</span> <span class="verse"><a name="33">33</a>dal Giordano, verso oriente, occupò tutta la regione di Gàlaad, dei Gaditi, dei Rubeniti e dei Manassiti, da Aroer, che è presso il torrente Arnon, a Gàlaad e a Basan.</span> <span class="verse"><a name="34">34</a>Le altre gesta di Ieu, tutte le sue azioni e le sue prodezze, sono descritte nel libro delle Cronache dei re di Israele.</span> <span class="verse"><a name="35">35</a>Ieu si addormentò con i suoi padri e lo seppellirono in Samaria. Al suo posto divenne re suo figlio Ioacaz.</span> <span class="verse"><a name="36">36</a>La durata del regno di Ieu su Israele, in Samaria, fu di ventotto anni.</span> </p></div</div></div></body></html>