<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2kgs">2 Kings</a> &gt <strong>Chapter 11</strong></div><p><span class="verse"><a name="1">1</a>Atalia madre di Acazia, visto che era morto suo figlio, si propose di sterminare tutta la discendenza regale.</span> <span class="verse"><a name="2">2</a>Ma Ioseba, figlia del re Ioram e sorella di Acazia, sottrasse Ioas figlio di Acazia dal gruppo dei figli del re destinati alla morte e lo portò con la nutrice nella camera dei letti; lo nascose così ad Atalia ed egli non fu messo a morte.</span> <span class="verse"><a name="3">3</a>Rimase sei anni nascosto presso di lei nel tempio; intanto Atalia regnava sul paese.</span> <span class="verse"><a name="4">4</a>Il settimo anno Ioiada convocò i capi di centinaia dei Carii e delle guardie e li fece venire nel tempio. Egli concluse con loro un`alleanza, facendoli giurare nel tempio; quindi mostrò loro il figlio del re.</span> <span class="verse"><a name="5">5</a>Diede loro le seguenti disposizioni: "Questo farete: un terzo di quelli che fra di voi iniziano il servizio di sabato per fare la guardia alla reggia,</span> <span class="verse"><a name="6">6</a>un altro terzo alla porta di Sur e un terzo alla porta dietro i cursori; voi farete invece la guardia alla casa di Massach,</span> <span class="verse"><a name="7">7</a>gli altri due gruppi di voi, ossia quanti smontano il sabato, faranno la guardia al tempio.</span> <span class="verse"><a name="8">8</a>Circonderete il re, ognuno con la sua arma in pugno e chi tenta di penetrare nello schieramento sia messo a morte. Accompagnerete il re ovunque egli vada".</span> <span class="verse"><a name="9">9</a>I capi di centinaia fecero quanto aveva disposto il sacerdote Ioiada. Ognuno prese i suoi uomini, quelli che entravano in servizio e quelli che smontavano il sabato, e andarono dal sacerdote Ioiada.</span> <span class="verse"><a name="10">10</a>Il sacerdote consegnò ai capi di centinaia lance e scudi del re Davide, che erano nel deposito del tempio.</span> <span class="verse"><a name="11">11</a>Le guardie, ognuno con l`arma in pugno, si disposero dall`angolo meridionale del tempio fino all`angolo settentrionale, davanti all`altare e al tempio e intorno al re.</span> <span class="verse"><a name="12">12</a>Allora Ioiada fece uscire il figlio del re, gli impose il diadema e le insegne; lo proclamò re e lo unse. Gli astanti batterono le mani ed esclamarono: "Viva il re!".</span> <span class="verse"><a name="13">13</a>Atalia, sentito il clamore delle guardie e del popolo, si diresse verso la moltitudine nel tempio.</span> <span class="verse"><a name="14">14</a>Guardò: ecco, il re stava presso la colonna secondo l`usanza; i capi e i trombettieri erano intorno al re, mentre tutto il popolo del paese esultava e suonava le trombe. Atalia si stracciò le vesti e gridò: "Tradimento, tradimento!".</span> <span class="verse"><a name="15">15</a>Il sacerdote Ioiada ordinò ai capi dell`esercito: "Fatela uscire tra le file e chiunque la segua sia ucciso di spada". Il sacerdote infatti aveva stabilito che non venisse uccisa nel tempio del Signore</span> <span class="verse"><a name="16">16</a>La afferrarono ed essa raggiunse la reggia attraverso l`ingresso dei Cavalli e là fu uccisa.</span> <span class="verse"><a name="17">17</a>Ioiada concluse un`alleanza fra il Signore, il re e il popolo, che in tal modo si impegnò a essere il popolo del Signore; ci fu anche un`alleanza fra il re e il popolo.</span> <span class="verse"><a name="18">18</a>Tutto il popolo del paese penetrò nel tempio di Baal e lo demolì, frantumandone gli altari e le immagini: uccisero dinanzi agli altari lo stesso Mattan, sacerdote di Baal.Il sacerdote Ioiada mise guardie intorno al tempio.</span> <span class="verse"><a name="19">19</a>Egli prese i capi di centinaia dei Carii e delle guardie e tutto il popolo del paese; costoro fecero scendere il re dal tempio e attraverso la porta delle Guardie lo condussero nella reggia, ove egli sedette sul trono regale.</span> <span class="verse"><a name="20">20</a>Tutto il popolo del paese fu in festa; la città restò tranquilla. Atalia fu uccisa con la spada nella reggia.</span> </p></div</div></div></body></html>