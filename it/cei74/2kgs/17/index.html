<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2kgs">2 Kings</a> &gt <strong>Chapter 17</strong></div><p><span class="verse"><a name="1">1</a>Nell`anno decimosecondo di Acaz re di Giuda divenne re in Samaria su Israele Osea figlio di Ela, il quale regnò nove anni.</span> <span class="verse"><a name="2">2</a>Fece ciò che è male agli occhi del Signore, ma non come i re di Israele che erano stati prima di lui.</span> <span class="verse"><a name="3">3</a>Contro di lui marciò Salmanassar re d`Assiria; Osea divenne suo vassallo e gli pagò un tributo.</span> <span class="verse"><a name="4">4</a>Poi però il re d`Assiria scoprì una congiura di Osea, che aveva inviato messaggeri a So re d`Egitto e non spediva più il tributo al re d`Assiria, come faceva prima, ogni anno. Perciò il re d`Assiria lo fece imprigionare e lo chiuse in carcere.</span> <span class="verse"><a name="5">5</a>Il re d`Assiria invase tutto il paese, andò in Samaria e l`assediò per tre anni.</span> <span class="verse"><a name="6">6</a>Nell`anno nono di Osea il re d`Assiria occupò Samaria, deportò gli Israeliti in Assiria, destinandoli a Calach, alla zona intorno a Cabor, fiume del Gozan, e alle città della Media.</span> <span class="verse"><a name="7">7</a>Ciò avvenne perché gli Israeliti avevano peccato contro il Signore loro Dio, che li aveva fatti uscire dal paese d`Egitto, liberandoli dal potere del faraone re d`Egitto; essi avevano temuto altri dei.</span> <span class="verse"><a name="8">8</a>Avevano seguito le pratiche delle popolazioni distrutte dal Signore all`arrivo degli Israeliti e quelle introdotte dai re di Israele.</span> <span class="verse"><a name="9">9</a>Gli Israeliti avevano proferito contro il Signore loro Dio cose non giuste e si erano costruiti alture in tutte le loro città, dai più piccoli villaggi alle fortezze.</span> <span class="verse"><a name="10">10</a>Avevano eretto stele e pali sacri su ogni alto colle e sotto ogni albero verde.</span> <span class="verse"><a name="11">11</a>Ivi avevano bruciato incenso, come le popolazioni che il Signore aveva disperso alla loro venuta; avevano compiuto azioni cattive, irritando il Signore.</span> <span class="verse"><a name="12">12</a>Avevano servito gli idoli, dei quali il Signore aveva detto: "Non farete una cosa simile!".</span> <span class="verse"><a name="13">13</a>Eppure il Signore, per mezzo di tutti i suoi profeti e dei veggenti, aveva ordinato a Israele e a Giuda: "Convertitevi dalle vostre vie malvage e osservate i miei comandi e i miei decreti secondo ogni legge, che io ho imposta ai vostri padri e che ho fatto dire a voi per mezzo dei miei servi, i profeti".</span> <span class="verse"><a name="14">14</a>Ma essi non ascoltarono, anzi indurirono la cervice rendendola simile a quella dei loro padri, i quali non avevano creduto al Signore loro Dio.</span> <span class="verse"><a name="15">15</a>Rigettarono i suoi decreti e le alleanze che aveva concluse con i loro padri, e le testimonianze che aveva loro date; seguirono le vanità e diventarono anch`essi fatui, a imitazione dei popoli loro vicini, dei quali il Signore aveva comandato di non imitare i costumi.</span> <span class="verse"><a name="16">16</a>Abbandonarono tutti i comandi del Signore loro Dio; si eressero i due vitelli in metallo fuso, si prepararono un palo sacro, si prostrarono davanti a tutta la milizia celeste e venerarono Baal.</span> <span class="verse"><a name="17">17</a>Fecero passare i loro figli e le loro figlie per il fuoco; praticarono la divinazione e gli incantesimi; si vendettero per compiere ciò che è male agli occhi del Signore, provocandolo a sdegno.</span> <span class="verse"><a name="18">18</a>Per questo il Signore si adirò molto contro Israele e lo allontanò dalla sua presenza e non rimase se non la sola tribù di Giuda.</span> <span class="verse"><a name="19">19</a>Ma neppure quelli di Giuda osservarono i comandi del Signore loro Dio, ma piuttosto seguirono le usanze fissate da Israele.</span> <span class="verse"><a name="20">20</a>Il Signore, perciò, rigettò tutta la discendenza di Israele; li umiliò e li mise in balìa di briganti, finché non li scacciò dalla sua presenza.</span> <span class="verse"><a name="21">21</a>Difatti, quando Israele fu strappato dalla casa di Davide, e proclamò re Geroboamo, figlio di Nebat, questi allontanò Israele dal seguire il Signore e gli fece commettere un grande peccato.</span> <span class="verse"><a name="22">22</a>Gli Israeliti imitarono in tutto il peccato commesso da Geroboamo; non se ne allontanarono,</span> <span class="verse"><a name="23">23</a>finché il Signore allontanò Israele dalla sua presenza, come aveva preannunziato per mezzo di tutti i suoi servi, i profeti; fece deportare Israele dal suo paese in Assiria, dove è fino ad oggi.</span> <span class="verse"><a name="24">24</a>Il re d`Assiria mandò gente da Babilonia, da Cuta, da Avva, da Camat e da Sefarvaim e la sistemò nelle città della Samaria invece degli Israeliti. E quelli presero possesso della Samaria e si stabilirono nelle sue città.</span> <span class="verse"><a name="25">25</a>All`inizio del loro insediamento non temevano il Signore ed Egli inviò contro di loro dei leoni, che ne fecero strage.</span> <span class="verse"><a name="26">26</a>Allora dissero al re d`Assiria: "Le genti che tu hai trasferite e insediate nelle città della Samaria non conoscono la religione del Dio del paese ed Egli ha mandato contro di loro dei leoni, i quali ne fanno strage, perché quelle non conoscono la religione del Dio del paese".</span> <span class="verse"><a name="27">27</a>Il re d`Assiria ordinò: "Mandatevi qualcuno dei sacerdoti che avete deportati di lì: vada, vi si stabilisca e insegni la religione del Dio del paese".</span> <span class="verse"><a name="28">28</a>Venne uno dei sacerdoti deportati da Samaria che si stabilì a Betel e insegnò loro come temere il Signore.</span> <span class="verse"><a name="29">29</a>Tuttavia ciascuna nazione si fabbricò i suoi dei e li mise nei templi delle alture costruite dai Samaritani, ognuna nella città ove dimorava.</span> <span class="verse"><a name="30">30</a>Gli uomini di Babilonia si fabbricarono Succot-Benot; gli uomini di Cuta si fabbricarono Nergal; gli uomini di Camat si fabbricarono Asima.</span> <span class="verse"><a name="31">31</a>Quelli di Avva si fabbricarono Nibcaz e Tartach; quelli di Sefarvaim bruciavano nel fuoco i propri figli in onore di Adram-Melech e di Anam-Melech, dei di Sefarvàim.</span> <span class="verse"><a name="32">32</a>Venerarono anche il Signore; si scelsero i sacerdoti delle alture, presi qua e là, e li collocavano nei templi delle alture.</span> <span class="verse"><a name="33">33</a>Temevano il Signore e servivano i loro dei secondo gli usi delle popolazioni, dalle quali provenivano i deportati.</span> <span class="verse"><a name="34">34</a>Fino ad oggi essi seguono questi usi antichi: non venerano il Signore e non agiscono secondo i suoi statuti e i suoi decreti né secondo la legge e il comando che il Signore ha dato ai figli di Giacobbe, che chiamò Israele.</span> <span class="verse"><a name="35">35</a>Il Signore aveva concluso con loro un`alleanza e aveva loro ordinato: "Non venerate altri dei, non prostratevi davanti a loro, non serviteli e non sacrificate a loro,</span> <span class="verse"><a name="36">36</a>ma temete il Signore, che vi ha fatti uscire dal paese d`Egitto con grande potenza e con braccio teso: davanti a lui solo prostratevi e a lui offrite sacrifici.</span> <span class="verse"><a name="37">37</a>Osserverete gli statuti, i decreti, la legge e il comando che egli vi ha prescritti, mettendoli in pratica sempre; non venererete divinità straniere.</span> <span class="verse"><a name="38">38</a>Non vi dimenticherete dell`alleanza conclusa con voi e non venererete divinità straniere,</span> <span class="verse"><a name="39">39</a>ma venererete soltanto il Signore vostro Dio, che vi libererà dal potere di tutti i vostri nemici".</span> <span class="verse"><a name="40">40</a>Essi però non ascoltarono: agirono sempre secondo i loro antichi costumi.</span> <span class="verse"><a name="41">41</a>Così quelle genti temevano il Signore e servivano i loro idoli; i loro figli e nipoti continuano a fare oggi come hanno fatto i loro padri.</span> </p></div</div></div></body></html>