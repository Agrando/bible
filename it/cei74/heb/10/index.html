<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Poiché la legge possiede solo un`ombra dei beni futuri e non la realtà stessa delle cose, non ha il potere di condurre alla perfezione, per mezzo di quei sacrifici che si offrono continuamente di anno in anno, coloro che si accostano a Dio.</span> <span class="verse"><a name="2">2</a>Altrimenti non si sarebbe forse cessato di offrirli, dal momento che i fedeli, purificati una volta per tutte, non avrebbero ormai più alcuna coscienza dei peccati?</span> <span class="verse"><a name="3">3</a>Invece per mezzo di quei sacrifici si rinnova di anno in anno il ricordo dei peccati,</span> <span class="verse"><a name="4">4</a>poiché è impossibile eliminare i peccati con il sangue di tori e di capri.</span> <span class="verse"><a name="5">5</a>Per questo, entrando nel mondo, Cristo dice: Tu non hai voluto né sacrificio né offerta, un corpo invece mi hai preparato.</span> <span class="verse"><a name="6">6</a>Non hai gradito né olocausti né sacrifici per il peccato.</span> <span class="verse"><a name="7">7</a>Allora ho detto: Ecco, io vengo - poiché di me sta scritto nel rotolo del libro - per fare, o Dio, la tua volontà.</span> <span class="verse"><a name="8">8</a>Dopo aver detto: Non hai voluto e non hai gradito né sacrifici né offerte, né olocausti né sacrifici per il peccato, cose tutte che vengono offerte secondo la legge,</span> <span class="verse"><a name="9">9</a>soggiunge: Ecco, io vengo a fare la tua volontà. Così egli abolisce il primo ordine di cose per stabilire il secondo.</span> <span class="verse"><a name="10">10</a>Ed è appunto per quella volontà che noi siamo stati santificati, per mezzo dell`offerta del corpo di Gesù Cristo, fatta una volta per sempre.</span> <span class="verse"><a name="11">11</a>Ogni sacerdote si presenta giorno per giorno a celebrare il culto e ad offrire molte volte gli stessi sacrifici, perché essi non possono mai eliminare i peccati.</span> <span class="verse"><a name="12">12</a>Egli al contrario, avendo offerto un solo sacrificio per i peccati una volta per sempre si è assiso alla destra di Dio,</span> <span class="verse"><a name="13">13</a>aspettando ormai soltanto che i suoi nemici vengano posti sotto i suoi piedi.</span> <span class="verse"><a name="14">14</a>Poiché con un`unica oblazione egli ha reso perfetti per sempre quelli che vengono santificati.</span> <span class="verse"><a name="15">15</a>Questo ce lo attesta anche lo Spirito Santo. Infatti, dopo aver detto:</span> <span class="verse"><a name="16">16</a>Questa è l`alleanza che io stipulerò con loro dopo quei giorni, dice il Signore: io porrò le mie leggi nei loro cuori e le imprimerò nella loro mente,</span> <span class="verse"><a name="17">17</a>soggiunge: E non mi ricorderò più dei loro peccati e delle loro iniquità.</span> <span class="verse"><a name="18">18</a>Ora, dove c`è il perdono di queste cose, non c`è più bisogno di offerta per il peccato.</span> <span class="verse"><a name="19">19</a>Avendo dunque, fratelli, piena fiducia di entrare nel santuario per mezzo del sangue di Gesù,</span> <span class="verse"><a name="20">20</a>per questa via nuova e vivente che egli ha inaugurato per noi attraverso il velo, cioè la sua carne;</span> <span class="verse"><a name="21">21</a>avendo noi un sacerdote grande sopra la casa di Dio,</span> <span class="verse"><a name="22">22</a>accostiamoci con cuore sincero in pienezza di fede, con il cuore purificato dalla cattiva coscienza e il corpo lavato con acqua pura.</span> <span class="verse"><a name="23">23</a>Manteniamo senza vacillare la professione della nostra speranza, perché è fedele colui che ha promesso.</span> <span class="verse"><a name="24">24</a>Cerchiamo anche di stimolarci a vicenda nella carità e nelle opere buone,</span> <span class="verse"><a name="25">25</a>non disertando le nostre riunioni, come alcuni hanno l`abitudine di fare, ma esortandoci a vicenda; tanto più che potete vedere come il giorno si avvicina.</span> <span class="verse"><a name="26">26</a>Infatti, se pecchiamo volontariamente dopo aver ricevuto la conoscenza della verità, non rimane più alcun sacrificio per i peccati,</span> <span class="verse"><a name="27">27</a>ma soltanto una terribile attesa del giudizio e la vampa di un fuoco che dovrà divorare i ribelli.</span> <span class="verse"><a name="28">28</a>Quando qualcuno ha violato la legge di Mosè, viene messo a morte senza pietà sulla parola di due o tre testimoni.</span> <span class="verse"><a name="29">29</a>Pensate quanto maggiore sarà castigo di cui sarà ritenuto meritevole chi avrà calpestato il Figlio di Dio e considerato profano quel sangue dell`alleanza dal quale è stato un giorno santificato e avrà disprezzato lo Spirito della grazia?</span> <span class="verse"><a name="30">30</a>Conosciamo infatti colui che ha detto: A me la vendetta! Io darò la retribuzione! E ancora: Il Signore giudicherà il suo popolo.</span> <span class="verse"><a name="31">31</a>E` terribile cadere nelle mani del Dio vivente!</span> <span class="verse"><a name="32">32</a>Richiamate alla memoria quei primi giorni nei quali, dopo essere stati illuminati, avete dovuto sopportare una grande e penosa lotta,</span> <span class="verse"><a name="33">33</a>ora esposti pubblicamente a insulti e tribolazioni, ora facendovi solidali con coloro che venivano trattati in questo modo.</span> <span class="verse"><a name="34">34</a>Infatti avete preso parte alle sofferenze dei carcerati e avete accettato con gioia di esser spogliati delle vostre sostanze, sapendo di possedere beni migliori e più duraturi.</span> <span class="verse"><a name="35">35</a>Non abbandonate dunque la vostra fiducia, alla quale è riservata una grande ricompensa.</span> <span class="verse"><a name="36">36</a>Avete solo bisogno di costanza, perché dopo aver fatto la volontà di Dio possiate raggiungere la promessa.</span> <span class="verse"><a name="37">37</a>Ancora un poco, infatti, un poco appena, e colui che deve venire, verrà e non tarderà.</span> <span class="verse"><a name="38">38</a>Il mio giusto vivrà mediante la fede; ma se indietreggia, la mia anima non si compiacerà in lui.</span> <span class="verse"><a name="39">39</a>Noi però non siamo di quelli che indietreggiano a loro perdizione, bensì uomini di fede per la salvezza della nostra anima.</span> </p></div</div></div></body></html>