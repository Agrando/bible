<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Perciò, fratelli santi, partecipi di una vocazione celeste, fissate bene la mente in Gesù, l`apostolo e sommo sacerdote della fede che noi professiamo,</span> <span class="verse"><a name="2">2</a>il quale è stato fedele a colui che l`ha costituito, così come lo fu Mosè in tutta la sua casa.</span> <span class="verse"><a name="3">3</a>Ma in confronto a Mosè, egli è stato giudicato degno di una gloria maggiore, quanto di un maggiore onore gode il costruttore in confronto alla casa stessa.</span> <span class="verse"><a name="4">4</a>Ogni casa infatti viene costruita da qualcuno; ma colui che ha costruito tutto è Dio.</span> <span class="verse"><a name="5">5</a>In verità Mosè fu fedele in tutta la casa di lui come servitore, per rendere testimonianza di ciò che doveva essere annunziato più tardi;</span> <span class="verse"><a name="6">6</a>Cristo, invece, lo fu in qualità di figlio costituito sopra la sua propria casa. E la sua casa siamo noi, a condizione che conserviamo la libertà e la speranza di cui ci vantiamo.</span> <span class="verse"><a name="7">7</a>Per questo, come dice lo Spirito Santo: Oggi, se udite la sua voce,</span> <span class="verse"><a name="8">8</a>non indurite i vostri cuori come nel giorno della ribellione, o nel giorno della tentazione nel deserto,</span> <span class="verse"><a name="9">9</a>dove mi tentarono i vostri padri mettendomi alla prova, pur avendo visto per quarant`anni le mie opere.</span> <span class="verse"><a name="10">10</a>Perciò mi disgustai di quella generazione e dissi: Hanno sempre il cuore sviato. Non hanno conosciuto le mie vie.</span> <span class="verse"><a name="11">11</a>Così ho giurato nella mia ira: Non entreranno nel mio riposo.</span> <span class="verse"><a name="12">12</a>Guardate perciò, fratelli, che non si trovi in nessuno di voi un cuore perverso e senza fede che si allontani dal Dio vivente.</span> <span class="verse"><a name="13">13</a>Esortatevi piuttosto a vicenda ogni giorno, finché dura quest` oggi, perché nessuno di voi si indurisca sedotto dal peccato.</span> <span class="verse"><a name="14">14</a>Siamo diventati infatti partecipi di Cristo, a condizione di mantenere salda sino alla fine la fiducia che abbiamo avuta da principio.</span> <span class="verse"><a name="15">15</a>Quando pertanto si dice: Oggi, se udite la sua voce, non indurite i vostri cuori come nel giorno della ribellione,</span> <span class="verse"><a name="16">16</a>chi furono quelli che, dopo aver udita la sua voce, si ribellarono? Non furono tutti quelli che erano usciti dall`Egitto sotto la guida di Mosè?</span> <span class="verse"><a name="17">17</a>E chi furono coloro di cui si è disgustato per quarant`anni? Non furono quelli che avevano peccato e poi caddero cadaveri nel deserto?</span> <span class="verse"><a name="18">18</a>E a chi giurò che non sarebbero entrati nel suo riposo, se non a quelli che non avevano creduto?</span> <span class="verse"><a name="19">19</a>In realtà vediamo che non vi poterono entrare a causa della loro mancanza di fede.</span> </p></div</div></div></body></html>