<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Proprio per questo bisogna che ci applichiamo con maggiore impegno alle cose udite, per non essere sospinti fuori rotta.</span> <span class="verse"><a name="2">2</a>Se, infatti, la parola trasmessa per mezzo degli angeli si è dimostrata salda, e ogni trasgressione e disobbedienza ha ricevuto una giusta punizione,</span> <span class="verse"><a name="3">3</a>come potremo sottrarci al castigo se trascuriamo una salvezza così grande? Questa infatti, dopo essere stata promulgata all`inizio dal Signore, è stata confermata in mezzo a noi da quelli che l`avevano udita,</span> <span class="verse"><a name="4">4</a>mentre Dio convalidava la loro testimonianzava con segni e prodigi e miracoli d`ogni genere e doni dello Spirito Santo, distribuiti secondo la sua volontà.</span> <span class="verse"><a name="5">5</a>Non certo a degli angeli egli ha assoggettato il mondo futuro, del quale parliamo.</span> <span class="verse"><a name="6">6</a>Anzi, qualcuno in un passo ha testimoniato: Che cos`è l`uomo perché ti ricordi di lui o il figlio dell`uomo perché tu te ne curi?</span> <span class="verse"><a name="7">7</a>Di poco l`hai fatto inferiore agli angeli, di gloria e di onore l`hai coronato</span> <span class="verse"><a name="8">8</a>e hai posto ogni cosa sotto i suoi piedi. Avendogli assoggettato ogni cosa, nulla ha lasciato che non gli fosse sottomesso. Tuttavia al presente non vediamo ancora che ogni cosa sia a lui sottomessa.</span> <span class="verse"><a name="9">9</a>Però quel Gesù, che fu fatto di poco inferiore agli angeli, lo vediamo ora coronato di gloria e di onore a causa della morte che ha sofferto, perché per la grazia di Dio egli sperimentasse la morte a vantaggio di tutti.</span> <span class="verse"><a name="10">10</a>Ed era ben giusto che colui, per il quale e del quale sono tutte le cose, volendo portare molti figli alla gloria, rendesse perfetto mediante la sofferenza il capo che guida alla salvezza.</span> <span class="verse"><a name="11">11</a>Infatti, colui che santifica e coloro che sono santificati provengono tutti da uno solo; per questo non si vergogna di chiamarli fratelli,</span> <span class="verse"><a name="12">12</a>dicendo: Annunzierò il tuo nome ai miei fratelli, in mezzo all`assemblea canterò le tue lodi;</span> <span class="verse"><a name="13">13</a>e ancora: Io metterò la mia fiducia in lui; e inoltre: Eccoci, io e i figli che Dio mi ha dato.</span> <span class="verse"><a name="14">14</a>Poiché dunque i figli hanno in comune il sangue e la carne, anch`egli ne è divenuto partecipe, per ridurre all`impotenza, mediante la morte colui che della morte ha il potere, cioè il diavolo,</span> <span class="verse"><a name="15">15</a>e liberare così quelli che per timore della morte erano tenuti in schiavitù per tutta la vita.</span> <span class="verse"><a name="16">16</a>Egli infatti non si prende cura degli angeli, ma della stirpe di Abramo si prende cura.</span> <span class="verse"><a name="17">17</a>Perciò doveva rendersi in tutto simile ai fratelli, per diventare un sommo sacerdote misericordioso e fedele nelle cose che riguardano Dio, allo scopo di espiare i peccati del popolo.</span> <span class="verse"><a name="18">18</a>Infatti proprio per essere stato messo alla prova ed avere sofferto personalmente, è in grado di venire in aiuto a quelli che subiscono la prova.</span> </p></div</div></div></body></html>