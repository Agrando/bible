<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Dio, che aveva già parlato nei tempi antichi molte volte e in diversi modi ai padri per mezzo dei profeti, ultimamente,</span> <span class="verse"><a name="2">2</a>in questi giorni, ha parlato a noi per mezzo del Figlio, che ha costituito erede di tutte le cose e per mezzo del quale ha fatto anche il mondo.</span> <span class="verse"><a name="3">3</a>Questo Figlio, che è irradiazione della sua gloria e impronta della sua sostanza e sostiene tutto con la potenza della sua parola, dopo aver compiuto la purificazione dei peccati, si è assiso alla destra della maestà nell`alto dei cieli,</span> <span class="verse"><a name="4">4</a>ed è diventato tanto superiore agli angeli quanto più eccellente del loro è il nome che ha ereditato.</span> <span class="verse"><a name="5">5</a>Infatti a quale degli angeli Dio ha mai detto: Tu sei mio figlio; oggi ti ho generato? E ancora: Io sarò per lui padre ed egli sarà per me figlio?</span> <span class="verse"><a name="6">6</a>E di nuovo, quando introduce il primogenito nel mondo, dice: Lo adorino tutti gli angeli di Dio.</span> <span class="verse"><a name="7">7</a>E mentre degli angeli dice: E` lui che fa i suoi angeli come venti, e i suoi ministri come fiamma di fuoco,</span> <span class="verse"><a name="8">8</a>del Figlio invece afferma: Il tuo trono, o Dio, sta in eterno e: Scettro d`equità è lo scettro del tuo regno;</span> <span class="verse"><a name="9">9</a>hai amato la giustizia e odiato l`iniquità, perciò ti unse o Dio, il tuo Dio, con olio di esultanza più dei tuoi compagni.</span> <span class="verse"><a name="10">10</a>E ancora: Tu, Signore, da principio hai fondato la terra e opera delle tue mani sono i cieli.</span> <span class="verse"><a name="11">11</a>Essi periranno, ma tu rimani; invecchieranno tutti come un vestito.</span> <span class="verse"><a name="12">12</a>Come un mantello li avvolgerai, come un abito, e saranno cambiati;o ma tu rimarrai lo stesso, e gli anni tuoi non avranno fine.</span> <span class="verse"><a name="13">13</a>A quale degli angeli poi ha mai detto: Siedi alla mia destra, finché io non abbia posto i tuoi nemici come sgabello dei tuoi piedi?</span> <span class="verse"><a name="14">14</a>Non sono essi tutti spiriti incaricati di un ministero, inviati per servire coloro che devono ereditare la salvezza?</span> </p></div</div></div></body></html>