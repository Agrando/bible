<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Ogni sommo sacerdote, scelto fra gli uomini, viene costituito per il bene degli uomini nelle cose che riguardano Dio, per offrire doni e sacrifici per i peccati.</span> <span class="verse"><a name="2">2</a>In tal modo egli è in grado di sentire giusta compassione per quelli che sono nell`ignoranza e nell`errore, essendo anch`egli rivestito di debolezza;</span> <span class="verse"><a name="3">3</a>a motivo della quale deve offrire anche per se stesso offrire sacrifici per i peccati, come lo fa per il popolo.</span> <span class="verse"><a name="4">4</a>Nessuno può attribuirsi questo onore, se non chi è chiamato da Dio, come Aronne.</span> <span class="verse"><a name="5">5</a>Nello stesso modo Cristo non si attribuì la gloria di sommo sacerdote, ma gliela conferì colui che gli disse: Mio figlio sei tu, oggi ti ho generato.</span> <span class="verse"><a name="6">6</a>Come in un altro passo dice: Tu sei sacerdote per sempre, alla maniera di Melchìsedek.</span> <span class="verse"><a name="7">7</a>Egli nei giorni della sua vita terrena offrì preghiere e suppliche con forti grida e lacrime a colui che poteva liberarlo da morte e fu esaudito per la sua pietà.</span> <span class="verse"><a name="8">8</a>Pur essendo Figlio, imparò l`obbedienza dalle cose che patì</span> <span class="verse"><a name="9">9</a>e, reso perfetto, divenne causa di salvezza eterna per tutti coloro che gli obbediscono,</span> <span class="verse"><a name="10">10</a>essendo stato proclamato da Dio sommo sacerdote alla maniera di Melchìsedek.</span> <span class="verse"><a name="11">11</a>Su questo argomento abbiamo molte cose da dire, difficili da spiegare, perché siete diventati lenti a capire.</span> <span class="verse"><a name="12">12</a>Infatti, mentre dovreste essere ormai maestri per ragioni di tempo, avete di nuovo bisogno che qualcuno insegni a voi i primi elementi degli oracoli di Dio e siete diventati bisognosi di latte e non di cibo solido.</span> <span class="verse"><a name="13">13</a>Ora, chi si nutre ancora di latte è ignaro della dottrina della giustizia, perché è ancora un bambino.</span> <span class="verse"><a name="14">14</a>Il nutrimento solido invece è per gli adulti che per la pratica hanno le facoltà esercitate a distinguere il buono dal cattivo.</span> </p></div</div></div></body></html>