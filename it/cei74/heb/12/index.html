<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Anche noi dunque, circondati da un così gran numero di testimoni, deposto tutto ciò che è di peso e il peccato che ci intralcia, corriamo con perseveranza nella corsa che ci sta davanti,</span> <span class="verse"><a name="2">2</a>tenendo fisso lo sguardo su Gesù, autore e perfezionatore della fede. Egli in cambio della gioia che gli era posta innanzi, si sottopose alla croce, disprezzando l`ignominia, e si è assiso alla destra del trono di Dio.</span> <span class="verse"><a name="3">3</a>Pensate attentamente a colui che ha sopportato contro di sé una così grande ostilità da parte dei peccatori, perché non vi stanchiate perdendovi d`animo.</span> <span class="verse"><a name="4">4</a>Non avete ancora resistito fino al sangue nella vostra lotta contro il peccato</span> <span class="verse"><a name="5">5</a>e avete già dimenticato l`esortazione a voi rivolta come a figli: Figlio mio, non disprezzare la correzione del  Signore e non ti perdere d`animo quando sei ripreso da lui;</span> <span class="verse"><a name="6">6</a>perché il Signore corregge colui che egli ama e sferza chiunque riconosce come figlio.</span> <span class="verse"><a name="7">7</a>E` per la vostra correzione che voi soffrite! Dio vi tratta come figli; e qual è il figlio che non è corretto dal padre?</span> <span class="verse"><a name="8">8</a>Se invece non subite correzione, mentre tutti ne hanno avuto la loro parte, allora siete degli illegittimi, non dei figli!</span> <span class="verse"><a name="9">9</a>Del resto, noi come correttori abbiamo avuto i nostri padri secondo la carne e li abbiamo rispettati; non ci sottometteremo perciò molto di più al Padre degli spiriti, per avere la vita?</span> <span class="verse"><a name="10">10</a>Costoro infatti ci correggevano per pochi giorni, come loro sembrava; Dio invece lo fa per il nostro bene, allo scopo di farci partecipi della sua santità.</span> <span class="verse"><a name="11">11</a>In verità, ogni correzione, sul momento, non sembra causa di gioia, ma di tristezza; dopo però arreca un frutto di pace e di giustizia a quelli che sono stati addestrati per suo mezzo.</span> <span class="verse"><a name="12">12</a>Perciò rinfrancate le mani cadenti e le ginocchia infiacchite</span> <span class="verse"><a name="13">13</a>e fate passi diritti con i vostri piedi, perché il piede zoppicante non abbia a storpiarsi, ma piuttosto a guarire.</span> <span class="verse"><a name="14">14</a>Cercate la pace con tutti e la santificazione, senza la quale nessuno vedrà mai il Signore,</span> <span class="verse"><a name="15">15</a>vigilando che nessuno venga meno alla grazia di Dio. Non spunti né cresca alcuna radice velenosa in mezzo a voi, così che molti ne siano infettati;</span> <span class="verse"><a name="16">16</a>non vi sia nessun fornicatore o nessun profanatore, come Esaù, che in cambio di una sola pietanza vendette la sua primogenitura.</span> <span class="verse"><a name="17">17</a>E voi ben sapete che in seguito, quando volle ottenere in eredità la benedizione, fu respinto, perché non trovò modo di fare mutare sentimento al padre, sebbene glielo richiedesse con lacrime.</span> <span class="verse"><a name="18">18</a>Voi infatti non vi siete accostati a qualche cosa di tangibile, né a fuoco ardente, né a oscurità, tenebra e tempesta,</span> <span class="verse"><a name="19">19</a>né a squillo di tromba e a suono di parole, mentre quelli che lo udivano scongiuravano che Dio non rivolgesse più a loro la parola;</span> <span class="verse"><a name="20">20</a>poiché non potevano sopportare l`intimazione data: Se anche una bestia tocca il monte sia lapidata.</span> <span class="verse"><a name="21">21</a>Lo spettacolo, in realtà, era così terrificante che Mosè disse: Ho paura e tremo.</span> <span class="verse"><a name="22">22</a>Voi vi siete invece accostati al monte Sion e alla città del Dio vivente, alla Gerusalemme celeste e a miriadi di angeli, adunanza festosa</span> <span class="verse"><a name="23">23</a>e all`assemblea dei primogeniti iscritti nei cieli, al Dio giudice di tutti e agli spiriti dei giusti portati alla perfezione,</span> <span class="verse"><a name="24">24</a>al Mediatore della Nuova Alleanza e al sangue dell`aspersione dalla voce più eloquente di quello di Abele.</span> <span class="verse"><a name="25">25</a>Guardatevi perciò di non rifiutare Colui che parla; perché se quelli non trovarono scampo per aver rifiutato colui che promulgava oracoli sulla terra, molto meno lo troveremo noi, se volteremo le spalle a Colui che parla dai cieli.</span> <span class="verse"><a name="26">26</a>La sua voce infatti un giorno scosse la terra; adesso invece ha fatto questa promessa: Ancora una volta io scuoterò non solo la terra, ma anche il cielo.</span> <span class="verse"><a name="27">27</a>La parola ancora una volta sta a indicare che le cose che vengono scosse son destinate a passare, in quanto cose create, perché rimangano quelle che sono incrollabili.</span> <span class="verse"><a name="28">28</a>Perciò, poiché noi riceviamo in eredità un regno incrollabile, conserviamo questa grazia e per suo mezzo rendiamo a Dio un culto gradito a lui, con riverenza e timore;</span> <span class="verse"><a name="29">29</a>perché il nostro Dio è un fuoco divoratore.</span> </p></div</div></div></body></html>