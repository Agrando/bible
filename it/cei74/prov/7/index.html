<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Figlio mio, custodisci le mie parole e fà tesoro dei miei precetti.</span> <span class="verse"><a name="2">2</a>Osserva i miei precetti e vivrai, il mio insegnamento sia come la pupilla dei tuoi occhi.</span> <span class="verse"><a name="3">3</a>Lègali alle tue dita, scrivili sulla tavola del tuo cuore.</span> <span class="verse"><a name="4">4</a>Dì alla sapienza: "Tu sei mia sorella", e chiama amica l`intelligenza,</span> <span class="verse"><a name="5">5</a>perché ti preservi dalla donna forestiera, dalla straniera che ha parole di lusinga.</span> <span class="verse"><a name="6">6</a>Mentre dalla finestra della mia casa stavo osservando dietro le grate,</span> <span class="verse"><a name="7">7</a>ecco vidi fra gli inesperti, scorsi fra i giovani un dissennato.</span> <span class="verse"><a name="8">8</a>Passava per la piazza, accanto all`angolo della straniera, e s`incamminava verso la casa di lei,</span> <span class="verse"><a name="9">9</a>all`imbrunire, al declinare del giorno, all`apparir della notte e del buio.</span> <span class="verse"><a name="10">10</a>Ecco farglisi incontro una donna, in vesti di prostituta e la dissimulazione nel cuore.</span> <span class="verse"><a name="11">11</a>Essa è audace e insolente, non sa tenere i piedi in casa sua.</span> <span class="verse"><a name="12">12</a>Ora è per la strada, ora per le piazze, ad ogni angolo sta in agguato.</span> <span class="verse"><a name="13">13</a>Lo afferra, lo bacia e con sfacciataggine gli dice:</span> <span class="verse"><a name="14">14</a>"Dovevo offrire sacrifici di comunione; oggi ho sciolto i miei voti;</span> <span class="verse"><a name="15">15</a>per questo sono uscita incontro a te per cercarti e ti ho trovato.</span> <span class="verse"><a name="16">16</a>Ho messo coperte soffici sul mio letto, tela fine d`Egitto;</span> <span class="verse"><a name="17">17</a>ho profumato il mio giaciglio di mirra, di aloè e di cinnamòmo.</span> <span class="verse"><a name="18">18</a>Vieni, inebriamoci d`amore fino al mattino, godiamoci insieme amorosi piaceri,</span> <span class="verse"><a name="19">19</a>poiché mio marito non è in casa, è partito per un lungo viaggio,</span> <span class="verse"><a name="20">20</a>ha portato con sé il sacchetto del denaro, tornerà a casa il giorno del plenilunio".</span> <span class="verse"><a name="21">21</a>Lo lusinga con tante moine, lo seduce con labbra lascive;</span> <span class="verse"><a name="22">22</a>egli incauto la segue, come un bue va al macello; come un cervo preso al laccio,</span> <span class="verse"><a name="23">23</a>finché una freccia non gli lacera il fegato; come un uccello che si precipita nella rete e non sa che è in pericolo la sua vita.</span> <span class="verse"><a name="24">24</a>Ora, figlio mio, ascoltami, fà attenzione alle parole della mia bocca.</span> <span class="verse"><a name="25">25</a>Il tuo cuore non si volga verso le sue vie, non aggirarti per i suoi sentieri,</span> <span class="verse"><a name="26">26</a>perché molti ne ha fatti cadere trafitti ed erano vigorose tutte le sue vittime.</span> <span class="verse"><a name="27">27</a>La sua casa è la strada per gli inferi, che scende nelle camere della morte.</span> </p></div</div></div></body></html>