<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Chi si tiene appartato cerca pretesti e con ogni mezzo attacca brighe.</span> <span class="verse"><a name="2">2</a>Lo stolto non ama la prudenza, ma vuol solo far mostra dei suoi sentimenti.</span> <span class="verse"><a name="3">3</a>Con l`empietà viene il disprezzo, con il disonore anche l`ignominia.</span> <span class="verse"><a name="4">4</a>Le parole della bocca dell`uomo sono acqua profonda, la fonte della sapienza è un torrente che straripa.</span> <span class="verse"><a name="5">5</a>Non è bene usar riguardi all`empio per far torto al giusto in un giudizio.</span> <span class="verse"><a name="6">6</a>Le labbra dello stolto provocano liti e la sua bocca gli provoca percosse.</span> <span class="verse"><a name="7">7</a>La bocca dello stolto è la sua rovina e le sue labbra sono un laccio per la sua vita.</span> <span class="verse"><a name="8">8</a>Le parole del calunniatore sono come ghiotti bocconi che scendono in fondo alle viscere.</span> <span class="verse"><a name="9">9</a>Chi è indolente nel lavoro è fratello del dissipatore.</span> <span class="verse"><a name="10">10</a>Torre fortissima è il nome del Signore: il giusto vi si rifugia ed è al sicuro.</span> <span class="verse"><a name="11">11</a>I beni del ricco sono la sua roccaforte, come un`alta muraglia, a suo parere.</span> <span class="verse"><a name="12">12</a>Prima della caduta il cuore dell`uomo si esalta, ma l`umiltà viene prima della gloria.</span> <span class="verse"><a name="13">13</a>Chi risponde prima di avere ascoltato mostra stoltezza a propria confusione.</span> <span class="verse"><a name="14">14</a>Lo spirito dell`uomo lo sostiene nella malattia, ma uno spirito afflitto chi lo solleverà?</span> <span class="verse"><a name="15">15</a>La mente intelligente acquista la scienza, l`orecchio dei saggi ricerca il sapere.</span> <span class="verse"><a name="16">16</a>Il dono fa largo all`uomo e lo introduce alla presenza dei grandi.</span> <span class="verse"><a name="17">17</a>Il primo a parlare in una lite sembra aver ragione, ma viene il suo avversario e lo confuta.</span> <span class="verse"><a name="18">18</a>La sorte fa cessar le discussioni e decide fra i potenti.</span> <span class="verse"><a name="19">19</a>Un fratello offeso è più irriducibile d`una roccaforte, le liti sono come le sbarre di un castello.</span> <span class="verse"><a name="20">20</a>Con la bocca l`uomo sazia il suo stomaco, egli si sazia con il prodotto delle labbra.</span> <span class="verse"><a name="21">21</a>Morte e vita sono in potere della lingua e chi l`accarezza ne mangerà i frutti.</span> <span class="verse"><a name="22">22</a>Chi ha trovato una moglie ha trovato una fortuna, ha ottenuto il favore del Signore.</span> <span class="verse"><a name="23">23</a>Il povero parla con suppliche, il ricco risponde con durezza.</span> <span class="verse"><a name="24">24</a>Ci sono compagni che conducono alla rovina, ma anche amici più affezionati di un fratello.</span> </p></div</div></div></body></html>