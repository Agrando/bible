<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Non ti vantare del domani, perché non sai neppure che cosa genera l`oggi.</span> <span class="verse"><a name="2">2</a>Ti lodi un altro e non la tua bocca, un estraneo e non le tue labbra.</span> <span class="verse"><a name="3">3</a>La pietra è greve, la sabbia è pesante, ma più dell`una e dell`altra lo è il fastidio dello stolto.</span> <span class="verse"><a name="4">4</a>La collera è crudele, l`ira è impetuosa; ma chi può resistere alla gelosia?</span> <span class="verse"><a name="5">5</a>Meglio un rimprovero aperto che un amore celato.</span> <span class="verse"><a name="6">6</a>Leali sono le ferite di un amico, fallaci i baci di un nemico.</span> <span class="verse"><a name="7">7</a>Gola sazia disprezza il miele; per chi ha fame anche l`amaro è dolce.</span> <span class="verse"><a name="8">8</a>Come un uccello che vola lontano dal nido così è l`uomo che va errando lontano dalla dimora.</span> <span class="verse"><a name="9">9</a>Il profumo e l`incenso allietano il cuore, la dolcezza di un amico rassicura l`anima.</span> <span class="verse"><a name="10">10</a>Non abbandonare il tuo amico né quello di tuo padre, non entrare nella casa di tuo fratello nel giorno della tua disgrazia. Meglio un amico vicino che un fratello lontano.</span> <span class="verse"><a name="11">11</a>Sii saggio, figlio mio, e allieterai il mio cuore e avrò di che rispondere a colui che mi insulta.</span> <span class="verse"><a name="12">12</a>L`accorto vede il pericolo e si nasconde, gli inesperti vanno avanti e la pagano.</span> <span class="verse"><a name="13">13</a>Prendigli il vestito perché si è fatto garante per uno straniero e tienilo in pegno per gli sconosciuti.</span> <span class="verse"><a name="14">14</a>Benedire il prossimo di buon mattino ad alta voce gli sarà imputato come una maledizione.</span> <span class="verse"><a name="15">15</a>Il gocciolar continuo in tempo di pioggia e una moglie litigiosa, si rassomigliano:</span> <span class="verse"><a name="16">16</a>chi la vuol trattenere, trattiene il vento e raccoglie l`olio con la mano destra.</span> <span class="verse"><a name="17">17</a>Il ferro si aguzza con il ferro e l`uomo aguzza l`ingegno del suo compagno.</span> <span class="verse"><a name="18">18</a>Il guardiano di un fico ne mangia i frutti, chi ha cura del suo padrone ne riceverà onori.</span> <span class="verse"><a name="19">19</a>Come un volto differisce da un altro, così i cuori degli uomini differiscono fra di loro.</span> <span class="verse"><a name="20">20</a>Come gli inferi e l`abisso non si saziano mai, così non si saziano mai gli occhi dell`uomo.</span> <span class="verse"><a name="21">21</a>Come il crogiuolo è per l`argento e il fornello per l`oro, così l`uomo rispetto alla bocca di chi lo loda.</span> <span class="verse"><a name="22">22</a>Anche se tu pestassi lo stolto nel mortaio tra i grani con il pestello, non scuoteresti da lui la sua stoltezza.</span> <span class="verse"><a name="23">23</a>Preòccupati del tuo gregge, abbi cura delle tue mandrie,</span> <span class="verse"><a name="24">24</a>perché non sono perenni le ricchezze, né un tesoro si trasmette di generazione in generazione.</span> <span class="verse"><a name="25">25</a>Si toglie il fieno, apparisce l`erba nuova e si raccolgono i foraggi dei monti;</span> <span class="verse"><a name="26">26</a>gli agnelli ti danno le vesti e i capretti il prezzo per comprare un campo,</span> <span class="verse"><a name="27">27</a>le capre latte abbondante per il cibo e per vitto della tua famiglia. e per mantenere le tue schiave.</span> </p></div</div></div></body></html>