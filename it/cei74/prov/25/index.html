<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Anche questi sono proverbi di Salomone, trascritti dagli uomini di Ezechia, re di Giuda.</span> <span class="verse"><a name="2">2</a>E` gloria di Dio nascondere le cose, è gloria dei re investigarle.</span> <span class="verse"><a name="3">3</a>I cieli per la loro altezza, la terra per la sua profondità e il cuore dei re sono inesplorabili.</span> <span class="verse"><a name="4">4</a>Togli le scorie dall`argento e l`orafo ne farà un bel vaso;</span> <span class="verse"><a name="5">5</a>togli il malvagio dalla presenza del re e il suo trono si stabilirà sulla giustizia.</span> <span class="verse"><a name="6">6</a>Non darti arie davanti al re e non metterti al posto dei grandi,</span> <span class="verse"><a name="7">7</a>perché è meglio sentirsi dire: "Sali quassù" piuttosto che essere umiliato davanti a uno superiore. Quanto i tuoi occhi hanno visto</span> <span class="verse"><a name="8">8</a>non metterlo subito fuori in un processo; altrimenti che farai alla fine, quando il tuo prossimo ti svergognerà?</span> <span class="verse"><a name="9">9</a>Discuti la tua causa con il tuo vicino, ma non rivelare il segreto altrui;</span> <span class="verse"><a name="10">10</a>altrimenti chi ti ascolta ti biasimerebbe e il tuo discredito sarebbe irreparabile.</span> <span class="verse"><a name="11">11</a>Come frutti d`oro su vassoio d`argento così è una parola detta a suo tempo.</span> <span class="verse"><a name="12">12</a>Come anello d`oro e collana d`oro fino è un saggio che ammonisce un orecchio attento.</span> <span class="verse"><a name="13">13</a>Come fresco di neve al tempo della mietitura, è un messaggero verace per chi lo manda; egli rinfranca l`animo del suo signore.</span> <span class="verse"><a name="14">14</a>Nuvole e vento, ma senza pioggia, tale è l`uomo che si vanta di regali che non fa.</span> <span class="verse"><a name="15">15</a>Con la pazienza il giudice si lascia persuadere, una lingua dolce spezza le ossa.</span> <span class="verse"><a name="16">16</a>Se hai trovato il miele, mangiane quanto ti basta, per non esserne nauseato e poi vomitarlo.</span> <span class="verse"><a name="17">17</a>Metti di rado il piede in casa del tuo vicino, perché non si stanchi di te e ti prenda in odio.</span> <span class="verse"><a name="18">18</a>Mazza, spada e freccia acuta è colui che depone il falso contro il suo prossimo.</span> <span class="verse"><a name="19">19</a>Qual dente cariato e piede slogato tale è la fiducia dell`uomo sleale nel giorno della sventura,</span> <span class="verse"><a name="20">20</a>è togliersi le vesti in un giorno rigido. Aceto su una piaga viva, tali sono i canti per un cuore afflitto.</span> <span class="verse"><a name="21">21</a>Se il tuo nemico ha fame, dagli pane da mangiare, se ha sete, dagli acqua da bere;</span> <span class="verse"><a name="22">22</a>perché così ammasserai carboni ardenti sul suo capo e il Signore ti ricompenserà.</span> <span class="verse"><a name="23">23</a>La tramontana porta la pioggia, un parlare in segreto provoca lo sdegno sul volto.</span> <span class="verse"><a name="24">24</a>Abitare su un angolo del tetto è meglio di una moglie litigiosa e una casa in comune.</span> <span class="verse"><a name="25">25</a>Come acqua fresca per una gola riarsa è una buona notizia da un paese lontano.</span> <span class="verse"><a name="26">26</a>Fontana torbida e sorgente inquinata, tale è il giusto che vacilla di fronte all`empio.</span> <span class="verse"><a name="27">27</a>Mangiare troppo miele non è bene, né lasciarsi prendere da parole adulatrici.</span> <span class="verse"><a name="28">28</a>Una città smantellata o senza mura tale è l`uomo che non sa dominare la collera.</span> </p></div</div></div></body></html>