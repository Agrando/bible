<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 28</strong></div><p><span class="verse"><a name="1">1</a>L`empio fugge anche se nessuno lo insegue, mentre il giusto è sicuro come un giovane leone.</span> <span class="verse"><a name="2">2</a>Per i delitti di un paese molti sono i suoi tiranni, ma con un uomo intelligente e saggio l`ordine si mantiene.</span> <span class="verse"><a name="3">3</a>Un uomo empio che opprime i miseri è una pioggia torrenziale che non porta pane.</span> <span class="verse"><a name="4">4</a>Quelli che violano la legge lodano l`empio, ma quanti osservano la legge gli muovono guerra.</span> <span class="verse"><a name="5">5</a>I malvagi non comprendono la giustizia, ma quelli che cercano il Signore comprendono tutto.</span> <span class="verse"><a name="6">6</a>Meglio un povero dalla condotta integra che uno dai costumi perversi, anche se ricco.</span> <span class="verse"><a name="7">7</a>Chi osserva la legge è un figlio intelligente, chi frequenta i crapuloni disonora suo padre.</span> <span class="verse"><a name="8">8</a>Chi accresce il patrimonio con l`usura e l`interesse, lo accumula per chi ha pietà dei miseri.</span> <span class="verse"><a name="9">9</a>Chi volge altrove l`orecchio per non ascoltare la legge, anche la sua preghiera è in abominio.</span> <span class="verse"><a name="10">10</a>Chi fa traviare gli uomini retti per una cattiva strada, cadrà egli stesso nella fossa, mentre gli integri possederanno fortune.</span> <span class="verse"><a name="11">11</a>Il ricco si crede saggio, ma il povero intelligente lo scruta bene.</span> <span class="verse"><a name="12">12</a>Grande è la gioia quando trionfano i giusti, ma se prevalgono gli empi ognuno si nasconde.</span> <span class="verse"><a name="13">13</a>Chi nasconde le proprie colpe non avrà successo; chi le confessa e cessa di farle troverà indulgenza.</span> <span class="verse"><a name="14">14</a>Beato l`uomo che teme sempre, chi indurisce il cuore cadrà nel male.</span> <span class="verse"><a name="15">15</a>Leone ruggente e orso affamato, tale è il malvagio che domina su un popolo povero.</span> <span class="verse"><a name="16">16</a>Un principe privo di senno moltiplica le vessazioni, ma chi odia la rapina prolungherà i suoi giorni.</span> <span class="verse"><a name="17">17</a>Un uomo perseguitato per omicidio fuggirà fino alla tomba: nessuno lo soccorre.</span> <span class="verse"><a name="18">18</a>Chi procede con rettitudine sarà salvato, chi va per vie tortuose cadrà ad un tratto.</span> <span class="verse"><a name="19">19</a>Chi lavora la sua terra si sazierà di pane, chi insegue chimere si sazierà di miseria.</span> <span class="verse"><a name="20">20</a>L`uomo leale sarà colmo di benedizioni, chi si arricchisce in fretta non sarà esente da colpa.</span> <span class="verse"><a name="21">21</a>Non è bene essere parziali, per un pezzo di pane si pecca.</span> <span class="verse"><a name="22">22</a>L`uomo dall`occhio cupido è impaziente di arricchire e non pensa che gli piomberà addosso la miseria.</span> <span class="verse"><a name="23">23</a>Chi corregge un altro troverà in fine più favore di chi ha una lingua adulatrice.</span> <span class="verse"><a name="24">24</a>Chi deruba il padre o la madre e dice: "Non è peccato", è compagno dell`assassino.</span> <span class="verse"><a name="25">25</a>L`uomo avido suscita litigi, ma chi confida nel Signore avrà successo.</span> <span class="verse"><a name="26">26</a>Chi confida nel suo senno è uno stolto, chi si comporta con saggezza sarà salvato.</span> <span class="verse"><a name="27">27</a>Per chi dá al povero non c`è indigenza, ma chi chiude gli occhi avrà grandi maledizioni.</span> <span class="verse"><a name="28">28</a>Se prevalgono gli empi, tutti si nascondono,se essi periscono, sono potenti i giusti.</span> </p></div</div></div></body></html>