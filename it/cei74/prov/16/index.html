<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 16</strong></div><p><span class="verse"><a name="1">1</a>All`uomo appartengono i progetti della mente, ma dal Signore viene la risposta.</span> <span class="verse"><a name="2">2</a>Tutte le vie dell`uomo sembrano pure ai suoi occhi, ma chi scruta gli spiriti è il Signore.</span> <span class="verse"><a name="3">3</a>Affida al Signore la tua attività e i tuoi progetti riusciranno.</span> <span class="verse"><a name="4">4</a>Il Signore ha fatto tutto per un fine, anche l`empio per il giorno della sventura.</span> <span class="verse"><a name="5">5</a>E` un abominio per il Signore ogni cuore superbo, certamente non resterà impunito.</span> <span class="verse"><a name="6">6</a>Con la bontà e la fedeltà si espia la colpa, con il timore del Signore si evita il male.</span> <span class="verse"><a name="7">7</a>Quando il Signore si compiace della condotta di un uomo, riconcilia con lui anche i suoi nemici.</span> <span class="verse"><a name="8">8</a>Poco con onestà è meglio di molte rendite senza giustizia.</span> <span class="verse"><a name="9">9</a>La mente dell`uomo pensa molto alla sua via, ma il Signore dirige i suoi passi.</span> <span class="verse"><a name="10">10</a>Un oracolo è sulle labbra del re, in giudizio la sua bocca non sbaglia.</span> <span class="verse"><a name="11">11</a>La stadera e le bilance giuste appartengono al Signore, sono opera sua tutti i pesi del sacchetto.</span> <span class="verse"><a name="12">12</a>E` in abominio ai re commettere un`azione iniqua, poiché il trono si consolida con la giustizia.</span> <span class="verse"><a name="13">13</a>Delle labbra giuste si compiace il re e ama chi parla con rettitudine.</span> <span class="verse"><a name="14">14</a>L`ira del re è messaggera di morte, ma l`uomo saggio la placherà.</span> <span class="verse"><a name="15">15</a>Nello splendore del volto del re è la vita, il suo favore è come nube di primavera.</span> <span class="verse"><a name="16">16</a>E` molto meglio possedere la sapienza che l`oro, il possesso dell`intelligenza è preferibile all`argento.</span> <span class="verse"><a name="17">17</a>La strada degli uomini retti è evitare il male, conserva la vita chi controlla la sua via.</span> <span class="verse"><a name="18">18</a>Prima della rovina viene l`orgoglio e prima della caduta lo spirito altero.</span> <span class="verse"><a name="19">19</a>E` meglio abbassarsi con gli umili che spartire la preda con i superbi.</span> <span class="verse"><a name="20">20</a>Chi è prudente nella parola troverà il bene e chi confida nel Signore è beato.</span> <span class="verse"><a name="21">21</a>Sarà chiamato intelligente chi è saggio di mente; il linguaggio dolce aumenta la dottrina.</span> <span class="verse"><a name="22">22</a>Fonte di vita è la prudenza per chi la possiede, castigo degli stolti è la stoltezza.</span> <span class="verse"><a name="23">23</a>Una mente saggia rende prudente la bocca e sulle sue labbra aumenta la dottrina.</span> <span class="verse"><a name="24">24</a>Favo di miele sono le parole gentili, dolcezza per l`anima e refrigerio per il corpo.</span> <span class="verse"><a name="25">25</a>C`è una via che pare diritta a qualcuno, ma sbocca in sentieri di morte.</span> <span class="verse"><a name="26">26</a>L`appetito del lavoratore lavora per lui, perché la sua bocca lo stimola.</span> <span class="verse"><a name="27">27</a>L`uomo perverso produce la sciagura, sulle sue labbra c`è come un fuoco ardente.</span> <span class="verse"><a name="28">28</a>L`uomo ambiguo provoca litigi, chi calunnia divide gli amici.</span> <span class="verse"><a name="29">29</a>L`uomo violento seduce il prossimo e lo spinge per una via non buona.</span> <span class="verse"><a name="30">30</a>Chi socchiude gli occhi medita inganni, chi stringe le labbra ha già commesso il male.</span> <span class="verse"><a name="31">31</a>Corona magnifica è la canizie, ed essa si trova sulla via della giustizia.</span> <span class="verse"><a name="32">32</a>Il paziente val più di un eroe, chi domina se stesso val più di chi conquista una città.</span> <span class="verse"><a name="33">33</a>Nel grembo si getta la sorte, ma la decisione dipende tutta dal Signore.</span> </p></div</div></div></body></html>