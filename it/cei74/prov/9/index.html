<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 9</strong></div><p><span class="verse"><a name="1">1</a>La Sapienza si è costruita la casa, ha intagliato le sue sette colonne.</span> <span class="verse"><a name="2">2</a>Ha ucciso gli animali, ha preparato il vino e ha imbandito la tavola.</span> <span class="verse"><a name="3">3</a>Ha mandato le sue ancelle a proclamare sui punti più alti della città:</span> <span class="verse"><a name="4">4</a>"Chi è inesperto accorra qui!". A chi è privo di senno essa dice:</span> <span class="verse"><a name="5">5</a>"Venite, mangiate il mio pane, bevete il vino che io ho preparato.</span> <span class="verse"><a name="6">6</a>Abbandonate la stoltezza e vivrete, andate diritti per la via dell`intelligenza".</span> <span class="verse"><a name="7">7</a>Chi corregge il beffardo se ne attira il disprezzo, chi rimprovera l`empio se ne attira l`insulto.</span> <span class="verse"><a name="8">8</a>Non rimproverare il beffardo per non farti odiare; rimprovera il saggio ed egli ti amerà.</span> <span class="verse"><a name="9">9</a>Dá consigli al saggio e diventerà ancora più saggio; istruisci il giusto ed egli aumenterà la dottrina.</span> <span class="verse"><a name="10">10</a>Fondamento della sapienza è il timore di Dio, la scienza del Santo è intelligenza.</span> <span class="verse"><a name="11">11</a>Per mezzo mio si moltiplicano i tuoi giorni, ti saranno aggiunti anni di vita.</span> <span class="verse"><a name="12">12</a>Se sei sapiente, lo sei a tuo vantaggio, se sei beffardo, tu solo ne porterai la pena.</span> <span class="verse"><a name="13">13</a>Donna irrequieta è follia, una sciocca che non sa nulla.</span> <span class="verse"><a name="14">14</a>Sta seduta alla porta di casa, su un trono, in un luogo alto della città,</span> <span class="verse"><a name="15">15</a>per invitare i passanti che vanno diritti per la loro strada:</span> <span class="verse"><a name="16">16</a>"Chi è inesperto venga qua!". E a chi è privo di senno essa dice:</span> <span class="verse"><a name="17">17</a>"Le acque furtive sono dolci, il pane preso di nascosto è gustoso".</span> <span class="verse"><a name="18">18</a>Egli non si accorge che là ci sono le ombre e che i suoi invitati se ne vanno nel profondo degli inferi.</span> </p></div</div></div></body></html>