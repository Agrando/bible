<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Ascoltate, o figli, l`istruzione di un padre e fate attenzione per conoscere la verità,</span> <span class="verse"><a name="2">2</a>poiché io vi do una buona dottrina; non abbandonate il mio insegnamento.</span> <span class="verse"><a name="3">3</a>Anch`io sono stato un figlio per mio padre, tenero e caro agli occhi di mia madre.</span> <span class="verse"><a name="4">4</a>Egli mi istruiva dicendomi: "Il tuo cuore ritenga le mie parole; custodisci i miei precetti e vivrai.</span> <span class="verse"><a name="5">5</a>Acquista la sapienza, acquista l`intelligenza; non dimenticare le parole della mia bocca e non allontanartene mai.</span> <span class="verse"><a name="6">6</a>Non abbandonarla ed essa ti custodirà, amala e veglierà su di te.</span> <span class="verse"><a name="7">7</a>Principio della sapienza: acquista la sapienza; a costo di tutto ciò che possiedi acquista l`intelligenza.</span> <span class="verse"><a name="8">8</a>Stimala ed essa ti esalterà, sarà la tua gloria, se l`abbraccerai.</span> <span class="verse"><a name="9">9</a>Una corona di grazia porrà sul tuo capo, con un diadema di gloria ti cingerà".</span> <span class="verse"><a name="10">10</a>Ascolta, figlio mio, e accogli le mie parole ed esse moltiplicheranno gli anni della tua vita.</span> <span class="verse"><a name="11">11</a>Ti indico la via della sapienza; ti guido per i sentieri della rettitudine.</span> <span class="verse"><a name="12">12</a>Quando cammini non saranno intralciati i tuoi passi, e se corri, non inciamperai.</span> <span class="verse"><a name="13">13</a>Attieniti alla disciplina, non lasciarla, pràticala, perché essa è la tua vita.</span> <span class="verse"><a name="14">14</a>Non battere la strada degli empi e non procedere per la via dei malvagi.</span> <span class="verse"><a name="15">15</a>Evita quella strada, non passarvi, stá lontano e passa oltre.</span> <span class="verse"><a name="16">16</a>Essi non dormono, se non fanno del male; non si lasciano prendere dal sonno, se non fanno cadere qualcuno;</span> <span class="verse"><a name="17">17</a>mangiano il pane dell`empietà e bevono il vino della violenza.</span> <span class="verse"><a name="18">18</a>La strada dei giusti è come la luce dell`alba, che aumenta lo splendore fino al meriggio.</span> <span class="verse"><a name="19">19</a>La via degli empi è come l`oscurità: non sanno dove saranno spinti a cadere.</span> <span class="verse"><a name="20">20</a>Figlio mio, fà attenzione alle mie parole, porgi l`orecchio ai miei detti;</span> <span class="verse"><a name="21">21</a>non perderli mai di vista, custodiscili nel tuo cuore,</span> <span class="verse"><a name="22">22</a>perché essi sono vita per chi li trova e salute per tutto il suo corpo.</span> <span class="verse"><a name="23">23</a>Con ogni cura vigila sul cuore perché da esso sgorga la vita.</span> <span class="verse"><a name="24">24</a>Tieni lungi da te la bocca perversa e allontana da te le labbra fallaci.</span> <span class="verse"><a name="25">25</a>I tuoi occhi guardino diritto e le tue pupille mirino diritto davanti a te.</span> <span class="verse"><a name="26">26</a>Bada alla strada dove metti il piede e tutte le tue vie siano ben rassodate.</span> <span class="verse"><a name="27">27</a>Non deviare né a destra né a sinistra, tieni lontano il piede dal male.</span> </p></div</div></div></body></html>