<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/prov">Proverbs</a> &gt <strong>Chapter 14</strong></div><p><span class="verse"><a name="1">1</a>La sapienza di una massaia costruisce la casa, la stoltezza la demolisce con le mani.</span> <span class="verse"><a name="2">2</a>Chi procede con rettitudine teme il Signore, chi si scosta dalle sue vie lo disprezza.</span> <span class="verse"><a name="3">3</a>Nella bocca dello stolto c`è il germoglio della superbia, ma le labbra dei saggi sono la loro salvaguardia.</span> <span class="verse"><a name="4">4</a>Senza buoi, niente grano, l`abbondanza del raccolto sta nel vigore del toro.</span> <span class="verse"><a name="5">5</a>Il testimone vero non mentisce, quello falso spira menzogne.</span> <span class="verse"><a name="6">6</a>Il beffardo ricerca la sapienza ma invano, la scienza è cosa facile per il prudente.</span> <span class="verse"><a name="7">7</a>Allontànati dall`uomo stolto, e non ignorerai le labbra sapienti.</span> <span class="verse"><a name="8">8</a>La sapienza dell`accorto sta nel capire la sua via, ma la stoltezza degli sciocchi è inganno.</span> <span class="verse"><a name="9">9</a>Fra gli stolti risiede la colpa, fra gli uomini retti la benevolenza.</span> <span class="verse"><a name="10">10</a>Il cuore conosce la propria amarezza e alla sua gioia non partecipa l`estraneo.</span> <span class="verse"><a name="11">11</a>La casa degli empi rovinerà, ma la tenda degli uomini retti avrà successo.</span> <span class="verse"><a name="12">12</a>C`è una via che sembra diritta a qualcuno, ma sbocca in sentieri di morte.</span> <span class="verse"><a name="13">13</a>Anche fra il riso il cuore prova dolore e la gioia può finire in pena.</span> <span class="verse"><a name="14">14</a>Chi è instabile si sazierà dei frutti della sua condotta, l`uomo dabbene si sazierà delle sue opere.</span> <span class="verse"><a name="15">15</a>L`ingenuo crede quanto gli dici, l`accorto controlla i propri passi.</span> <span class="verse"><a name="16">16</a>Il saggio teme e sta lontano dal male, lo stolto è insolente e presuntuoso.</span> <span class="verse"><a name="17">17</a>L`iracondo commette sciocchezze, il riflessivo sopporta.</span> <span class="verse"><a name="18">18</a>Gli inesperti erediteranno la stoltezza, i prudenti si coroneranno di scienza.</span> <span class="verse"><a name="19">19</a>I malvagi si inchinano davanti ai buoni, gli empi davanti alle porte del giusto.</span> <span class="verse"><a name="20">20</a>Il povero è odioso anche al suo amico, numerosi sono gli amici del ricco.</span> <span class="verse"><a name="21">21</a>Chi disprezza il prossimo pecca, beato chi ha pietà degli umili.</span> <span class="verse"><a name="22">22</a>Non errano forse quelli che compiono il male? Benevolenza e favore per quanti compiono il bene.</span> <span class="verse"><a name="23">23</a>In ogni fatica c`è un vantaggio, ma la loquacità produce solo miseria.</span> <span class="verse"><a name="24">24</a>Corona dei saggi è la loro accortezza, corona degli stolti la loro stoltezza.</span> <span class="verse"><a name="25">25</a>Salvatore di vite è un testimone vero; chi spaccia menzogne è un impostore.</span> <span class="verse"><a name="26">26</a>Nel timore del Signore è la fiducia del forte; per i suoi figli egli sarà un rifugio.</span> <span class="verse"><a name="27">27</a>Il timore del Signore è fonte di vita, per evitare i lacci della morte.</span> <span class="verse"><a name="28">28</a>Un popolo numeroso è la gloria del re; la scarsità di gente è la rovina del principe.</span> <span class="verse"><a name="29">29</a>Il paziente ha grande prudenza, l`iracondo mostra stoltezza.</span> <span class="verse"><a name="30">30</a>Un cuore tranquillo è la vita di tutto il corpo, l`invidia è la carie delle ossa.</span> <span class="verse"><a name="31">31</a>Chi opprime il povero offende il suo creatore, chi ha pietà del misero lo onora.</span> <span class="verse"><a name="32">32</a>Dalla propria malvagità è travolto l`empio, il giusto ha un rifugio nella propria integrità.</span> <span class="verse"><a name="33">33</a>In un cuore assennato risiede la sapienza, ma in seno agli stolti può scoprirsi?</span> <span class="verse"><a name="34">34</a>La giustizia fa onore a una nazione, ma il peccato segna il declino dei popoli.</span> <span class="verse"><a name="35">35</a>Il favore del re è per il ministro intelligente, il suo sdegno è per chi lo disonora.</span> </p></div</div></div></body></html>