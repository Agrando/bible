<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 19</strong></div><p><span class="verse"><a name="1">1</a>I due angeli arrivarono a Sòdoma sul far della sera, mentre Lot stava seduto alla porta di Sòdoma. Non appena li ebbe visti, Lot si alzò, andò loro incontro e si prostrò con la faccia a terra.</span> <span class="verse"><a name="2">2</a>E disse: "Miei signori, venite in casa del vostro servo: vi passerete la notte, vi laverete i piedi e poi, domattina, per tempo, ve ne andrete per la vostra strada". Quelli risposero: "No, passeremo la notte sulla piazza".</span> <span class="verse"><a name="3">3</a>Ma egli insistette tanto che vennero da lui ed entrarono nella sua casa. Egli preparò per loro un banchetto, fece cuocere gli azzimi e così mangiarono.</span> <span class="verse"><a name="4">4</a>Non si erano ancora coricati, quand`ecco gli uomini della città, cioè gli abitanti di Sòdoma, si affollarono intorno alla casa, giovani e vecchi, tutto il popolo al completo.</span> <span class="verse"><a name="5">5</a>Chiamarono Lot e gli dissero: "Dove sono quegli uomini che sono entrati da te questa notte? Falli uscire da noi, perché possiamo abusarne!".</span> <span class="verse"><a name="6">6</a>Lot uscì verso di loro sulla porta e, dopo aver chiuso il battente dietro di sé,</span> <span class="verse"><a name="7">7</a>disse: "No, fratelli miei, non fate del male!</span> <span class="verse"><a name="8">8</a>Sentite, io ho due figlie che non hanno ancora conosciuto uomo; lasciate che ve le porti fuori e fate loro quel che vi piace, purché non facciate nulla a questi uomini, perché sono entrati all`ombra del mio tetto".</span> <span class="verse"><a name="9">9</a>Ma quelli risposero: "Tirati via! Quest`individuo è venuto qui come straniero e vuol fare il giudice! Ora faremo a te peggio che a loro!". E spingendosi violentemente contro quell`uomo, cioè contro Lot, si avvicinarono per sfondare la porta.</span> <span class="verse"><a name="10">10</a>Allora dall`interno quegli uomini sporsero le mani, si trassero in casa Lot e chiusero il battente;</span> <span class="verse"><a name="11">11</a>quanto agli uomini che erano alla porta della casa, essi li colpirono con un abbaglio accecante dal più piccolo al più grande, così che non riuscirono a trovare la porta.</span> <span class="verse"><a name="12">12</a>Quegli uomini dissero allora a Lot: "Chi hai ancora qui? Il genero, i tuoi figli, le tue figlie e quanti hai in città, falli uscire da questo luogo.</span> <span class="verse"><a name="13">13</a>Perché noi stiamo per distruggere questo luogo: il grido innalzato contro di loro davanti al Signore è grande e il Signore ci ha mandati a distruggerli".</span> <span class="verse"><a name="14">14</a>Lot uscì a parlare ai suoi generi, che dovevano sposare le sue figlie, e disse: "Alzatevi, uscite da questo luogo, perché il Signore sta per distruggere la città!". Ma parve ai suoi generi che egli volesse scherzare.</span> <span class="verse"><a name="15">15</a>Quando apparve l`alba, gli angeli fecero premura a Lot, dicendo: "Su, prendi tua moglie e le tue figlie che hai qui ed esci per non essere travolto nel castigo della città".</span> <span class="verse"><a name="16">16</a>Lot indugiava, ma quegli uomini presero per mano lui, sua moglie e le sue due figlie, per un grande atto di misericordia del Signore verso di lui; lo fecero uscire e lo condussero fuori della città.</span> <span class="verse"><a name="17">17</a>Dopo averli condotti fuori, uno di loro disse: "Fuggi, per la tua vita. Non guardare indietro e non fermarti dentro la valle: fuggi sulle montagne, per non essere travolto!".</span> <span class="verse"><a name="18">18</a>Ma Lot gli disse: "No, mio Signore!</span> <span class="verse"><a name="19">19</a>Vedi, il tuo servo ha trovato grazia ai tuoi occhi e tu hai usato una grande misericordia verso di me salvandomi la vita, ma io non riuscirò a fuggire sul monte, senza che la sciagura mi raggiunga e io muoia.</span> <span class="verse"><a name="20">20</a>Vedi questa città: è abbastanza vicina perché mi possa rifugiare là ed è piccola cosa! Lascia che io fugga lassù - non è una piccola cosa? - e così la mia vita sarà salva".</span> <span class="verse"><a name="21">21</a>Gli rispose: "Ecco, ti ho favorito anche in questo, di non distruggere la città di cui hai parlato.</span> <span class="verse"><a name="22">22</a>Presto, fuggi là perché io non posso far nulla, finché tu non vi sia arrivato". Perciò quella città si chiamò Zoar.</span> <span class="verse"><a name="23">23</a>Il sole spuntava sulla terra e Lot era arrivato a Zoar,</span> <span class="verse"><a name="24">24</a>quand`ecco il Signore fece piovere dal cielo sopra Sòdoma e sopra Gomorra zolfo e fuoco proveniente dal Signore.</span> <span class="verse"><a name="25">25</a>Distrusse queste città e tutta la valle con tutti gli abitanti delle città e la vegetazione del suolo.</span> <span class="verse"><a name="26">26</a>Ora la moglie di Lot guardò indietro e divenne una statua di sale.</span> <span class="verse"><a name="27">27</a>Abramo andò di buon mattino al luogo dove si era fermato davanti al Signore;</span> <span class="verse"><a name="28">28</a>contemplò dall`alto Sòdoma e Gomorra e tutta la distesa della valle e vide che un fumo saliva dalla terra, come il fumo di una fornace.</span> <span class="verse"><a name="29">29</a>Così Dio, quando distrusse le città della valle, Dio si ricordò di Abramo e fece sfuggire Lot alla catastrofe, mentre distruggeva le città nelle quali Lot aveva abitato.</span> <span class="verse"><a name="30">30</a>Poi Lot partì da Zoar e andò ad abitare sulla montagna, insieme con le due figlie, perché temeva di restare in Zoar, e si stabilì in una caverna con le sue due figlie.</span> <span class="verse"><a name="31">31</a>Ora la maggiore disse alla più piccola: "Il nostro padre è veccho e non c`è nessuno in questo territorio per unirsi a noi, secondo l`uso di tutta la terra.</span> <span class="verse"><a name="32">32</a>Vieni, facciamo bere del vino a nostro padre e poi corichiamoci con lui, così faremo sussistere una discendenza da nostro padre".</span> <span class="verse"><a name="33">33</a>Quella notte fecero bere del vino al loro padre e la maggiore andò a coricarsi con il padre; ma egli non se ne accorse, né quando essa si coricò, né quando essa si alzò.</span> <span class="verse"><a name="34">34</a>All`indomani la maggiore disse alla più piccola: "Ecco, ieri io mi sono coricata con nostro padre: facciamogli bere del vino anche questa notte e và tu a coricarti con lui; così faremo sussistere una discendenza da nostro padre".</span> <span class="verse"><a name="35">35</a>Anche quella notte fecero bere del vino al loro padre e la più piccola andò a coricarsi con lui; ma egli non se ne accorse, né quando essa si coricò, né quando essa si alzò.</span> <span class="verse"><a name="36">36</a>Così le due figlie di Lot concepirono dal loro padre.</span> <span class="verse"><a name="37">37</a>La maggiore partorì un figlio e lo chiamò Moab. Costui è il padre dei Moabiti che esistono fino ad oggi.</span> <span class="verse"><a name="38">38</a>Anche la più piccola partorì un figlio e lo chiamò "Figlio del mio popolo". Costui è il padre degli Ammoniti che esistono fino ad oggi.</span> </p></div</div></div></body></html>