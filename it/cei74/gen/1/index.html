<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 1</strong></div><p><span class="verse"><a name="1">1</a>In principio Dio creò il cielo e la terra.</span> <span class="verse"><a name="2">2</a>La terra era informe e deserta e le tenebre ricoprivano l`abisso e lo spirito di Dio aleggiava sulle acque.</span> <span class="verse"><a name="3">3</a>Dio disse: "Sia la luce!". E la luce fu.</span> <span class="verse"><a name="4">4</a>Dio vide che la luce era cosa buona e separò la luce dalle tenebre</span> <span class="verse"><a name="5">5</a>e chiamò la luce giorno e le tenebre notte. E fu sera e fu mattina: primo giorno.</span> <span class="verse"><a name="6">6</a>Dio disse: "Sia il firmamento in mezzo alle acque per separare le acque dalle acque".</span> <span class="verse"><a name="7">7</a>Dio fece il firmamento e separò le acque, che sono sotto il firmamento, dalle acque, che son sopra il firmamento. E così avvenne.</span> <span class="verse"><a name="8">8</a>Dio chiamò il firmamento cielo. E fu sera e fu mattina: secondo giorno.</span> <span class="verse"><a name="9">9</a>Dio disse: "Le acque che sono sotto il cielo, si raccolgano in un solo luogo e appaia l`asciutto". E così avvenne.</span> <span class="verse"><a name="10">10</a>Dio chiamò l`asciutto terra e la massa delle acque mare. E Dio vide che era cosa buona.</span> <span class="verse"><a name="11">11</a>E Dio disse: "La terra produca germogli, erbe che producono seme e alberi da frutto, che facciano sulla terra frutto con il seme, ciascuno secondo la sua specie". E così avvenne:</span> <span class="verse"><a name="12">12</a>la terra produsse germogli, erbe che producono seme, ciascuna secondo la propria specie e alberi che fanno ciascuno frutto con il seme, secondo la propria specie. Dio vide che era cosa buona.</span> <span class="verse"><a name="13">13</a>E fu sera e fu mattina: terzo giorno.</span> <span class="verse"><a name="14">14</a>Dio disse: "Ci siano luci nel firmamento del cielo, per distinguere il giorno dalla notte; servano da segni per le stagioni, per i giorni e per gli anni</span> <span class="verse"><a name="15">15</a>e servano da luci nel firmamento del cielo per illuminare la terra". E così avvenne:</span> <span class="verse"><a name="16">16</a>Dio fece le due luci grandi, la luce maggiore per regolare il giorno e la luce minore per regolare la notte, e le stelle.</span> <span class="verse"><a name="17">17</a>Dio le pose nel firmamento del cielo per illuminare la terra</span> <span class="verse"><a name="18">18</a>e per regolare giorno e notte e per separare la luce dalle tenebre. E Dio vide che era cosa buona.</span> <span class="verse"><a name="19">19</a>E fu sera e fu mattina: quarto giorno.</span> <span class="verse"><a name="20">20</a>Dio disse: "Le acque brulichino di esseri viventi e uccelli volino sopra la terra, davanti al firmamento del cielo".</span> <span class="verse"><a name="21">21</a>Dio creò i grandi mostri marini e tutti gli esseri viventi che guizzano e brulicano nelle acque, secondo la loro specie, e tutti gli uccelli alati secondo la loro specie. E Dio vide che era cosa buona.</span> <span class="verse"><a name="22">22</a>Dio li benedisse: "Siate fecondi e moltiplicatevi e riempite le acque dei mari; gli uccelli si moltiplichino sulla terra".</span> <span class="verse"><a name="23">23</a>E fu sera e fu mattina: quinto giorno.</span> <span class="verse"><a name="24">24</a>Dio disse: "La terra produca esseri viventi secondo la loro specie: bestiame, rettili e bestie selvatiche secondo la loro specie". E così avvenne:</span> <span class="verse"><a name="25">25</a>Dio fece le bestie selvatiche secondo la loro specie e il bestiame secondo la propria specie e tutti i rettili del suolo secondo la loro specie. E Dio vide che era cosa buona.</span> <span class="verse"><a name="26">26</a>E Dio disse: "Facciamo l`uomo a nostra immagine, a nostra somiglianza, e domini sui pesci del mare e sugli uccelli del cielo, sul bestiame, su tutte le bestie selvatiche e su tutti i rettili che strisciano sulla terra".</span> <span class="verse"><a name="27">27</a>Dio creò l`uomo a sua immagine; a immagine di Dio lo creò; maschio e femmina li creò.</span> <span class="verse"><a name="28">28</a>Dio li benedisse e disse loro: "Siate fecondi e moltiplicatevi, riempite la terra; soggiogatela e dominate sui pesci del mare e sugli uccelli del cielo e su ogni essere vivente, che striscia sulla terra".</span> <span class="verse"><a name="29">29</a>E Dio disse: "Ecco, io vi do ogni erba che produce seme e che è su tutta la terra e ogni albero in cui è il frutto, che produce seme: saranno il vostro cibo.</span> <span class="verse"><a name="30">30</a>A tutte le bestie selvatiche, a tutti gli uccelli del cielo e a tutti gli esseri che strisciano sulla terra e nei quali è alito di vita, io do in cibo ogni erba verde". E così avvenne.</span> <span class="verse"><a name="31">31</a>Dio vide quanto aveva fatto, ed ecco, era cosa molto buona. E fu sera e fu mattina: sesto giorno.</span> </p></div</div></div></body></html>