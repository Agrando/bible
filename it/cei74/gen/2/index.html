<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 2</strong></div><p><span class="verse"><a name="1">1</a>Così furono portati a compimento il cielo e la terra e tutte le loro schiere.</span> <span class="verse"><a name="2">2</a>Allora Dio, nel settimo giorno portò a termine il lavoro che aveva fatto e cessò nel settimo giorno da ogni suo lavoro.</span> <span class="verse"><a name="3">3</a>Dio benedisse il settimo giorno e lo consacrò, perché in esso aveva cessato da ogni lavoro che egli creando aveva fatto.</span> <span class="verse"><a name="4">4</a>Queste le origini del cielo e della terra, quando vennero creati.</span> <span class="verse"><a name="5">5</a>Quando il Signore Dio fece la terra e il cielo,</span> <span class="verse"><a name="6">6</a>nessun cespuglio campestre era sulla terra, nessuna erba campestre era spuntata - perché il Signore Dio non aveva fatto piovere sulla terra e nessuno lavorava il suolo</span> <span class="verse"><a name="7">7</a>e faceva salire dalla terra l`acqua dei canali per irrigare tutto il suolo -;</span> <span class="verse"><a name="8">8</a>allora il Signore Dio plasmò l`uomo con polvere del suolo e soffiò nelle sue narici un alito di vita e l`uomo divenne un essere vivente.</span> <span class="verse"><a name="9">9</a>Poi il Signore Dio piantò un giardino in Eden, a oriente, e vi collocò l`uomo che aveva plasmato.</span> <span class="verse"><a name="10">10</a>Il Signore Dio fece germogliare dal suolo ogni sorta di alberi graditi alla vista e buoni da mangiare, tra cui l`albero della vita in mezzo al giardino e l`albero della conoscenza del bene e del male.</span> <span class="verse"><a name="11">11</a>Un fiume usciva da Eden per irrigare il giardino, poi di lì si divideva e formava quattro corsi.</span> <span class="verse"><a name="12">12</a>Il primo fiume si chiama Pison: esso scorre intorno a tutto il paese di Avìla, dove c`è l`oro</span> <span class="verse"><a name="13">13</a>e l`oro di quella terra è fine; qui c`è anche la resina odorosa e la pietra d`ònice.</span> <span class="verse"><a name="14">14</a>Il secondo fiume si chiama Ghicon: esso scorre intorno a tutto il paese d`Etiopia.</span> <span class="verse"><a name="15">15</a>Il terzo fiume si chiama Tigri: esso scorre ad oriente di Assur. Il quarto fiume è l`Eufrate.</span> <span class="verse"><a name="16">16</a>Il Signore Dio prese l`uomo e lo pose nel giardino di Eden, perché lo coltivasse e lo custodisse.</span> <span class="verse"><a name="17">17</a>Il Signore Dio diede questo comando all`uomo: "Tu potrai mangiare di tutti gli alberi del giardino,</span> <span class="verse"><a name="18">18</a>ma dell`albero della conoscenza del bene e del male non devi mangiare, perché, quando tu ne mangiassi, certamente moriresti".</span> <span class="verse"><a name="19">19</a>E il Signore Dio disse: "Non è bene che l`uomo sia solo: gli voglio fare un aiuto che gli sia simile".</span> <span class="verse"><a name="20">20</a>Allora il Signore Dio plasmò dal suolo ogni sorta di bestie selvatiche e tutti gli uccelli del cielo e li condusse all`uomo, per vedere come li avrebbe chiamati: in qualunque modo l`uomo avesse chiamato ognuno degli esseri viventi, quello doveva essere il suo nome.</span> <span class="verse"><a name="21">21</a>Così l`uomo impose nomi a tutto il bestiame, a tutti gli uccelli del cielo e a tutte le bestie selvatiche, ma l`uomo non trovò un aiuto che gli fosse simile.</span> <span class="verse"><a name="22">22</a>Allora il Signore Dio fece scendere un torpore sull`uomo, che si addormentò; gli tolse una delle costole e rinchiuse la carne al suo posto.</span> <span class="verse"><a name="23">23</a>Il Signore Dio plasmò con la costola, che aveva tolta all`uomo, una donna e la condusse all`uomo.</span> <span class="verse"><a name="24">24</a>Allora l`uomo disse: "Questa volta essa è carne dalla mia carne e osso dalle mie ossa. La si chiamerà donna perché dall`uomo è stata tolta".</span> <span class="verse"><a name="25">25</a>Per questo l`uomo abbandonerà suo padre e sua madre e si unirà a sua moglie e i due saranno una sola carne.</span> <span class="verse"><a name="26">26</a>Ora tutti e due erano nudi, l`uomo e sua moglie, ma non ne provavano vergogna.</span> </p></div</div></div></body></html>