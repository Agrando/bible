<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 49</strong></div><p><span class="verse"><a name="1">1</a>Quindi Giacobbe chiamò i figli e disse: "Radunatevi, perché io vi annunzi quello che vi accadrà nei tempi futuri.</span> <span class="verse"><a name="2">2</a>Radunatevi e ascoltate, figli di Giacobbe, ascoltate Israele, vostro padre!</span> <span class="verse"><a name="3">3</a>Ruben, tu sei il mio primogenito, il mio vigore e la primizia della mia virilità, esuberante in fierezza ed esuberante in forza!</span> <span class="verse"><a name="4">4</a>Bollente come l`acqua, tu non avrai preminenza, perchè hai invaso il talamo di tuo padre e hai violato il mio giaciglio su cui eri salito.</span> <span class="verse"><a name="5">5</a>Simeone e Levi sono fratelli, strumenti di violenza sono i loro coltelli.</span> <span class="verse"><a name="6">6</a>Nel loro conciliabolo non entri l`anima mia, al loro convegno non si unisca il mio cuore. Perchè con ira hanno ucciso gli uomini e con passione hanno storpiato i tori.</span> <span class="verse"><a name="7">7</a>Maledetta la loro ira, perché violenta, e la loro collera, perché crudele! Io li dividerò in Giacobbe e li disperderò in Israele.</span> <span class="verse"><a name="8">8</a>Giuda, te loderanno i tuoi fratelli; la tua mano sarà sulla cervice dei tuoi nemici; davanti a te si prostreranno i figli di tuo padre.</span> <span class="verse"><a name="9">9</a>Un giovane leone è Giuda: dalla preda, figlio mio, sei tornato; si è sdraiato, si è accovacciato come un leone e come una leonessa; chi oserà farlo alzare?</span> <span class="verse"><a name="10">10</a>Non sarà tolto lo scettro da Giuda nè il bastone del comando tra i suoi piedi, finchè verrà colui al quale esso appartiene e a cui è dovuta l`obbedienza dei popoli.</span> <span class="verse"><a name="11">11</a>Egli lega alla vite il suo asinello e a scelta vite il figlio della sua asina, lava nel vino la veste e nel sangue dell`uva il manto;</span> <span class="verse"><a name="12">12</a>lucidi ha gli occhi per il vino e bianchi i denti per il latte.</span> <span class="verse"><a name="13">13</a>Zàbulon abiterà lungo il lido del mare e sarà l`approdo delle navi, con il fianco rivolto a Sidòne.</span> <span class="verse"><a name="14">14</a>Issacar è un asino robusto, accovacciato tra un doppio recinto.</span> <span class="verse"><a name="15">15</a>Ha visto che il luogo di riposo era bello, che il paese era ameno, ha piegato il dorso a portar la soma ed è stato ridotto ai lavori forzati.</span> <span class="verse"><a name="16">16</a>Dan giudicherà il suo popolo come ogni altra tribù d`Israele.</span> <span class="verse"><a name="17">17</a>Sia Dan un serpente sulla strada, una vipera cornuta sul sentiero, che morde i garretti del cavallo e il cavaliere cade all`indietro.</span> <span class="verse"><a name="18">18</a>Io spero nella tua salvezza, Signore!</span> <span class="verse"><a name="19">19</a>Gad, assalito da un`orda, ne attacca la retroguardia.</span> <span class="verse"><a name="20">20</a>Aser, il suo pane è pingue: egli fornisce delizie da re.</span> <span class="verse"><a name="21">21</a>Neftali è una cerva slanciata che dá bei cerbiatti.</span> <span class="verse"><a name="22">22</a>Germoglio di ceppo fecondo è Giuseppe; germoglio di ceppo fecondo presso una fonte, i cui rami si stendono sul muro.</span> <span class="verse"><a name="23">23</a>Lo hanno esasperato e colpito, lo hanno perseguitato i tiratori di frecce.</span> <span class="verse"><a name="24">24</a>Ma è rimasto intatto il suo arco e le sue braccia si muovon veloci per le mani del Potente di Giacobbe, per il nome del Pastore, Pietra d`Israele.</span> <span class="verse"><a name="25">25</a>Per il Dio di tuo padre - egli ti aiuti! e per il Dio onnipotente - egli ti benedica! Con benedizioni del cielo dall`alto, benedizioni dell`abisso nel profondo, benedizioni delle mammelle e del grembo.</span> <span class="verse"><a name="26">26</a>Le benedizioni di tuo padre sono superiori alle benedizioni dei monti antichi, alle attrattive dei colli eterni. Vengano sul capo di Giuseppe e sulla testa del principe tra i suoi fratelli!</span> <span class="verse"><a name="27">27</a>Beniamino è un lupo che sbrana: al mattino divora la preda e alla sera spartisce il bottino.</span> <span class="verse"><a name="28">28</a>Tutti questi formano le dodici tribù d`Israele, questo è ciò che disse loro il padre, benedicendoli; egli benedisse ognuno con una benedizione particolare.</span> <span class="verse"><a name="29">29</a>Poi diede loro quest`ordine: "Io sto per essere riunito ai miei antenati: seppellitemi presso i miei padri nella caverna che è nel campo di Efron l`Hittita,</span> <span class="verse"><a name="30">30</a>nella caverna che si trova nel campo di Macpela di fronte a Mamre, nel paese di Canaan, quella che Abramo acquistò con il campo di Efron l`Hittita come proprietà sepolcrale.</span> <span class="verse"><a name="31">31</a>Là seppellirono Abramo e Sara sua moglie, là seppellirono Isacco e Rebecca sua moglie e là seppellii Lia.</span> <span class="verse"><a name="32">32</a>La proprietà del campo e della caverna che si trova in esso proveniva dagli Hittiti.</span> <span class="verse"><a name="33">33</a>Quando Giacobbe ebbe finito di dare questo ordine ai figli, ritrasse i piedi nel letto e spirò e fu riunito ai suoi antenati.</span> </p></div</div></div></body></html>