<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 14</strong></div><p><span class="verse"><a name="1">1</a>Al tempo di Amrafel re di Sennaar, di Arioch re di Ellasar, di Chedorlaomer re dell`Elam e di Tideal re di Goim,</span> <span class="verse"><a name="2">2</a>costoro mossero guerra contro Bera re di Sòdoma, Birsa re di Gomorra, Sinab re di Adma, Semeber re di Zeboim, e contro il re di Bela, cioè Zoar.</span> <span class="verse"><a name="3">3</a>Tutti questi si concentrarono nella valle di Siddim, cioè il Mar Morto.</span> <span class="verse"><a name="4">4</a>Per dodici anni essi erano stati sottomessi a Chedorlaomer, ma il tredicesimo anno si erano ribellati.</span> <span class="verse"><a name="5">5</a>Nell`anno quattordicesimo arrivarono Chedorlaomer e i re che erano con lui e sconfissero i Refaim ad Astarot-Karnaim, gli Zuzim ad Am, gli Emim a Save-Kiriataim</span> <span class="verse"><a name="6">6</a>e gli Hurriti sulle montagne di Seir fino a El-Paran, che è presso il deserto.</span> <span class="verse"><a name="7">7</a>Poi mutarono direzione e vennero a En-Mispat, cioè Kades, e devastarono tutto il territorio degli Amaleciti e anche degli Amorrei che abitavano in Cazazon-Tamar.</span> <span class="verse"><a name="8">8</a>Allora il re di Sòdoma, il re di Gomorra, il re di Adma, il re di Zeboim e il re di Bela, cioè Zoar, uscirono e si schierarono a battaglia nella valle di Siddim contro di esso,</span> <span class="verse"><a name="9">9</a>e cioè contro Chedorlaomer re dell`Elam, Tideal re di Goim, Amrafel re di Sennaar e Arioch re di Ellasar: quattro re contro cinque.</span> <span class="verse"><a name="10">10</a>La valle di Siddim era piena di pozzi di bitume; mentre il re di Sòdoma e il re di Gomorra si davano alla fuga, alcuni caddero nei pozzi e gli altri fuggirono sulle montagne.</span> <span class="verse"><a name="11">11</a>Gli invasori presero tutti i beni di Sodoma e Gomorra e tutti i loro viveri e se ne andarono.</span> <span class="verse"><a name="12">12</a>Andandosene catturarono anche Lot, figlio del fratello di Abram, e i suoi beni: egli risiedeva appunto in Sòdoma.</span> <span class="verse"><a name="13">13</a>Ma un fuggiasco venne ad avvertire Abram l`Ebreo che si trovava alle Querce di Mamre l`Amorreo, fratello di Escol e fratello di Aner i quali erano alleati di Abram.</span> <span class="verse"><a name="14">14</a>Quando Abram seppe che il suo parente era stato preso prigioniero, organizzò i suoi uomini esperti nelle armi, schiavi nati nella sua casa, in numero di trecentodiciotto, e si diede all`inseguimento fino a Dan.</span> <span class="verse"><a name="15">15</a>Piombò sopra di essi di notte, lui con i suoi servi, li sconfisse e proseguì l`inseguimento fino a Coba, a settentrione di Damasco.</span> <span class="verse"><a name="16">16</a>Ricuperò così tutta la roba e anche Lot suo parente, i suoi beni, con le donne e il popolo.</span> <span class="verse"><a name="17">17</a>Quando Abram fu di ritorno, dopo la sconfitta di Chedorlaomer e dei re che erano con lui, il re di Sòdoma gli uscì incontro nella Valle di Save, cioè la Valle del re.</span> <span class="verse"><a name="18">18</a>Intanto Melchisedek, re di Salem, offrì pane e vino: era sacerdote del Dio altissimo</span> <span class="verse"><a name="19">19</a>e benedisse Abram con queste parole: "Sia benedetto Abram dal Dio altissimo, creatore del cielo e della terra,</span> <span class="verse"><a name="20">20</a>e benedetto sia il Dio altissimo, che ti ha messo in mano i tuoi nemici". Abram gli diede la decima di tutto.</span> <span class="verse"><a name="21">21</a>Il re di Sòdoma disse ad Abram: "Dammi le persone; i beni prendili per te".</span> <span class="verse"><a name="22">22</a>Ma Abram disse al re di Sòdoma: "Alzo la mano davanti al Signore, il Dio altissimo, creatore del cielo e della terra:</span> <span class="verse"><a name="23">23</a>né un filo, né un legaccio di sandalo, niente io prenderò di ciò che è tuo; non potrai dire: io ho arricchito Abram.</span> <span class="verse"><a name="24">24</a>Per me niente, se non quello che i servi hanno mangiato; quanto a ciò che spetta agli uomini che sono venuti con me, Escol, Aner e Mamre, essi stessi si prendano la loro parte".</span> </p></div</div></div></body></html>