<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 30</strong></div><p><span class="verse"><a name="1">1</a>Rachele, vedendo che non le era concesso di procreare figli a Giacobbe, divenne gelosa della sorella e disse a Giacobbe: "Dammi dei figli, se no io muoio!".</span> <span class="verse"><a name="2">2</a>Giacobbe s`irritò contro Rachele e disse: "Tengo forse io il posto di Dio, il quale ti ha negato il frutto del grembo?".</span> <span class="verse"><a name="3">3</a>Allora essa rispose: "Ecco la mia serva Bila: unisciti a lei, così che partorisca sulle mie ginocchia e abbia anch`io una mia prole per mezzo di lei".</span> <span class="verse"><a name="4">4</a>Così essa gli diede in moglie la propria schiava Bila e Giacobbe si unì a lei.</span> <span class="verse"><a name="5">5</a>Bila concepì e partorì a Giacobbe un figlio.</span> <span class="verse"><a name="6">6</a>Rachele disse: "Dio mi ha fatto giustizia e ha anche ascoltato la mia voce, dandomi un figlio". Per questo essa lo chiamò Dan.</span> <span class="verse"><a name="7">7</a>Bila, la schiava di Rachele, concepì ancora e partorì a Giacobbe un secondo figlio.</span> <span class="verse"><a name="8">8</a>Rachele disse: "Ho sostenuto contro mia sorella lotte difficili e ho vinto!". Perciò lo chiamò Neftali.</span> <span class="verse"><a name="9">9</a>Allora Lia, vedendo che aveva cessato di aver figli, prese la propria schiava Zilpa e la diede in moglie e Giacobbe.</span> <span class="verse"><a name="10">10</a>Zilpa, la schiava di Lia, partorì a Giacobbe un figlio.</span> <span class="verse"><a name="11">11</a>Lia disse: "Per fortuna!" e lo chiamò Gad.</span> <span class="verse"><a name="12">12</a>Zilpa, la schiava di Lia, partorì un secondo figlio a Giacobbe.</span> <span class="verse"><a name="13">13</a>Lia disse: "Per mia felicità! Perché le donne mi diranno felice". Perciò lo chiamò Aser.</span> <span class="verse"><a name="14">14</a>Al tempo della mietitura del grano, Ruben uscì e trovò mandragore, che portò alla madre Lia. Rachele disse a Lia: "Dammi un pò delle mandragore di tuo figlio".</span> <span class="verse"><a name="15">15</a>Ma Lia rispose: "E` forse poco che tu mi abbia portato via il marito perché voglia portar via anche le mandragore di mio figlio?". Riprese Rachele: "Ebbene, si corichi pure con te questa notte, in cambio delle mandragore di tuo figlio".</span> <span class="verse"><a name="16">16</a>Alla sera, quando Giacobbe arrivò dalla campagna, Lia gli uscì incontro e gli disse: "Da me devi venire, perché io ho pagato il diritto di averti con le mandragore di mio figlio". Così egli si coricò con lei quella notte.</span> <span class="verse"><a name="17">17</a>Il Signore esaudì Lia, la quale concepì e partorì a Giacobbe un quinto figlio.</span> <span class="verse"><a name="18">18</a>Lia disse: "Dio mi ha dato il mio salario, per avere io dato la mia schiava a mio marito". Perciò lo chiamò Issacar.</span> <span class="verse"><a name="19">19</a>Lia concepì e partorì ancora un sesto figlio a Giacobbe.</span> <span class="verse"><a name="20">20</a>Lia disse: "Dio mi ha fatto un bel regalo: questa volta mio marito mi preferirà, perché gli ho partorito sei figli". Perciò lo chiamò Zàbulon.</span> <span class="verse"><a name="21">21</a>In seguito partorì una figlia e la chiamò Dina.</span> <span class="verse"><a name="22">22</a>Dio si ricordò anche di Rachele; Dio la esaudì e la rese feconda.</span> <span class="verse"><a name="23">23</a>Essa concepì e partorì un figlio e disse: "Dio ha tolto il mio disonore".</span> <span class="verse"><a name="24">24</a>E lo chiamò Giuseppe dicendo: "Il Signore mi aggiunga un altro figlio!".</span> <span class="verse"><a name="25">25</a>Dopo che Rachele ebbe partorito Giuseppe, Giacobbe disse a Labano: "Lasciami andare e tornare a casa mia, nel mio paese.</span> <span class="verse"><a name="26">26</a>Dammi le mogli, per le quali ti ho servito, e i miei bambini perché possa partire: tu conosci il servizio che ti ho prestato".</span> <span class="verse"><a name="27">27</a>Gli disse Labano: "Se ho trovato grazia ai tuoi occhi... Per divinazione ho saputo che il Signore mi ha benedetto per causa tua".</span> <span class="verse"><a name="28">28</a>E aggiunse: "Fissami il tuo salario e te lo darò".</span> <span class="verse"><a name="29">29</a>Gli rispose: "Tu stesso sai come ti ho servito e quanti sono diventati i tuoi averi per opera mia.</span> <span class="verse"><a name="30">30</a>Perché il poco che avevi prima della mia venuta è cresciuto oltre misura e il Signore ti ha benedetto sui miei passi. Ma ora, quando lavorerò anch`io per la mia casa?".</span> <span class="verse"><a name="31">31</a>Riprese Labano: "Che ti devo dare?". Giacobbe rispose: "Non mi devi nulla; se tu farai per me quanto ti dico, ritornerò a pascolare il tuo gregge e a custodirlo.</span> <span class="verse"><a name="32">32</a>Oggi passerò fra tutto il tuo bestiame; metti da parte ogni capo di colore scuro tra le pecore e ogni capo chiazzato e punteggiato tra le capre: sarà il mio salario.</span> <span class="verse"><a name="33">33</a>In futuro la mia stessa onestà risponderà per me; quando verrai a verificare il mio salario, ogni capo che non sarà punteggiato o chiazzato tra le capre e di colore scuro tra le pecore, se si troverà presso di me, sarà come rubato".</span> <span class="verse"><a name="34">34</a>Labano disse: "Bene, sia come tu hai detto!".</span> <span class="verse"><a name="35">35</a>In quel giorno mise da parte i capri striati e chiazzati e tutte le capre punteggiate e chiazzate, ogni capo che aveva del bianco e ogni capo di colore scuro tra le pecore. Li affidò ai suoi figli</span> <span class="verse"><a name="36">36</a>e stabilì una distanza di tre giorni di cammino tra sé e Giacobbe, mentre Giacobbe pascolava l`altro bestiame di Labano.</span> <span class="verse"><a name="37">37</a>Ma Giacobbe prese rami freschi di pioppo, di mandorlo e di platano, ne intagliò la corteccia a strisce bianche, mettendo a nudo il bianco dei rami.</span> <span class="verse"><a name="38">38</a>Poi egli mise i rami così scortecciati nei truogoli agli abbeveratoi dell`acqua, dove veniva a bere il bestiame, proprio in vista delle bestie, le quali si accoppiavano quando venivano a bere.</span> <span class="verse"><a name="39">39</a>Così le bestie si accoppiarono di fronte ai rami e le capre figliarono capretti striati, punteggiati e chiazzati.</span> <span class="verse"><a name="40">40</a>Quanto alle pecore, Giacobbe le separò e fece sì che le bestie avessero davanti a sé gli animali striati e tutti quelli di colore scuro del gregge di Labano. E i branchi che si era così costituiti per conto suo, non li mise insieme al gregge di Labano.</span> <span class="verse"><a name="41">41</a>Ogni qualvolta si accoppiavano bestie robuste, Giacobbe metteva i rami nei truogoli in vista delle bestie, per farle concepire davanti ai rami.</span> <span class="verse"><a name="42">42</a>Quando invece le bestie erano deboli, non li metteva. Così i capi di bestiame deboli erano per Labano e quelli robusti per Giacobbe.</span> <span class="verse"><a name="43">43</a>Egli si arricchì oltre misura e possedette greggi in grande quantità, schiave e schiavi, cammelli e asini.</span> </p></div</div></div></body></html>