<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 25</strong></div><p><span class="verse"><a name="1">1</a>Abramo prese un`altra moglie: essa aveva nome Chetura.</span> <span class="verse"><a name="2">2</a>Essa gli partorì Zimran, Ioksan, Medan, Madian, Isbak e Suach.</span> <span class="verse"><a name="3">3</a>Ioksan generò Saba e Dedan e i figli di Dedan furono gli Asurim, i Letusim e i Leummim.</span> <span class="verse"><a name="4">4</a>I figli di Madian furono Efa, Efer, Enoch, Abida ed Eldaa. Tutti questi sono i figli di Chetura.</span> <span class="verse"><a name="5">5</a>Abramo diede tutti i suoi beni a Isacco.</span> <span class="verse"><a name="6">6</a>Quanto invece ai figli delle concubine, che Abramo aveva avute, diede loro doni e, mentre era ancora in vita, li licenziò, mandandoli lontano da Isacco suo figlio, verso il levante, nella regione orientale.</span> <span class="verse"><a name="7">7</a>La durata della vita di Abramo fu di centosettantacinque anni.</span> <span class="verse"><a name="8">8</a>Poi Abramo spirò e morì in felice canizie, vecchio e sazio di giorni, e si riunì ai suoi antenati.</span> <span class="verse"><a name="9">9</a>Lo seppellirono i suoi figli, Isacco e Ismaele, nella caverna di Macpela, nel campo di Efron, figlio di Zocar, l`Hittita, di fronte a Mamre.</span> <span class="verse"><a name="10">10</a>E` appunto il campo che Abramo aveva comperato dagli Hittiti: ivi furono sepolti Abramo e sua moglie Sara.</span> <span class="verse"><a name="11">11</a>Dopo la morte di Abramo, Dio benedisse il figlio di lui Isacco e Isacco abitò presso il pozzo di Lacai-Roi.</span> <span class="verse"><a name="12">12</a>Questa è la discendenza di Ismaele, figlio di Abramo, che gli aveva partorito Agar l`Egiziana, schiava di Sara.</span> <span class="verse"><a name="13">13</a>Questi sono i nomi dei figli d`Ismaele, con il loro elenco in ordine di generazione: il primogenito di Ismaele è Nebaiot, poi Kedar, Adbeel, Mibsam,</span> <span class="verse"><a name="14">14</a>Misma, Duma, Massa,</span> <span class="verse"><a name="15">15</a>Adad, Tema, Ietur, Nafis e Kedma.</span> <span class="verse"><a name="16">16</a>Questi sono gli Ismaeliti e questi sono i loro nomi secondo i loro recinti e accampamenti. Sono i dodici principi delle rispettive tribù.</span> <span class="verse"><a name="17">17</a>La durata della vita di Ismaele fu di centotrentasette anni; poi morì e si riunì ai suoi antenati.</span> <span class="verse"><a name="18">18</a>Egli abitò da Avila fino a Sur, che è lungo il confine dell`Egitto in direzione di Assur; egli si era stabilito di fronte a tutti i suoi fratelli.</span> <span class="verse"><a name="19">19</a>Questa è la discendenza di Isacco, figlio di Abramo. Abramo aveva generato Isacco.</span> <span class="verse"><a name="20">20</a>Isacco aveva quarant`anni quando si prese in moglie Rebecca, figlia di Betuel l`Arameo, da Paddan-Aram, e sorella di Labano l`Arameo.</span> <span class="verse"><a name="21">21</a>Isacco supplicò il Signore per sua moglie, perché essa era sterile e il Signore lo esaudì, così che sua moglie Rebecca divenne incinta.</span> <span class="verse"><a name="22">22</a>Ora i figli si urtavano nel suo seno ed essa esclamò: "Se è così, perché questo?". Andò a consultare il Signore.</span> <span class="verse"><a name="23">23</a>Il Signore le rispose: "Due nazioni sono nel tuo seno e due popoli dal tuo grembo si disperderanno; un popolo sarà più forte dell`altro e il maggiore servirà il più piccolo".</span> <span class="verse"><a name="24">24</a>Quando poi si compì per lei il tempo di partorire, ecco due gemelli erano nel suo grembo.</span> <span class="verse"><a name="25">25</a>Uscì il primo, rossiccio e tutto come un mantello di pelo, e fu chiamato Esaù.</span> <span class="verse"><a name="26">26</a>Subito dopo, uscì il fratello e teneva in mano il calcagno di Esaù; fu chiamato Giacobbe. Isacco aveva sessant`anni quando essi nacquero.</span> <span class="verse"><a name="27">27</a>I fanciulli crebbero ed Esaù divenne abile nella caccia, un uomo della steppa, mentre Giacobbe era un uomo tranquillo, che dimorava sotto le tende.</span> <span class="verse"><a name="28">28</a>Isacco prediligeva Esaù, perché la cacciagione era di suo gusto, mentre Rebecca prediligeva Giacobbe.</span> <span class="verse"><a name="29">29</a>Una volta Giacobbe aveva cotto una minestra di lenticchie; Esaù arrivò dalla campagna ed era sfinito.</span> <span class="verse"><a name="30">30</a>Disse a Giacobbe: "Lasciami mangiare un pò di questa minestra rossa, perché io sono sfinito" - Per questo fu chiamato Edom -.</span> <span class="verse"><a name="31">31</a>Giacobbe disse: "Vendimi subito la tua primogenitura".</span> <span class="verse"><a name="32">32</a>Rispose Esaù: "Ecco sto morendo: a che mi serve allora la primogenitura?".</span> <span class="verse"><a name="33">33</a>Giacobbe allora disse: "Giuramelo subito". Quegli lo giurò e vendette la primogenitura a Giacobbe.</span> <span class="verse"><a name="34">34</a>Giacobbe diede ad Esaù il pane e la minestra di lenticchie; questi mangiò e bevve, poi si alzò e se ne andò. A tal punto Esaù aveva disprezzato la primogenitura.</span> </p></div</div></div></body></html>