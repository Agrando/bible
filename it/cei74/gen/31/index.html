<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 31</strong></div><p><span class="verse"><a name="1">1</a>Ma Giacobbe venne a sapere che i figli di Labano dicevano: "Giacobbe si è preso quanto era di nostro padre e con quanto era di nostro padre si è fatta tutta questa fortuna".</span> <span class="verse"><a name="2">2</a>Giacobbe osservò anche la faccia di Labano e si accorse che non era più verso di lui come prima.</span> <span class="verse"><a name="3">3</a>Il Signore disse a Giacobbe: "Torna al paese dei tuoi padri, nella tua patria e io sarò con te".</span> <span class="verse"><a name="4">4</a>Allora Giacobbe mandò a chiamare Rachele e Lia, in campagna presso il suo gregge</span> <span class="verse"><a name="5">5</a>e disse loro: "Io mi accorgo dal volto di vostro padre che egli verso di me non è più come prima; eppure il Dio di mio padre è stato con me.</span> <span class="verse"><a name="6">6</a>Voi stesse sapete che io ho servito vostro padre con tutte le forze,</span> <span class="verse"><a name="7">7</a>mentre vostro padre si è beffato di me e ha cambiato dieci volte il mio salario; ma Dio non gli ha permesso di farmi male.</span> <span class="verse"><a name="8">8</a>Se egli diceva: Le bestie punteggiate saranno il tuo salario, tutto il gregge figliava bestie punteggiate; se diceva: Le bestie striate saranno il tuo salario, allora tutto il gregge figliava bestie striate.</span> <span class="verse"><a name="9">9</a>Così Dio ha sottratto il bestiame a vostro padre e l`ha dato a me.</span> <span class="verse"><a name="10">10</a>Una volta, quando il piccolo bestiame va in calore, io in sogno alzai gli occhi e vidi che i capri in procinto di montare le bestie erano striati, punteggiati e chiazzati.</span> <span class="verse"><a name="11">11</a>L`angelo di Dio mi disse in sogno: Giacobbe! Risposi: Eccomi.</span> <span class="verse"><a name="12">12</a>Riprese: Alza gli occhi e guarda: tutti i capri che montano le bestie sono striati, punteggiati e chiazzati, perché ho visto quanto Labano ti fa.</span> <span class="verse"><a name="13">13</a>Io sono il Dio di Betel, dove tu hai unto una stele e dove mi hai fatto un voto. Ora alzati, parti da questo paese e torna nella tua patria!".</span> <span class="verse"><a name="14">14</a>Rachele e Lia gli risposero: "Abbiamo forse ancora una parte o una eredità nella casa di nostro padre?</span> <span class="verse"><a name="15">15</a>Non siamo forse tenute in conto di straniere da parte sua, dal momento che ci ha vendute e si è anche mangiato il nostro danaro?</span> <span class="verse"><a name="16">16</a>Tutta la ricchezza che Dio ha sottratto a nostro padre è nostra e dei nostri figli. Ora fà pure quanto Dio ti ha detto".</span> <span class="verse"><a name="17">17</a>Allora Giacobbe si alzò, caricò i figli e le mogli sui cammelli</span> <span class="verse"><a name="18">18</a>e condusse via tutto il bestiame e tutti gli averi che si era acquistati, il bestiame che si era acquistato in Paddan-Aram, per ritornare da Isacco, suo padre, nel paese di Canaan.</span> <span class="verse"><a name="19">19</a>Labano era andato a tosare il gregge e Rachele rubò gli idoli che appartenevano al padre.</span> <span class="verse"><a name="20">20</a>Giacobbe eluse l`attenzione di Labano l`Arameo, non avvertendolo che stava per fuggire;</span> <span class="verse"><a name="21">21</a>così potè andarsene con tutti i suoi averi. Si alzò dunque, passò il fiume e si diresse verso le montagne di Gàlaad.</span> <span class="verse"><a name="22">22</a>Al terzo giorno fu riferito a Labano che Giacobbe era fuggito.</span> <span class="verse"><a name="23">23</a>Allora egli prese con sé i suoi parenti, lo inseguì per sette giorni di cammino e lo raggiunse sulle montagne di Gàlaad.</span> <span class="verse"><a name="24">24</a>Ma Dio venne da Làbano l`Arameo in un sogno notturno e gli disse: "Bada di non dir niente a Giacobbe, proprio nulla!".</span> <span class="verse"><a name="25">25</a>Labano andò dunque a raggiungere Giacobbe; ora Giacobbe aveva piantato la tenda sulle montagne e Labano si era accampato con i parenti sulle montagne di Gàlaad.</span> <span class="verse"><a name="26">26</a>Disse allora Labano a Giacobbe: "Che hai fatto? Hai eluso la mia attenzione e hai condotto via le mie figlie come prigioniere di guerra!</span> <span class="verse"><a name="27">27</a>Perché sei fuggito di nascosto, mi hai ingannato e non mi hai avvertito? Io ti avrei congedato con festa e con canti, a suon di timpani e di cetre!</span> <span class="verse"><a name="28">28</a>E non mi hai permesso di baciare i miei figli e le mie figlie! Certo hai agito in modo insensato.</span> <span class="verse"><a name="29">29</a>Sarebbe in mio potere di farti del male, ma il Dio di tuo padre mi ha parlato la notte scorsa: Bada di non dir niente a Giacobbe, né in bene né in male!</span> <span class="verse"><a name="30">30</a>Certo, sei partito perché soffrivi di nostalgia per la casa di tuo padre; ma perché mi hai rubato i miei dei?".</span> <span class="verse"><a name="31">31</a>Giacobbe rispose a Labano e disse: "Perché avevo paura e pensavo che mi avresti tolto con la forza le tue figlie.</span> <span class="verse"><a name="32">32</a>Ma quanto a colui presso il quale tu troverai i tuoi dei, non resterà in vita! Alla presenza dei nostri parenti riscontra quanto vi può essere di tuo presso di me e prendilo". Giacobbe non sapeva che li aveva rubati Rachele.</span> <span class="verse"><a name="33">33</a>Allora Labano entrò nella tenda di Giacobbe e poi nella tenda di Lia e nella tenda delle due schiave, ma non trovò nulla. Poi uscì dalla tenda di Lia ed entrò nella tenda di Rachele.</span> <span class="verse"><a name="34">34</a>Rachele aveva preso gli idoli e li aveva messi nella sella del cammello, poi vi si era seduta sopra, così Labano frugò in tutta la tenda, ma non li trovò.</span> <span class="verse"><a name="35">35</a>Essa parlò al padre: "Non si offenda il mio signore se io non posso alzarmi davanti a te, perché ho quello che avviene di regola alle donne". Labano cercò dunque il tutta la tenda e non trovò gli idoli.</span> <span class="verse"><a name="36">36</a>Giacobbe allora si adirò e apostrofò Labano, al quale disse: "Qual è il mio delitto, qual è il mio peccato, perché ti sia messo a inseguirmi?</span> <span class="verse"><a name="37">37</a>Ora che hai frugato tra tutti i miei oggetti, che hai trovato di tutte le robe di casa tua? Mettilo qui davanti ai miei e tuoi parenti e siano essi giudici tra noi due.</span> <span class="verse"><a name="38">38</a>Vent`anni ho passato con te: le tue pecore e le tue capre non hanno abortito e i montoni del tuo gregge non ho mai mangiato.</span> <span class="verse"><a name="39">39</a>Nessuna bestia sbranata ti ho portato: io ne compensavo il danno e tu reclamavi da me ciò che veniva rubato di giorno e ciò che veniva rubato di notte.</span> <span class="verse"><a name="40">40</a>Di giorno mi divorava il caldo e di notte il gelo e il sonno fuggiva dai miei occhi.</span> <span class="verse"><a name="41">41</a>Vent`anni sono stato in casa tua: ho servito quattordici anni per le tue due figlie e sei anni per il tuo gregge e tu hai cambiato il mio salario dieci volte.</span> <span class="verse"><a name="42">42</a>Se non fosse stato con me il Dio di mio padre, il Dio di Abramo e il Terrore di Isacco, tu ora mi avresti licenziato a mani vuote; ma Dio ha visto la mia afflizione e la fatica delle mie mani e la scorsa notte egli ha fatto da arbitro".</span> <span class="verse"><a name="43">43</a>Labano allora rispose e disse a Giacobbe: "Queste figlie sono mie figlie e questi figli sono miei figli; questo bestiame è il mio bestiame e quanto tu vedi è mio. E che potrei fare oggi a queste mie figlie o ai figli che esse hanno messi al mondo?</span> <span class="verse"><a name="44">44</a>Ebbene, vieni, concludiamo un`alleanza io e te e ci sia un testimonio tra me e te".</span> <span class="verse"><a name="45">45</a>Giacobbe prese una pietra e la eresse come una stele.</span> <span class="verse"><a name="46">46</a>Poi disse ai suoi parenti: "Raccogliete pietre", e quelli presero pietre e ne fecero un mucchio; e sul quel mucchio mangiarono.</span> <span class="verse"><a name="47">47</a>Labano lo chiamò Iegar-Saaduta, mentre Giacobbe lo chiamò Gal-Ed.</span> <span class="verse"><a name="48">48</a>Labano disse: "Questo mucchio sia oggi un testimonio tra me e te"; per questo lo chiamò Gal-Ed</span> <span class="verse"><a name="49">49</a>e anche Mizpa, perché disse: "Il Signore starà di vedetta tra me e te, quando noi non ci vedremo più l`un l`altro.</span> <span class="verse"><a name="50">50</a>Se tu maltratterai le mie figlie e se prenderai altre mogli oltre le mie figlie, non un uomo sarà con noi, ma bada, Dio sarà testimonio tra me e te".</span> <span class="verse"><a name="51">51</a>Soggiunse Làbano a Giacobbe: "Ecco questo mucchio ed ecco questa stele, che io ho eretta tra me e te.</span> <span class="verse"><a name="52">52</a>Questo mucchio è testimonio e questa stele è testimonio che io giuro di non oltrepassare questo mucchio dalla tua parte e che tu giuri di non oltrepassare questo mucchio e questa stele dalla mia parte per fare il male.</span> <span class="verse"><a name="53">53</a>Il Dio di Abramo e il Dio di Nacor siano giudici tra di noi". Giacobbe giurò per il Terrore di suo padre Isacco.</span> <span class="verse"><a name="54">54</a>Poi offrì un sacrificio sulle montagne e invitò i suoi parenti a prender cibo. Essi mangiarono e passarono la notte sulle montagne.</span> </p></div</div></div></body></html>