<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 43</strong></div><p><span class="verse"><a name="1">1</a>La carestia continuava a gravare sul paese.</span> <span class="verse"><a name="2">2</a>Quando ebbero finito di consumare il grano che avevano portato dall`Egitto, il padre disse loro: "Tornate là e acquistate per noi un pò di viveri".</span> <span class="verse"><a name="3">3</a>Ma Giuda gli disse: "Quell`uomo ci ha dichiarato severamente: Non verrete alla mia presenza, se non avrete con voi il vostro fratello!</span> <span class="verse"><a name="4">4</a>Se tu sei disposto a lasciar partire con noi nostro fratello, andremo laggiù e ti compreremo il grano.</span> <span class="verse"><a name="5">5</a>Ma se tu non lo lasci partire, noi non ci andremo, perché quell`uomo ci ha detto: Non verrete alla mia presenza, se non avrete con voi il vostro fratello!".</span> <span class="verse"><a name="6">6</a>Israele disse: "Perché mi avete fatto questo male, cioè far sapere a quell`uomo che avevate ancora un fratello?".</span> <span class="verse"><a name="7">7</a>Risposero: "Quell`uomo ci ha interrogati con insistenza intorno a noi e alla nostra parentela: E` ancora vivo vostro padre? Avete qualche fratello? e noi abbiamo risposto secondo queste domande. Potevamo sapere ch`egli avrebbe detto: Conducete qui vostro fratello?".</span> <span class="verse"><a name="8">8</a>Giuda disse a Israele suo padre: "Lascia venire il giovane con me; partiremo subito per vivere e non morire, noi, tu e i nostri bambini.</span> <span class="verse"><a name="9">9</a>Io mi rendo garante di lui: dalle mie mani lo reclamerai. Se non te lo ricondurrò, se non te lo riporterò, io sarò colpevole contro di te per tutta la vita.</span> <span class="verse"><a name="10">10</a>Se non avessimo indugiato, ora saremmo già di ritorno per la seconda volta".</span> <span class="verse"><a name="11">11</a>Israele loro padre rispose: "Se è così, fate pure: mettete nei vostri bagagli i prodotti più scelti del paese e portateli in dono a quell`uomo: un pò di balsamo, un pò di miele, resina e laudano, pistacchi e mandorle.</span> <span class="verse"><a name="12">12</a>Prendete con voi doppio denaro, il denaro cioè che è stato rimesso nella bocca dei vostri sacchi lo porterete indietro: forse si tratta di un errore.</span> <span class="verse"><a name="13">13</a>Prendete anche vostro fratello, partite e tornate da quell`uomo.</span> <span class="verse"><a name="14">14</a>Dio onnipotente vi faccia trovare misericordia presso quell`uomo, così che vi rilasci l`altro fratello e Beniamino. Quanto a me, una volta che non avrò più i miei figli, non li avrò più...!".</span> <span class="verse"><a name="15">15</a>Presero dunque i nostri uomini questo dono e il doppio del denaro e anche Beniamino, partirono, scesero in Egitto e si presentarono a Giuseppe.</span> <span class="verse"><a name="16">16</a>Quando Giuseppe ebbe visto Beniamino con loro, disse al suo maggiordomo: "Conduci questi uomini in casa, macella quello che occorre e prepara, perché questi uomini mangeranno con me a mezzogiorno".</span> <span class="verse"><a name="17">17</a>Il maggiordomo fece come Giuseppe aveva ordinato e introdusse quegli uomini nella casa di Giuseppe.</span> <span class="verse"><a name="18">18</a>Ma essi si spaventarono, perché venivano condotti in casa di Giuseppe, e dissero: "A causa del denaro, rimesso nei nostri sacchi l`altra volta, ci si vuol condurre là: per assalirci, piombarci addosso e prenderci come schiavi con i nostri asini".</span> <span class="verse"><a name="19">19</a>Allora si avvicinarono al maggiordomo della casa di Giuseppe e parlarono con lui all`ingresso della casa;</span> <span class="verse"><a name="20">20</a>dissero: "Mio signore, noi siamo venuti già un`altra volta per comperare viveri.</span> <span class="verse"><a name="21">21</a>Quando fummo arrivati ad un luogo per passarvi la notte, aprimmo i sacchi ed ecco il denaro di ciascuno si trovava alla bocca del suo sacco: proprio il nostro denaro con il suo peso esatto. Noi l`abbiamo portato indietro</span> <span class="verse"><a name="22">22</a>e, per acquistare i viveri, abbiamo portato con noi altro denaro. Non sappiamo chi abbia messo nei sacchi il nostro denaro!".</span> <span class="verse"><a name="23">23</a>Ma quegli disse: "State in pace, non temete! Il vostro Dio e il Dio dei padri vostri vi ha messo un tesoro nei sacchi; il vostro denaro è pervenuto a me". E portò loro Simeone.</span> <span class="verse"><a name="24">24</a>Quell`uomo fece entrare gli uomini nella casa di Giuseppe, diede loro acqua, perché si lavassero i piedi e diede il foraggio ai loro asini.</span> <span class="verse"><a name="25">25</a>Essi prepararono il dono nell`attesa che Giuseppe arrivasse a mezzogiorno, perché avevano saputo che avrebbero preso cibo in quel luogo.</span> <span class="verse"><a name="26">26</a>Quando Giuseppe arrivò a casa, gli presentarono il dono, che avevano con sé, e si prostrarono davanti a lui con la faccia a terra.</span> <span class="verse"><a name="27">27</a>Egli domandò loro come stavano e disse: "Sta bene il vostro vecchio padre, di cui mi avete parlato? Vive ancora?".</span> <span class="verse"><a name="28">28</a>Risposero: "Il tuo servo, nostro padre, sta bene, è ancora vivo" e si inginocchiarono prostrandosi.</span> <span class="verse"><a name="29">29</a>Egli alzò gli occhi e guardò Beniamino, suo fratello, il figlio di sua madre, e disse: "E` questo il vostro fratello più giovane, di cui mi avete parlato?" e aggiunse: "Dio ti conceda grazia, figlio mio!".</span> <span class="verse"><a name="30">30</a>Giuseppe uscì in fretta, perché si era commosso nell`intimo alla presenza di suo fratello e sentiva il bisogno di piangere; entrò nella sua camera e pianse.</span> <span class="verse"><a name="31">31</a>Poi si lavò la faccia, uscì e, facendosi forza, ordinò: "Servite il pasto".</span> <span class="verse"><a name="32">32</a>Fu servito per lui a parte, per loro a parte e per i commensali egiziani a parte, perché gli Egiziani non possono prender cibo con gli Ebrei: ciò sarebbe per loro un abominio.</span> <span class="verse"><a name="33">33</a>Presero posto davanti a lui dal primogenito al più giovane, ciascuno in ordine di età ed essi si guardavano con meraviglia l`un l`altro.</span> <span class="verse"><a name="34">34</a>Egli fece portare loro porzioni prese dalla propria mensa, ma la porzione di Beniamino era cinque volte più abbondante di quella di tutti gli altri. E con lui bevvero fino all`allegria.</span> </p></div</div></div></body></html>