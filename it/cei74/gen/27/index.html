<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 27</strong></div><p><span class="verse"><a name="1">1</a>Isacco era vecchio e gli occhi gli si erano così indeboliti che non ci vedeva più. Chiamò il figlio maggiore, Esaù, e gli disse: "Figlio mio". Gli rispose: "Eccomi".</span> <span class="verse"><a name="2">2</a>Riprese: "Vedi, io sono vecchio e ignoro il giorno della mia morte.</span> <span class="verse"><a name="3">3</a>Ebbene, prendi le tue armi, la tua farè tra e il tuo arco, esci in campagna e prendi per me della selvaggina.</span> <span class="verse"><a name="4">4</a>Poi preparami un piatto di mio gusto e portami da mangiare, perché io ti benedica prima di morire".</span> <span class="verse"><a name="5">5</a>Ora Rebecca ascoltava, mentre Isacco parlava al figlio Esaù. Andò dunque Esaù in campagna a caccia di selvaggina da portare a casa.</span> <span class="verse"><a name="6">6</a>Rebecca disse al figlio Giacobbe: "Ecco, ho sentito tuo padre dire a tuo fratello Esaù:</span> <span class="verse"><a name="7">7</a>Portami la selvaggina e preparami un piatto, così mangerò e poi ti benedirò davanti al Signore prima della morte.</span> <span class="verse"><a name="8">8</a>Ora, figlio mio, obbedisci al mio ordine:</span> <span class="verse"><a name="9">9</a>Và subito al gregge e prendimi di là due bei capretti; io ne farò un piatto per tuo padre, secondo il suo gusto.</span> <span class="verse"><a name="10">10</a>Così tu lo porterai a tuo padre che ne mangerà, perché ti benedica prima della sua morte".</span> <span class="verse"><a name="11">11</a>Rispose Giacobbe a Rebecca sua madre: "Sai che mio fratello Esaù è peloso, mentre io ho la pelle liscia.</span> <span class="verse"><a name="12">12</a>Forse mio padre mi palperà e si accorgerà che mi prendo gioco di lui e attirerò sopra di me una maledizione invece di una benedizione".</span> <span class="verse"><a name="13">13</a>Ma sua madre gli disse: "Ricada su di me la tua maledizione, figlio mio! Tu obbedisci soltanto e vammi a prendere i capretti".</span> <span class="verse"><a name="14">14</a>Allora egli andò a prenderli e li portò alla madre, così la madre ne fece un piatto secondo il gusto di suo padre.</span> <span class="verse"><a name="15">15</a>Rebecca prese i vestiti migliori del suo figlio maggiore, Esaù, che erano in casa presso di lei, e li fece indossare al figlio minore, Giacobbe;</span> <span class="verse"><a name="16">16</a>con le pelli dei capretti rivestì le sue braccia e la parte liscia del collo.</span> <span class="verse"><a name="17">17</a>Poi mise in mano al suo figlio Giacobbe il piatto e il pane che aveva preparato.</span> <span class="verse"><a name="18">18</a>Così egli venne dal padre e disse: "Padre mio". Rispose: "Eccomi; chi sei tu, figlio mio?".</span> <span class="verse"><a name="19">19</a>Giacobbe rispose al padre: "Io sono Esaù, il tuo primogento. Ho fatto come tu mi hai ordinato. Alzati dunque, siediti e mangia la mia selvaggina, perché tu mi benedica".</span> <span class="verse"><a name="20">20</a>Isacco disse al figlio: "Come hai fatto presto a trovarla, figlio mio!". Rispose: "Il Signore me l`ha fatta capitare davanti".</span> <span class="verse"><a name="21">21</a>Ma Isacco gli disse: "Avvicinati e lascia che ti palpi, figlio mio, per sapere se tu sei proprio il mio figlio Esaù o no".</span> <span class="verse"><a name="22">22</a>Giacobbe si avvicinò ad Isacco suo padre, il quale lo tastò e disse: "La voce è la voce di Giacobbe, ma le braccia sono le braccia di Esaù".</span> <span class="verse"><a name="23">23</a>Così non lo riconobbe, perché le sue braccia erano pelose come le braccia di suo fratello Esaù, e perciò lo benedisse.</span> <span class="verse"><a name="24">24</a>Gli disse ancora: "Tu sei proprio il mio figlio Esaù?". Rispose: "Lo sono".</span> <span class="verse"><a name="25">25</a>Allora disse: "Porgimi da mangiare della selvaggina del mio figlio, perché io ti benedica". Gliene servì ed egli mangiò, gli portò il vino ed egli bevve.</span> <span class="verse"><a name="26">26</a>Poi suo padre Isacco gli disse: "Avvicinati e baciami, figlio mio!".</span> <span class="verse"><a name="27">27</a>Gli si avvicinò e lo baciò. Isacco aspirò l`odore degli abiti di lui e lo benedisse: "Ecco l`odore del mio figlio come l`odore di un campo che il Signore ha benedetto.</span> <span class="verse"><a name="28">28</a>Dio ti conceda rugiada del cielo e terre grasse e abbondanza di frumento e di mosto.</span> <span class="verse"><a name="29">29</a>Ti servano i popoli e si prostrino davanti a te le genti. Sii il signore dei tuoi fratelli e si prostrino davanti a te i figli di tua madre. Chi ti maledice sia maledetto e chi ti benedice sia benedetto!".</span> <span class="verse"><a name="30">30</a>Isacco aveva appena finito di benedire Giacobbe e Giacobbe si era allontanato dal padre Isacco, quando arrivò dalla caccia Esaù suo fratello.</span> <span class="verse"><a name="31">31</a>Anch`egli aveva preparato un piatto, lo aveva portato al padre e gli aveva detto: "Si alzi mio padre e mangi la selvaggina di suo figlio, perché tu mi benedica".</span> <span class="verse"><a name="32">32</a>Gli disse suo padre Isacco: "Chi sei tu?". Rispose: "Io sono il tuo figlio primogenito Esaù".</span> <span class="verse"><a name="33">33</a>Allora Isacco fu colto da un fortissimo tremito e disse: "Chi era dunque colui che ha preso la selvaggina e me l`ha portata? Io ho mangiato di tutto prima che tu venissi, poi l`ho benedetto e benedetto resterà".</span> <span class="verse"><a name="34">34</a>Quando Esaù sentì le parole di suo padre, scoppiò in alte, amarissime grida. Egli disse a suo padre: "Benedici anche me, padre mio!".</span> <span class="verse"><a name="35">35</a>Rispose: "E` venuto tuo fratello con inganno e ha carpito la tua benedizione".</span> <span class="verse"><a name="36">36</a>Riprese: "Forse perché si chiama Giacobbe mi ha soppiantato già due volte? Già ha carpito la mia primogenitura ed ecco ora ha carpito la mia benedizione!". E soggiunse: "Non hai forse riservato qualche benedizione per me?".</span> <span class="verse"><a name="37">37</a>Isacco rispose e disse a Esaù: "Ecco, io l`ho costituito tuo signore e gli ho dato come servi tutti i suoi fratelli; l`ho provveduto di frumento e di mosto; per te che cosa mai potrò fare, figlio mio?".</span> <span class="verse"><a name="38">38</a>Esaù disse al padre: "Hai una sola benedizione padre mio? Benedici anche me, padre mio!". Ma Isacco taceva ed Esaù alzò la voce e pianse.</span> <span class="verse"><a name="39">39</a>Allora suo padre Isacco prese la parola e gli disse: "Ecco, lungi dalle terre grasse sarà la tua sede e lungi dalla rugiada del cielo dall`alto.</span> <span class="verse"><a name="40">40</a>Vivrai della tua spada e servirai tuo fratello; ma poi, quando ti riscuoterai, spezzerai il suo giogo dal tuo collo".</span> <span class="verse"><a name="41">41</a>Esaù perseguitò Giacobbe per la benedizione che suo padre gli aveva dato. Pensò Esaù: "Si avvicinano i giorni del lutto per mio padre; allora ucciderò mio fratello Giacobbe".</span> <span class="verse"><a name="42">42</a>Ma furono riferite a Rebecca le parole di Esaù, suo figlio maggiore, ed essa mandò a chiamare il figlio minore Giacobbe e gli disse: "Esaù tuo fratello vuol vendicarsi di te uccidendoti.</span> <span class="verse"><a name="43">43</a>Ebbene, figlio mio, obbedisci alla mia voce: su, fuggi a Carran da mio fratello Labano.</span> <span class="verse"><a name="44">44</a>Rimarrai con lui qualche tempo, finché l`ira di tuo fratello si sarà placata;</span> <span class="verse"><a name="45">45</a>finché si sarà palcata contro di te la collera di tuo fratello e si sarà dimenticato di quello che gli hai fatto. Allora io manderò a prenderti di là. Perché dovrei venir privata di voi due in un sol giorno?".</span> <span class="verse"><a name="46">46</a>E Rebecca disse a Isacco: "Ho disgusto della mia vita a causa di queste donne hittite: se Giacobbe prende moglie tra le hittite come queste, tra le figlie del paese, a che mi giova la vita?".</span> </p></div</div></div></body></html>