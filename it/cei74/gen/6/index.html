<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 6</strong></div><p><span class="verse"><a name="1">1</a>Quando gli uomini cominciarono a moltiplicarsi sulla terra e nacquero loro figlie,</span> <span class="verse"><a name="2">2</a>i figli di Dio videro che le figlie degli uomini erano belle e ne presero per mogli quante ne vollero.</span> <span class="verse"><a name="3">3</a>Allora il Signore disse: "Il mio spirito non resterà sempre nell'uomo, perché egli è carne e la sua vita sarà di centoventi anni".</span> <span class="verse"><a name="4">4</a>C'erano sulla terra i giganti a quei tempi - e anche dopo - quando i figli di Dio si univano alle figlie degli uomini e queste partorivano loro dei figli: sono questi gli eroi dell'antichità, uomini famosi.</span> <span class="verse"><a name="5">5</a>Il Signore vide che la malvagità degli uomini era grande sulla terra e che ogni disegno concepito dal loro cuore non era altro che male.</span> <span class="verse"><a name="6">6</a>E il Signore si pentì di aver fatto l'uomo sulla terra e se ne addolorò in cuor suo.</span> <span class="verse"><a name="7">7</a>Il Signore disse: "Sterminerò dalla terra l'uomo che ho creato: con l'uomo anche il bestiame e i rettili e gli uccelli del cielo, perché sono pentito d'averli fatti".</span> <span class="verse"><a name="8">8</a>Ma Noè trovò grazia agli occhi del Signore.</span> <span class="verse"><a name="9">9</a>Questa è la storia di Noè. Noè era uomo giusto e integro tra i suoi contemporanei e camminava con Dio.</span> <span class="verse"><a name="10">10</a>Noè generò tre figli: Sem, Cam, e Iafet.</span> <span class="verse"><a name="11">11</a>Ma la terra era corrotta davanti a Dio e piena di violenza.</span> <span class="verse"><a name="12">12</a>Dio guardò la terra ed ecco essa era corrotta, perché ogni uomo aveva pervertito la sua condotta sulla terra.</span> <span class="verse"><a name="13">13</a>Allora Dio disse a Noè: "E` venuta per me la fine di ogni uomo, perché la terra, per causa loro, è piena di violenza; ecco, io li distruggerò insieme con la terra</span> <span class="verse"><a name="14">14</a>Fatti un'arca di legno di cipresso; dividerai l'arca in scompartimenti e la spalmerai di bitume dentro e fuori.</span> <span class="verse"><a name="15">15</a>Ecco come devi farla: l'arca avrà trecento cubiti di lunghezza, cinquanta di larghezza e trenta di altezza.</span> <span class="verse"><a name="16">16</a>Farai nell'arca un tetto e a un cubito più sopra la terminerai; da un lato metterai la porta dell'arca. La farai a piani: inferiore, medio e superiore.</span> <span class="verse"><a name="17">17</a>Ecco io manderò il diluvio, cioè le acque, sulla terra, per distruggere sotto il cielo ogni carne, in cui è alito di vita; quanto è sulla terra perirà.</span> <span class="verse"><a name="18">18</a>Ma con te io stabilisco la mia alleanza. Entrerai nell'arca tu e con te i tuoi figli, tua moglie e le mogli dei tuoi figli.</span> <span class="verse"><a name="19">19</a>Di quanto vive, di ogni carne, introdurrai nell'arca due di ogni specie, per conservarli in vita con te: siano maschio e femmina.</span> <span class="verse"><a name="20">20</a>Degli uccelli secondo la loro specie, del bestiame secondo la propria specie e di tutti i rettili della terra secondo la loro specie, due d'ognuna verranno con te, per essere conservati in vita.</span> <span class="verse"><a name="21">21</a>Quanto a te, prenditi ogni sorta di cibo da mangiare e raccoglilo presso di te: sarà di nutrimento per te e per loro".</span> <span class="verse"><a name="22">22</a>Noè eseguì tutto; come Dio gli aveva comandato, così egli fece.</span> </p></div</div></div></body></html>