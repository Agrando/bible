<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 33</strong></div><p><span class="verse"><a name="1">1</a>Giacobbe alzò gli occhi e vide arrivare Esaù che aveva con sé quattrocento uomini. Allora distribuì i figli tra Lia, Rachele e le due schiave;</span> <span class="verse"><a name="2">2</a>mise in testa le schiave con i loro figli, più indietro Lia con i suoi figli e più indietro Rachele e Giuseppe.</span> <span class="verse"><a name="3">3</a>Egli passò davanti a loro e si prostrò sette volte fino a terra, mentre andava avvicinandosi al fratello.</span> <span class="verse"><a name="4">4</a>Ma Esaù gli corse incontro, lo abbracciò, gli si gettò al collo, lo baciò e piansero.</span> <span class="verse"><a name="5">5</a>Alzati gli occhi, vide le donne e i fanciulli e disse: "Chi sono questi con te?". Rispose: "Sono i figli di cui Dio ha favorito il tuo servo".</span> <span class="verse"><a name="6">6</a>Allora si fecero avanti le schiave con i loro figli e si prostrarono.</span> <span class="verse"><a name="7">7</a>Si fecero avanti anche Lia e i suoi figli e si prostrarono e infine si fecero avanti Rachele e Giuseppe e si prostrarono.</span> <span class="verse"><a name="8">8</a>Domandò ancora: "Che è tutta questa carovana che ho incontrata?". Rispose: "E` per trovar grazia agli occhi del mio signore".</span> <span class="verse"><a name="9">9</a>Esaù disse: "Ne ho abbastanza del mio, fratello, resti per te quello che è tuo!".</span> <span class="verse"><a name="10">10</a>Ma Giacobbe disse: "No, se ho trovato grazia ai tuoi occhi, accetta dalla mia mano il mio dono, perché appunto per questo io sono venuto alla tua presenza, come si viene alla presenza di Dio, e tu mi hai gradito.</span> <span class="verse"><a name="11">11</a>Accetta il mio dono augurale che ti è stato presentato, perché Dio mi ha favorito e sono provvisto di tutto!". Così egli insistette e quegli accettò.</span> <span class="verse"><a name="12">12</a>Esaù disse: "Leviamo l`accampamento e mettiamoci in viaggio: io camminerò davanti a te".</span> <span class="verse"><a name="13">13</a>Gli rispose: "Il mio signore sa che i fanciulli sono delicati e che ho a mio carico i greggi e gli armenti che allattano: se si affaticano anche un giorno solo, tutte le bestie moriranno.</span> <span class="verse"><a name="14">14</a>Il mio signore passi prima del suo servo, mentre io mi sposterò a tutto mio agio, al passo di questo bestiame che mi precede e al passo dei fanciulli, finché arriverò presso il mio signore a Seir".</span> <span class="verse"><a name="15">15</a>Disse allora Esaù: "Almeno possa lasciare con te una parte della gente che ho con me!". Rispose: "Ma perché? Possa io solo trovare grazia agli occhi del mio signore!".</span> <span class="verse"><a name="16">16</a>Così in quel giorno stesso Esaù ritornò sul suo cammino verso Seir.</span> <span class="verse"><a name="17">17</a>Giacobbe invece si trasportò a Succot, dove costruì una casa per sé e fece capanne per il gregge. Per questo chiamò quel luogo Succot.</span> <span class="verse"><a name="18">18</a>Giacobbe arrivò sano e salvo alla città di Sichem, che è nel paese di Canaan, quando tornò da Paddan-Aram e si accampò di fronte alla città.</span> <span class="verse"><a name="19">19</a>Acquistò dai figli di Camor, padre di Sichem, per cento pezzi d`argento, quella porzione di campagna dove aveva piantato la tenda.</span> <span class="verse"><a name="20">20</a>Qui eresse un altare e lo chiamò "El, Dio d`Israele".</span> </p></div</div></div></body></html>