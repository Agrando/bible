<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 34</strong></div><p><span class="verse"><a name="1">1</a>Dina, la figlia che Lia aveva partorita a Giacobbe, uscì a vedere le ragazze del paese.</span> <span class="verse"><a name="2">2</a>Ma la vide Sichem, figlio di Camor l`Eveo, principe di quel paese, e la rapì, si unì a lei e le fece violenza.</span> <span class="verse"><a name="3">3</a>Egli rimase legato a Dina, figlia di Giacobbe; amò la fanciulla e le rivolse parole di conforto.</span> <span class="verse"><a name="4">4</a>Poi disse a Camor suo padre: "Prendimi in moglie questa ragazza".</span> <span class="verse"><a name="5">5</a>Intanto Giacobbe aveva saputo che quegli aveva disonorato Dina, sua figlia, ma i suoi figli erano in campagna con il suo bestiame. Giacobbe tacque fino al loro arrivo.</span> <span class="verse"><a name="6">6</a>Venne dunque Camor, padre di Sichem, da Giacobbe per parlare con lui.</span> <span class="verse"><a name="7">7</a>Quando i figli di Giacobbe tornarono dalla campagna, sentito l`accaduto, ne furono addolorati e s`indignarono molto, perché quelli aveva commesso un`infamia in Israele, unendosi alla figlia di Giacobbe: così non si doveva fare!</span> <span class="verse"><a name="8">8</a>Camor disse loro: "Sichem, mio figlio, è innamorato della vostra figlia; dategliela in moglie!</span> <span class="verse"><a name="9">9</a>Anzi, alleatevi con noi: voi darete a noi le vostre figlie e vi prenderete per voi le nostre figlie.</span> <span class="verse"><a name="10">10</a>Abiterete con noi e il paese sarà a vostra disposizione; risiedetevi, percorretelo in lungo e in largo e acquistate proprietà in esso".</span> <span class="verse"><a name="11">11</a>Sichem disse ancora al padre e ai fratelli di lei: "Possa io trovare grazia agli occhi vostri; vi darò quel che mi direte.</span> <span class="verse"><a name="12">12</a>Alzate pure molto a mio carico il prezzo nuziale e il valore del dono; vi darò quanto mi chiederete, ma datemi la giovane in moglie!".</span> <span class="verse"><a name="13">13</a>Allora i figli di Giacobbe risposero a Sichem e a suo padre Camor e parlarono con inganno, perché quegli aveva disonorato la loro sorella Dina.</span> <span class="verse"><a name="14">14</a>Dissero loro: "Non possiamo fare questo, dare cioè la nostra sorella ad un uomo non circonciso, perché ciò sarebbe un disonore per noi.</span> <span class="verse"><a name="15">15</a>Solo a questa condizione acconsentiremo alla vostra richiesta, se cioè voi diventerete come noi, circoncidendo ogni vostro maschio.</span> <span class="verse"><a name="16">16</a>Allora noi vi daremo le nostre figlie e ci prenderemo le vostre, abiteremo con voi e diventeremo un solo popolo.</span> <span class="verse"><a name="17">17</a>Ma se voi non ci ascoltate a proposito della nostra circoncisione, prenderemo la nostra figlia e ce ne andremo".</span> <span class="verse"><a name="18">18</a>Le loro parole piacquero a Camor e a Sichem, figlio di Camor.</span> <span class="verse"><a name="19">19</a>Il giovane non indugiò ad eseguire la cosa, perché amava la figlia di Giacobbe; d`altra parte era il più onorato di tutto il casato di suo padre.</span> <span class="verse"><a name="20">20</a>Vennero dunque Camor e il figlio Sichem alla porta della loro città e parlarono agli uomini della città:</span> <span class="verse"><a name="21">21</a>Questi uomini sono gente pacifica: abitino pure con noi nel paese e lo percorrano in lungo e in largo; esso è molto ampio per loro in ogni direzione. Noi potremo prendere per mogli le loro figlie e potremo dare a loro le nostre.</span> <span class="verse"><a name="22">22</a>Ma solo ad una condizione questi uomini acconsentiranno ad abitare con noi, a diventare un sol popolo: se cioè noi circoncidiamo ogni nostro maschio come loro stessi sono circoncisi.</span> <span class="verse"><a name="23">23</a>I loro armenti, la loro ricchezza e tutto il loro bestiame non saranno forse nostri? Accontentiamoli dunque e possano abitare con noi!".</span> <span class="verse"><a name="24">24</a>Quanti avevano accesso alla porta della sua città ascoltarono Camor e il figlio Sichem: tutti i maschi, quanti avevano accesso alla porta della città, si fecero circoncidere.</span> <span class="verse"><a name="25">25</a>Ma il terzo giorno, quand`essi erano sofferenti, i due figli di Giacobbe, Simeone e Levi, i fratelli di Dina, presero ciascuno una spada, entrarono nella città con sicurezza e uccisero tutti i maschi.</span> <span class="verse"><a name="26">26</a>Passarono così a fil di spada Camor e suo figlio Sichem, portarono via Dina dalla casa di Sichem e si allontanarono.</span> <span class="verse"><a name="27">27</a>I figli di Giacobbe si buttarono sui cadaveri e saccheggiarono la città, perché quelli avevano disonorato la loro sorella.</span> <span class="verse"><a name="28">28</a>Presero così i loro greggi e i loro armenti, i loro asini e quanto era nella città e nella campagna.</span> <span class="verse"><a name="29">29</a>Portarono via come bottino tutte le loro ricchezze, tutti i loro bambini e le loro donne e saccheggiarono quanto era nelle case.</span> <span class="verse"><a name="30">30</a>Allora Giacobbe disse a Simeone e a Levi: "Voi mi avete messo in difficoltà, rendendomi odioso agli abitanti del paese, ai Cananei e ai Perizziti, mentre io ho pochi uomini; essi si raduneranno contro di me, mi vinceranno e io sarò annientato con la mia casa".</span> <span class="verse"><a name="31">31</a>Risposero: "Si tratta forse la nostra sorella come una prostituta?".</span> </p></div</div></div></body></html>