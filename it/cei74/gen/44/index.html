<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/gen">Genesis</a> &gt <strong>Chapter 44</strong></div><p><span class="verse"><a name="1">1</a>Diede poi questo ordine al maggiordomo della sua casa: "Riempi i sacchi di quegli uomini di tanti viveri quanti ne possono contenere e metti il denaro di ciascuno alla bocca del suo sacco.</span> <span class="verse"><a name="2">2</a>Insieme metterai la mia coppa, la coppa d`argento, alla bocca del sacco del più giovane, con il denaro del suo grano". Quegli fece secondo l`ordine di Giuseppe.</span> <span class="verse"><a name="3">3</a>Al mattino, fattosi chiaro, quegli uomini furono fatti partire con i loro asini.</span> <span class="verse"><a name="4">4</a>Erano appena usciti dalla città e ancora non si erano allontanati, quando Giuseppe disse al maggiordomo della sua casa: "Su, insegui quegli uomini, raggiungili e dì loro: Perché avete reso male per bene?</span> <span class="verse"><a name="5">5</a>Non è forse questa la coppa in cui beve il mio signore e per mezzo della quale egli suole trarre i presagi? Avete fatto male a fare così".</span> <span class="verse"><a name="6">6</a>Egli li raggiunse e ripetè loro queste parole.</span> <span class="verse"><a name="7">7</a>Quelli gli dissero: "Perché il mio signore dice queste cose? Lungi dai tuoi servi il fare una tale cosa!</span> <span class="verse"><a name="8">8</a>Ecco, il denaro che abbiamo trovato alla bocca dei nostri sacchi te lo abbiamo riportato dal paese di Canaan e come potremmo rubare argento od oro dalla casa del tuo padrone?</span> <span class="verse"><a name="9">9</a>Quello dei tuoi servi, presso il quale si troverà, sarà messo a morte e anche noi diventeremo schiavi del mio signore".</span> <span class="verse"><a name="10">10</a>Rispose: "Ebbene, come avete detto, così sarà: colui, presso il quale si troverà, sarà mio schiavo e voi sarete innocenti".</span> <span class="verse"><a name="11">11</a>Ciascuno si affrettò a scaricare a terra il suo sacco e lo aprì.</span> <span class="verse"><a name="12">12</a>Quegli li frugò da quello del maggiore al più piccolo, e la coppa fu trovata nel sacco di Beniamino.</span> <span class="verse"><a name="13">13</a>Allora essi si stracciarono le vesti, ricaricarono ciascuno il proprio asino e tornarono in città.</span> <span class="verse"><a name="14">14</a>Giuda e i suoi fratelli vennero nella casa di Giuseppe, che si trovava ancora là, e si gettarono a terra davanti a lui.</span> <span class="verse"><a name="15">15</a>Giuseppe disse loro: "Che azione avete commessa? Non sapete che un uomo come me è capace di indovinare?".</span> <span class="verse"><a name="16">16</a>Giuda disse: "Che diremo al mio signore? Come parlare? Come giustificarci? Dio ha scoperto la colpa dei tuoi servi... Eccoci schiavi del mio signore, noi e colui che è stato trovato in possesso della coppa".</span> <span class="verse"><a name="17">17</a>Ma egli rispose: "Lungi da me il far questo! L`uomo trovato in possesso della coppa, lui sarà mio schiavo: quanto a voi, tornate in pace da vostro padre".</span> <span class="verse"><a name="18">18</a>Allora Giuda gli si fece innanzi e disse: "Mio signore, sia permesso al tuo servo di far sentire una parola agli orecchi del mio signore; non si accenda la tua ira contro il tuo servo, perché il faraone è come te!</span> <span class="verse"><a name="19">19</a>Il mio signore aveva interrogato i suoi servi: Avete un padre o un fratello?</span> <span class="verse"><a name="20">20</a>E noi avevamo risposto al mio signore: Abbiamo un padre vecchio e un figlio ancor giovane natogli in vecchiaia, suo fratello è morto ed egli è rimasto il solo dei figli di sua madre e suo padre lo ama.</span> <span class="verse"><a name="21">21</a>Tu avevi detto ai tuoi servi: Conducetelo qui da me, perché lo possa vedere con i miei occhi.</span> <span class="verse"><a name="22">22</a>Noi avevamo risposto al mio signore: Il giovinetto non può abbandonare suo padre: se lascerà suo padre, questi morirà.</span> <span class="verse"><a name="23">23</a>Ma tu avevi soggiunto ai tuoi servi: Se il vostro fratello minore non verrà qui con voi, non potrete più venire alla mia presenza.</span> <span class="verse"><a name="24">24</a>Quando dunque eravamo ritornati dal tuo servo, mio padre, gli riferimmo le parole del mio signore.</span> <span class="verse"><a name="25">25</a>E nostro padre disse: Tornate ad acquistare per noi un pò di viveri.</span> <span class="verse"><a name="26">26</a>E noi rispondemmo: Non possiamo ritornare laggiù: se c`è con noi il nostro fratello minore, andremo; altrimenti, non possiamo essere ammessi alla presenza di quell`uomo senza avere con noi il nostro fratello minore.</span> <span class="verse"><a name="27">27</a>Allora il tuo servo, mio padre, ci disse: Voi sapete che due figli mi aveva procreato mia moglie.</span> <span class="verse"><a name="28">28</a>Uno partì da me e dissi: certo è stato sbranato! Da allora non l`ho più visto.</span> <span class="verse"><a name="29">29</a>Se ora mi porterete via anche questo e gli capitasse una disgrazia, voi fareste scendere con dolore la mia canizie nella tomba.</span> <span class="verse"><a name="30">30</a>Ora, quando io arriverò dal tuo servo, mio padre, e il giovinetto non sarà con noi, mentre la vita dell`uno è legata alla vita dell`altro,</span> <span class="verse"><a name="31">31</a>appena egli avrà visto che il giovinetto non è con noi, morirà e i tuoi servi avranno fatto scendere con dolore negli inferi la canizie del tuo servo, nostro padre.</span> <span class="verse"><a name="32">32</a>Ma il tuo servo si è reso garante del giovinetto presso mio padre: Se non te lo ricondurrò, sarò colpevole verso mio padre per tutta la vita.</span> <span class="verse"><a name="33">33</a>Ora, lascia che il tuo servo rimanga invece del giovinetto come schiavo del mio signore e il giovinetto torni lassù con i suoi fratelli!</span> <span class="verse"><a name="34">34</a>Perché, come potrei tornare da mio padre senz`avere con me il giovinetto? Ch`io non veda il male che colpirebbe mio padre!".</span> </p></div</div></div></body></html>