<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/amos">Amos</a> &gt <strong>Chapter 2</strong></div><p><span class="verse"><a name="1">1</a>Così dice il Signore: "Per tre misfatti di Moab e per quattro non revocherò il mio decreto, perchè ha bruciato le ossa del re di Edom per ridurle in calce;</span> <span class="verse"><a name="2">2</a>appiccherò il fuoco a Moab e divorerà i palazzi di Keriot e Moab morirà nel tumulto, al grido di guerra, al suono del corno;</span> <span class="verse"><a name="3">3</a>farò sparire da lui il giudice e tutti i suoi capi ucciderò insieme con lui", dice il Signore.</span> <span class="verse"><a name="4">4</a>Così dice il Signore: "Per tre misfatti di Giuda e per quattro non revocherò il mio decreto, perchè hanno disprezzato la legge del Signore e non ne hanno osservato i decreti; si son lasciati traviare dai loro idoli che i loro padri avevano seguito;</span> <span class="verse"><a name="5">5</a>appiccherò il fuoco a Giuda e divorerà i palazzi di Gerusalemme".</span> <span class="verse"><a name="6">6</a>Così dice il Signore: "Per tre misfatti d`Israele e per quattro non revocherò il mio decreto, perchè hanno venduto il giusto per denaro e il povero per un paio di sandali;</span> <span class="verse"><a name="7">7</a>essi che calpestano come la polvere della terra la testa dei poveri e fanno deviare il cammino dei miseri; e padre e figlio vanno dalla stessa ragazza, profanando così il mio santo nome.</span> <span class="verse"><a name="8">8</a>Su vesti prese come pegno si stendono presso ogni altare e bevono il vino confiscato come ammenda nella casa del loro Dio.</span> <span class="verse"><a name="9">9</a>Eppure io ho sterminato davanti a loro l`Amorreo, la cui statura era come quella dei cedri, e la forza come quella della quercia; ho strappato i suoi frutti in alto e le sue radici di sotto.</span> <span class="verse"><a name="10">10</a>Io vi ho fatti uscire dal paese di Egitto e vi ho condotti per quarant`anni nel deserto, per darvi in possesso il paese dell`Amorreo.</span> <span class="verse"><a name="11">11</a>Ho fatto sorgere profeti tra i vostri figli e nazirei fra i vostri giovani. Non è forse così, o Israeliti?". Oracolo del Signore.</span> <span class="verse"><a name="12">12</a>"Ma voi avete fatto bere vino ai nazirei e ai profeti avete ordinato: Non profetate!</span> <span class="verse"><a name="13">13</a>Ebbene, io vi affonderò nella terra come affonda un carro quando è tutto carico di paglia.</span> <span class="verse"><a name="14">14</a>Allora nemmeno l`uomo agile potrà più fuggire, nè l`uomo forte usare la sua forza; il prode non potrà salvare la sua vita</span> <span class="verse"><a name="15">15</a>né l`arciere resisterà; non scamperà il corridore, nè si salverà il cavaliere.</span> <span class="verse"><a name="16">16</a>Il più coraggioso fra i prodi fuggirà nudo in quel giorno!". Oracolo del Signore.</span> </p></div</div></div></body></html>