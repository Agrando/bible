<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/amos">Amos</a> &gt <strong>Chapter 1</strong></div><p><span class="verse"><a name="1">1</a>Parole di Amos, che era pecoraio di Tekoa, il quale ebbe visioni riguardo a Israele, al tempo di Ozia re della Giudea, e al tempo di Geroboàmo figlio di Ioas, re di Israele, due anni prima del terremoto.</span> <span class="verse"><a name="2">2</a>Egli disse: "Il Signore ruggisce da Sion e da Gerusalemme fa udir la sua voce; sono desolate le steppe dei pastori, è inaridita la cima del Carmelo".</span> <span class="verse"><a name="3">3</a>Così dice il Signore: "Per tre misfatti di Damasco e per quattro non revocherò il mio decreto, perchè hanno trebbiato con trebbie ferrate Galaad.</span> <span class="verse"><a name="4">4</a>Alla casa di Cazaèl darò fuoco e divorerà i palazzi di Ben-Adad;</span> <span class="verse"><a name="5">5</a>spezzerò il catenaccio di Damasco, sterminerò gli abitanti di Bike-Aven e chi detiene lo scettro di Bet-Eden e il popolo di Aram andrà schiavo a Kir", dice il Signore.</span> <span class="verse"><a name="6">6</a>Così dice il Signore: "Per tre misfatti di Gaza e per quattro non revocherò il mio decreto, perchè hanno deportato popolazioni intere per consegnarle a Edom;</span> <span class="verse"><a name="7">7</a>appiccherò il fuoco alle mura di Gaza e divorerà i suoi palazzi,</span> <span class="verse"><a name="8">8</a>estirperò da Asdod chi siede sul trono e da Ascalòna chi vi tiene lo scettro; rivolgerò la mano contro Accaron e così perirà il resto dei Filistei", dice il Signore.</span> <span class="verse"><a name="9">9</a>Così dice il Signore: "Per tre misfatti di Tiro e per quattro non revocherò il mio decreto, perchè hanno deportato popolazioni intere a Edom, senza ricordare l`alleanza fraterna;</span> <span class="verse"><a name="10">10</a>appiccherò il fuoco alle mura di Tiro e divorerà i suoi palazzi".</span> <span class="verse"><a name="11">11</a>Così dice il Signore: "Per tre misfatti di Edom e per quattro non revocherò il mio decreto, perchè ha inseguito con la spada suo fratello e ha soffocato la pietà verso di lui, perchè ha continuato l`ira senza fine e ha conservato lo sdegno per sempre;</span> <span class="verse"><a name="12">12</a>appiccherò il fuoco a Teman e divorerà i palazzi di Bozra".</span> <span class="verse"><a name="13">13</a>Così dice il Signore: "Per tre misfatti degli Ammoniti e per quattro non revocherò il mio decreto, perchè hanno sventrato le donne incinte di Galaad per allargare il loro confine;</span> <span class="verse"><a name="14">14</a>appiccherò il fuoco alle mura di Rabba e divorerà i suoi palazzi tra il fragore di un giorno di battaglia, fra il turbine di un giorno di tempesta;</span> <span class="verse"><a name="15">15</a>il loro re andrà in esilio, egli insieme ai suoi capi", dice il Signore.</span> </p></div</div></div></body></html>