<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/amos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/amos">Amos</a> &gt <strong>Chapter 4</strong></div><p><span class="verse"><a name="1">1</a>Ascoltate queste parole, o vacche di Basan, che siete sul monte di Samaria, che opprimete i deboli, schiacciate i poveri e dite ai vostri mariti: Porta qua, beviamo!</span> <span class="verse"><a name="2">2</a>Il Signore Dio ha giurato per la sua santità: Ecco, verranno per voi giorni, in cui sarete prese con ami e le rimanenti di voi con arpioni da pesca.</span> <span class="verse"><a name="3">3</a>Uscirete per le brecce, una dopo l`altra e sarete cacciate oltre l`Ermon, oracolo del Signore.</span> <span class="verse"><a name="4">4</a>Andate pure a Betel e peccate! A Gàlgala e peccate ancora di più! Offrite ogni mattina i vostri sacrifici e ogni tre giorni le vostre decime.</span> <span class="verse"><a name="5">5</a>Offrite anche sacrifici di grazie con lievito e proclamate ad alta voce le offerte spontanee perchè così vi piace di fare, o Israeliti, dice il Signore.</span> <span class="verse"><a name="6">6</a>Eppure, vi ho lasciato a denti asciutti in tutte le vostre città e con mancanza di pane in tutti i vostri villaggi: e non siete ritornati a me, dice il Signore.</span> <span class="verse"><a name="7">7</a>Vi ho pure rifiutato la pioggia tre mesi prima della mietitura; facevo piovere sopra una città e non sopra l`altra; un campo era bagnato di pioggia, mentre l`altro, su cui non pioveva, seccava;</span> <span class="verse"><a name="8">8</a>due, tre città si muovevano titubanti verso un`altra città per bervi acqua, senza potersi dissetare: e non siete ritornati a me, dice il Signore.</span> <span class="verse"><a name="9">9</a>Vi ho colpiti con ruggine e carbonchio, vi ho inaridito i giardini e le vigne; i fichi, gli oliveti li ha divorati la cavalletta: e non siete ritornati a me, dice il Signore.</span> <span class="verse"><a name="10">10</a>Ho mandato contro di voi la peste, come un tempo contro l`Egitto; ho ucciso di spada i vostri giovani, mentre i vostri cavalli diventavano preda; ho fatto salire il fetore dei vostri campi fino alle vostre narici: e non siete ritornati a me, dice il Signore.</span> <span class="verse"><a name="11">11</a>Vi ho travolti come Dio aveva travolto Sòdoma e Gomorra; eravate come un tizzone strappato da un incendio: e non siete ritornati a me dice il Signore.</span> <span class="verse"><a name="12">12</a>Perciò ti tratterò così, Israele! Poichè questo devo fare di te, prepàrati all`incontro con il tuo Dio, o Israele!</span> <span class="verse"><a name="13">13</a>Ecco colui che forma i monti e crea i venti, che manifesta all`uomo qual è il suo pensiero, che fa l`alba e le tenebre e cammina sulle alture della terra, Signore, Dio degli eserciti è il suo nome.</span> </p></div</div></div></body></html>