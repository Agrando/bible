<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/amos">Amos</a> &gt <strong>Chapter 6</strong></div><p><span class="verse"><a name="1">1</a>Guai agli spensierati di Sion e a quelli che si considerano sicuri sulla montagna di Samaria! Questi notabili della prima tra le nazioni, ai quali si recano gli Israeliti!</span> <span class="verse"><a name="2">2</a>Passate a Calne e guardate, andate di lì ad Camat la grande e scendete a Gat dei Filistei: siete voi forse migliori di quei regni o è più grande il vostro territorio del loro?</span> <span class="verse"><a name="3">3</a>Voi credete di ritardare il giorno fatale e affrettate il sopravvento della violenza.</span> <span class="verse"><a name="4">4</a>Essi su letti d`avorio e sdraiati sui loro divani mangiano gli agnelli del gregge e i vitelli cresciuti nella stalla.</span> <span class="verse"><a name="5">5</a>Canterellano al suono dell`arpa, si pareggiano a David negli strumenti musicali;</span> <span class="verse"><a name="6">6</a>bevono il vino in larghe coppe e si ungono con gli unguenti più raffinati, ma della rovina di Giuseppe non si preoccupano.</span> <span class="verse"><a name="7">7</a>Perciò andranno in esilio in testa ai deportati e cesserà l`orgia dei buontemponi.</span> <span class="verse"><a name="8">8</a>Ha giurato il Signore Dio, per se stesso! Oracolo del Signore, Dio degli eserciti. Detesto l`orgoglio di Giacobbe, odio i suoi palazzi, consegnerò la città e quanto contiene.</span> <span class="verse"><a name="9">9</a>Se sopravviveranno in una sola casa dieci uomini, anch`essi moriranno.</span> <span class="verse"><a name="10">10</a>Lo prenderà il suo parente e chi prepara il rogo, portando via le ossa dalla casa, egli dirà a chi è in fondo alla casa: "Ce n`è ancora con te?". L`altro risponderà: "No". Quegli dirà: "Zitto!": non si deve menzionare il nome del Signore.</span> <span class="verse"><a name="11">11</a>Poiché ecco: il Signore comanda di fare a pezzi la casa grande e quella piccola di ridurla in frantumi.</span> <span class="verse"><a name="12">12</a>Corrono forse i cavalli sulle rocce e si ara il mare con i buoi? Poichè voi cambiate il diritto in veleno e il frutto della giustizia in assenzio.</span> <span class="verse"><a name="13">13</a>Voi vi compiacete di Lo-debar dicendo: "Non è per il nostro valore che abbiam preso Karnaim?".</span> <span class="verse"><a name="14">14</a>Ora ecco, io susciterò contro di voi, gente d`Israele, - oracolo del Signore, Dio degli eserciti - un popolo che vi opprimerà dall`ingresso di Camat fino al torrente dell`Araba.</span> </p></div</div></div></body></html>