<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>Alla costruzione del tempio del Signore fu dato inizio l`anno quattrocentottanta dopo l`uscita degli Israeliti dal paese d`Egitto, l`anno quarto del regno di Salomone su Israele, nel mese di Ziv, cioè nel secondo mese.</span> <span class="verse"><a name="2">2</a>Il tempio costruito dal re Salomone per il Signore, era lungo sessanta cubiti, largo venti, alto trenta.</span> <span class="verse"><a name="3">3</a>Davanti al tempio vi era un atrio lungo venti cubiti, in base alla larghezza del tempio, ed esteso per dieci cubiti secondo la lunghezza del tempio.</span> <span class="verse"><a name="4">4</a>Fece nel tempio finestre quadrangolari con grate.</span> <span class="verse"><a name="5">5</a>Intorno al muro del tempio fu costruito un edificio a piani, lungo la navata e la cella.</span> <span class="verse"><a name="6">6</a>Il piano più basso era largo cinque cubiti, quello di mezzo sei e il terzo sette, perché le mura esterne, intorno, erano state costruite a riseghe, in modo che le travi non poggiassero sulle mura del tempio.</span> <span class="verse"><a name="7">7</a>Per la sua costruzione si usarono pietre lavorate e intere; durante i lavori nel tempio non si udì rumore di martelli, di piccone o di altro arnese di ferro.</span> <span class="verse"><a name="8">8</a>La porta del piano più basso era sul lato destro del tempio; per mezzo di una scala a chiocciola si passava al piano di mezzo e dal piano di mezzo a quello superiore.</span> <span class="verse"><a name="9">9</a>In tal modo Salomone costruì il tempio; dopo averlo terminato, lo ricoprì con assi e travi di cedro.</span> <span class="verse"><a name="10">10</a>Innalzò anche l`ala laterale intorno al tempio, alta cinque cubiti per piano; la unì al tempio con travi di cedro.</span> <span class="verse"><a name="11">11</a>E il Signore parlò a Salomone e disse:</span> <span class="verse"><a name="12">12</a>Riguardo al tempio che stai edificando, se camminerai secondo i miei decreti, se eseguirai le mie disposizioni e osserverai tutti i miei comandi, uniformando ad essi la tua condotta, io confermerò a tuo favore le parole dette da me a Davide tuo padre.</span> <span class="verse"><a name="13">13</a>Io abiterò in mezzo agli Israeliti; non abbandonerò il mio popolo Israele".</span> <span class="verse"><a name="14">14</a>Terminata la costruzione del tempio,</span> <span class="verse"><a name="15">15</a>Salomone rivestì all`interno le pareti del tempio con tavole di cedro dal pavimento al soffitto; rivestì anche con legno di cedro la parte interna del soffitto e con tavole di cipresso il pavimento.</span> <span class="verse"><a name="16">16</a>Separò uno spazio di venti cubiti, a partire dal fondo del tempio, con un assito di tavole di cedro che dal pavimento giungeva al soffitto, e la cella che ne risultò all`interno divenne il santuario, il Santo dei santi.</span> <span class="verse"><a name="17">17</a>La navata di fronte ad esso era di quaranta cubiti.</span> <span class="verse"><a name="18">18</a>Il cedro all`interno del tempio era scolpito a rosoni e a boccioli di fiori; tutto era di cedro e non si vedeva una pietra.</span> <span class="verse"><a name="19">19</a>Per l`arca dell`alleanza del Signore fu apprestata una cella nella parte più segreta del tempio.</span> <span class="verse"><a name="20">20</a>La cella interna era lunga venti cubiti e alta venti. La rivestì d`oro purissimo e vi eresse un altare di cedro.</span> <span class="verse"><a name="21">21</a>Salomone rivestì l`interno del tempio con oro purissimo e fece passare, davanti alla cella, un velo che scorreva mediante catenelle d`oro e lo ricoprì d`oro.</span> <span class="verse"><a name="22">22</a>E d`oro fu rivestito tutto l`interno del tempio, e rivestì d`oro anche tutto l`altare che era nella cella.</span> <span class="verse"><a name="23">23</a>Nella cella fece due cherubini di legno di ulivo, alti dieci cubiti.</span> <span class="verse"><a name="24">24</a>L`ala di un cherubino era di cinque cubiti e di cinque cubiti era anche l`altra ala del cherubino; c`erano dieci cubiti da una estremità all`altra delle ali.</span> <span class="verse"><a name="25">25</a>Di dieci cubiti era l`altro cherubino; i due cherubini erano identici nella misura e nella forma.</span> <span class="verse"><a name="26">26</a>L`altezza di un cherubino era di dieci cubiti, così anche quella dell`altro.</span> <span class="verse"><a name="27">27</a>Pose i cherubini nella parte più riposta del tempio, nel santuario. I cherubini avevano le ali spiegate; l`ala di uno toccava la parete e l`ala dell`altro toccava l`altra parete; le loro ali si toccavano in mezzo al tempio, ala contro ala.</span> <span class="verse"><a name="28">28</a>Erano anch`essi rivestiti d`oro.</span> <span class="verse"><a name="29">29</a>Ricoprì le pareti del tempio con sculture e incisioni di cherubini, di palme e di boccioli di fiori, all`interno e all`esterno.</span> <span class="verse"><a name="30">30</a>Ricoprì d`oro il pavimento del tempio, all`interno e all`esterno.</span> <span class="verse"><a name="31">31</a>Fece costruire la porta della cella con battenti di legno di ulivo; il frontale e gli stipiti formavano un pentagono.</span> <span class="verse"><a name="32">32</a>I due battenti erano di legno di ulivo. Su di essi fece scolpire cherubini, palme e boccioli di fiori, che ricoprì d`oro, stendendo lamine d`oro sui cherubini e sulle palme.</span> <span class="verse"><a name="33">33</a>Lo stesso procedimento adottò per la porta della navata, che aveva stipiti di legno di ulivo a forma quadrangolare.</span> <span class="verse"><a name="34">34</a>I due battenti erano di legno di abete; un battente era costituito da due pezzi girevoli e così l`altro battente.</span> <span class="verse"><a name="35">35</a>Vi scolpì cherubini, palme e boccioli di fiori, che ricoprì d`oro lungo le linee dell`incisione.</span> <span class="verse"><a name="36">36</a>Costruì il muro del cortile interno con tre ordini di pietre squadrate e con un ordine di tavole di cedro.</span> <span class="verse"><a name="37">37</a>Nell`anno quarto, nel mese di Ziv, si gettarono le fondamenta del tempio del Signore.</span> <span class="verse"><a name="38">38</a>Nell`anno undecimo, nel mese di Bul, che è l`ottavo mese, fu terminato il tempio in tutte le sue parti e con tutto l`occorrente. Salomone lo edificò in sette anni.</span> </p></div</div></div></body></html>