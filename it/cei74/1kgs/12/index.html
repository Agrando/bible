<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 12</strong></div><p><span class="verse"><a name="1">1</a>Roboamo andò in Sichem, perché tutto Israele era convenuto in Sichem per proclamarlo re.</span> <span class="verse"><a name="2">2</a>Quando lo seppe, Geroboamo figlio di Nebat, che era ancora in Egitto ove si era rifugiato per paura del re Salomone, tornò dall`Egitto.</span> <span class="verse"><a name="3">3</a>Lo mandarono a chiamare e Geroboamo venne con tutta l`assemblea di Israele e dissero a Roboamo:</span> <span class="verse"><a name="4">4</a>Tuo padre ci ha imposto un pesante giogo; ora tu alleggerisci la dura schiavitù di tuo padre e il giogo pesante che quegli ci ha imposto e noi ti serviremo".</span> <span class="verse"><a name="5">5</a>Rispose loro: "Andate e depo tre giorni tornate da me". Il popolo se ne andò.</span> <span class="verse"><a name="6">6</a>Il re Roboamo si consigliò con gli anziani, che erano stati al servizio di Salomone suo padre durante la sua vita, domandando: "Che cosa mi consigliate di rispondere a questo popolo?".</span> <span class="verse"><a name="7">7</a>Gli dissero: "Se oggi ti mostrerai arrendevole verso questo popolo, se darai loro soddisfazione, se dirai loro parole gentili, essi saranno tuoi servi per sempre".</span> <span class="verse"><a name="8">8</a>Ma egli trascurò il consiglio che gli anziani gli avevano dato e si consultò con giovani che erano cresciuti con lui ed erano al suo servizio.</span> <span class="verse"><a name="9">9</a>Domandò loro: "Che cosa mi consigliate di rispondere a questo popolo che mi ha chiesto di alleggerire il giogo imposto loro da mio padre?".</span> <span class="verse"><a name="10">10</a>I giovani che erano cresciuti con lui gli dissero: "Così risponderai a questo popolo, che ti ha chiesto: Tuo padre ha reso pesante il nostro giogo, tu alleggeriscilo! così dirai loro: Il mio mignolo è più grosso dei fianchi di mio padre.</span> <span class="verse"><a name="11">11</a>Ora, se mio padre vi caricò di un giogo pesante, io renderò ancora più grave il vostro giogo; mio padre vi castigò con fruste, io vi castigherò con flagelli".</span> <span class="verse"><a name="12">12</a>Quando Geroboamo e tutto il popolo si presentarono a Roboamo il terzo giorno, come il re aveva ordinato affermando: "Ritornate da me il terzo giorno",</span> <span class="verse"><a name="13">13</a>il re rispose duramente al popolo respingendo il consiglio degli anziani;</span> <span class="verse"><a name="14">14</a>egli disse loro secondo il consiglio dei giovani: "Mio padre vi ha imposto un giogo pesante; io renderò ancora più grave il vostro giogo. Mio padre vi ha castigati con fruste, io vi castigherò con flagelli".</span> <span class="verse"><a name="15">15</a>Il re non ascoltò il popolo; ciò accadde per disposizione del Signore, perché si attuasse la parola che il Signore aveva rivolta a Geroboamo, figlio di Nebat, per mezzo di Achia di Silo.</span> <span class="verse"><a name="16">16</a>Quando compresero che il re non dava loro ascolto, tutti gli Israeliti risposero al re: "Che parte abbiamo con Davide? Non abbiamo eredità con il figlio di Iesse! Alle tue tende, Israele! Ora pensa alla tua casa, Davide!". Israele andò alle sue tende.</span> <span class="verse"><a name="17">17</a>Sugli Israeliti che abitavano nelle città di Giuda regnò Roboamo.</span> <span class="verse"><a name="18">18</a>Il re Roboamo mandò Adoniram, che era sovrintendente ai lavori forzati, ma tutti gli Israeliti lo lapidarono ed egli morì. Allora il re Roboamo salì in fretta sul carro per fuggire in Gerusalemme.</span> <span class="verse"><a name="19">19</a>Israele si ribellò alla casa di Davide fino ad oggi.</span> <span class="verse"><a name="20">20</a>Quando tutto Israele aveva saputo che era tornato Geroboamo, lo avevano mandato a chiamare perché partecipasse all`assemblea; lo proclamarono re di tutto Israele. Nessuno seguì la casa di Davide, se non la tribù di Giuda.</span> <span class="verse"><a name="21">21</a>Roboamo, giunto in Gerusalemme, convocò tutta la casa di Giuda e la tribù di Beniamino, centottantamila guerrieri scelti, per combattere contro Israele e per restituire il regno a Roboamo, figlio di Salomone.</span> <span class="verse"><a name="22">22</a>Ma il Signore disse a Semeia, uomo di Dio:</span> <span class="verse"><a name="23">23</a>Riferisci a Roboamo figlio di Salomone, re di Giuda, a tutta la casa di Giuda e di Beniamino e al resto del popolo:</span> <span class="verse"><a name="24">24</a>Dice il Signore: Non marciate per combattere contro i vostri fratelli israeliti; ognuno ritorni a casa, perché questa situazione è stata voluta da me". Ascoltarono la parola del Signore e tornarono indietro come aveva ordinato loro il Signore.</span> <span class="verse"><a name="25">25</a>Geroboamo fortificò Sichem sulle montagne di Efraim e vi pose la residenza. Uscito di lì, fortificò Penuel.</span> <span class="verse"><a name="26">26</a>Geroboamo pensò: "In questa situazione il regno potrebbe tornare alla casa di Davide.</span> <span class="verse"><a name="27">27</a>Se questo popolo verrà a Gerusalemme per compiervi sacrifici nel tempio, il cuore di questo popolo si rivolgerà verso il suo signore, verso Roboamo re di Giuda; mi uccideranno e ritorneranno da Roboamo, re di Giuda".</span> <span class="verse"><a name="28">28</a>Consigliatosi, il re preparò due vitelli d`oro e disse al popolo: "Siete andati troppo a Gerusalemme! Ecco, Israele, il tuo dio, che ti ha fatto uscire dal paese d`Egitto".</span> <span class="verse"><a name="29">29</a>Ne collocò uno a Betel e l`altro lo pose in Dan.</span> <span class="verse"><a name="30">30</a>Questo fatto portò al peccato; il popolo, infatti, andava sino a Dan per prostrarsi davanti a uno di quelli.</span> <span class="verse"><a name="31">31</a>Egli edificò templi sulle alture e costituì sacerdoti, presi qua e là dal popolo, i quali non erano discendenti di Levi.</span> <span class="verse"><a name="32">32</a>Geroboamo istituì una festa nell`ottavo mese, il quindici del mese, simile alla festa che si celebrava in Giuda. Egli stesso salì sull`altare; così fece a Betel per sacrificare ai vitelli che aveva eretti; a Betel stabilì sacerdoti dei templi da lui eretti sulle alture.</span> <span class="verse"><a name="33">33</a>Il quindici dell`ottavo mese salì sull`altare che aveva eretto a Betel; istituì una festa per gli Israeliti e salì sull`altare per offrire incenso.</span> </p></div</div></div></body></html>