<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>Nell`anno diciottesimo del re Geroboamo, figlio di Nebat, divenne re su Giuda Abiam.</span> <span class="verse"><a name="2">2</a>Egli regnò tre anni in Gerusalemme. Sua madre si chiamava Maaca, figlia di Assalonne.</span> <span class="verse"><a name="3">3</a>Egli imitò tutti i peccati che suo padre aveva commessi prima di lui; il suo cuore non fu sottomesso al Signore suo Dio, come lo era stato il cuore di Davide suo antenato.</span> <span class="verse"><a name="4">4</a>Ma, per amore di Davide, il Signore suo Dio gli concesse una lampada in Gerusalemme, innalzandone il figlio dopo di lui e rendendo stabile Gerusalemme,</span> <span class="verse"><a name="5">5</a>perché Davide aveva fatto ciò che è giusto agli occhi del Signore e non aveva traviato dai comandi che il Signore gli aveva impartiti, durante tutta la sua vita, se si eccettua il caso di Uria l`Hittita.</span> <span class="verse"><a name="6">6</a>Le altre gesta di Abiam, tutte le sue azioni, sono descritte nel libro delle Cronache dei re di Giuda.</span> <span class="verse"><a name="7">7</a>Ci fu guerra fra Abiam e Geroboamo.</span> <span class="verse"><a name="8">8</a>Abiam si addormentò con i suoi padri; lo seppellirono nella città di Davide e al suo posto divenne re suo figlio Asa.</span> <span class="verse"><a name="9">9</a>Nell`anno ventesimo di Geroboamo, re di Israele, divenne re su Giuda Asa.</span> <span class="verse"><a name="10">10</a>Costui regnò quarantun anni in Gerusalemme. Sua madre si chiamava Maaca, figlia di Assalonne.</span> <span class="verse"><a name="11">11</a>Asa, come Davide suo antenato, fece ciò che è giusto agli occhi del Signore.</span> <span class="verse"><a name="12">12</a>Eliminò i prostituti sacri dal paese e allontanò tutti gli idoli eretti da suo padre.</span> <span class="verse"><a name="13">13</a>Anche sua madre Maaca egli privò della dignità di regina madre, perché essa aveva eretto un obbrobrio in onore di Asera; Asa abbattè l`obbrobrio e lo bruciò nella valle del torrente Cedron.</span> <span class="verse"><a name="14">14</a>Ma non scomparvero le alture, anche se il cuore di Asa si mantenne integro nei riguardi del Signore per tutta la sua vita.</span> <span class="verse"><a name="15">15</a>Fece portare nel tempio le offerte consacrate da suo padre e quelle consacrate da lui stesso, consistenti in argento, oro e vasi.</span> <span class="verse"><a name="16">16</a>Ci fu guerra fra Asa e Baasa, re di Israele, per tutta la loro vita.</span> <span class="verse"><a name="17">17</a>Baasa, re di Israele, assalì Giuda; egli fortificò Rama per impedire le comunicazioni con Asa re di Giuda.</span> <span class="verse"><a name="18">18</a>Asa prese tutto l`argento e l`oro depositato nei tesori del tempio e nei tesori della reggia, li consegnò ai suoi ministri, che li portarono per ordine del re Asa a Ben-Adad, figlio di Tab-Rimmon, figlio di Chezion, re d`Aram, che risiedeva in Damasco, con la proposta:</span> <span class="verse"><a name="19">19</a>Ci sia un`alleanza fra me e te, come ci fu fra mio padre e tuo padre. Ecco ti mando un dono d`argento e d`oro. Su, rompi la tua alleanza con Baasa, re di Israele, sì che egli si ritiri da me".</span> <span class="verse"><a name="20">20</a>Ben-Adad ascoltò il re Asa; mandò contro le città di Israele i capi delle sue forze armate, occupò Iion, Dan, Abel-Bet-Maaca e l`intera regione di Genè saret, compreso tutto il territorio di Neftali.</span> <span class="verse"><a name="21">21</a>Quando lo seppe, Baasa smise di fortificare Rama e tornò in Tirza.</span> <span class="verse"><a name="22">22</a>Allora il re Asa convocò tutti quelli di Giuda, senza esclusione alcuna; costoro presero da Rama le pietre e il legname che Baasa aveva usato per le costruzioni. Con tale materiale il re Asa fortificò Gheba di Beniamino e Mizpà.</span> <span class="verse"><a name="23">23</a>Le altre gesta di Asa, tutte le sue prodezze e tutte le sue azioni, le città che egli edificò, sono descritte nel libro delle Cronache dei re di Giuda. Egli nella sua vecchiaia ebbe la podàgra.</span> <span class="verse"><a name="24">24</a>Asa si addormentò con i suoi padri; fu sepolto nella città di Davide suo antenato e al suo posto divenne re suo figlio Giòsafat.</span> <span class="verse"><a name="25">25</a>Nadab, figlio di Geroboamo, divenne re d`Israele nell`anno secondo di Asa, re di Giuda, e regnò su Israele tre anni.</span> <span class="verse"><a name="26">26</a>Egli fece ciò che è male agli occhi del Signore, imitando la condotta di suo padre e il peccato che questi aveva fatto commettere a Israele.</span> <span class="verse"><a name="27">27</a>Contro di lui congiurò Baasa figlio di Achia, della casa di Issacar, e lo assassinò in Ghibbeton che apparteneva ai Filistei, mentre Nadab e tutto Israele assediavano Ghibbeton.</span> <span class="verse"><a name="28">28</a>Baasa lo uccise nell`anno terzo di Asa re di Giuda, e divenne re al suo posto.</span> <span class="verse"><a name="29">29</a>Appena divenuto re, egli distrusse tutta la famiglia di Geroboamo: non lasciò vivo nessuno di quella stirpe, ma la distrusse tutta, secondo la parola del Signore pronunziata per mezzo del suo servo Achia di Silo,</span> <span class="verse"><a name="30">30</a>a causa dei peccati di Geroboamo, commessi da lui e fatti commettere a Israele, e a causa dello sdegno a cui aveva provocato il Signore Dio di Israele.</span> <span class="verse"><a name="31">31</a>Le altre gesta di Nadab e tutte le sue azioni sono descritte nel libro delle Cronache dei re di Israele.</span> <span class="verse"><a name="32">32</a>Ci fu guerra fra Asa e Baasa, re di Israele, per tutta la loro vita[16].</span> <span class="verse"><a name="33">33</a>Nell`anno terzo di Asa, re di Giuda, Baasa, figlio di Achia, divenne re d`Israele in Tirza. Regnò ventiquattro anni.</span> <span class="verse"><a name="34">34</a>Fece ciò che è male agli occhi del Signore, imitando la condotta di Geroboamo e il peccato che questi aveva fatto commettere a Israele.</span> </p></div</div></div></body></html>