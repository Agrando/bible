<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 17</strong></div><p><span class="verse"><a name="1">1</a>Elia, il Tisbita, uno degli abitanti di Galaad, disse ad Acab: "Per la vita del Signore, Dio di Israele, alla cui presenza io sto, in questi anni non ci sarà né rugiada né pioggia, se non quando lo dirò io".</span> <span class="verse"><a name="2">2</a>A lui fu rivolta questa parola del Signore:</span> <span class="verse"><a name="3">3</a>Vattene di qui, dirigiti verso oriente; nasconditi presso il torrente Cherit, che è a oriente del Giordano.</span> <span class="verse"><a name="4">4</a>Ivi berrai al torrente e i corvi per mio comando ti porteranno il tuo cibo".</span> <span class="verse"><a name="5">5</a>Egli eseguì l`ordine del Signore; andò a stabilirsi sul torrente Cherit, che è a oriente del Giordano.</span> <span class="verse"><a name="6">6</a>I corvi gli portavano pane al mattino e carne alla sera; egli beveva al torrente.</span> <span class="verse"><a name="7">7</a>Dopo alcuni giorni il torrente si seccò, perché non pioveva sulla regione.</span> <span class="verse"><a name="8">8</a>Il Signore parlò a lui e disse:</span> <span class="verse"><a name="9">9</a>Alzati, và a stabilirti in Zarepta di Sidòne. Ecco io ho dato ordine a una vedova di là per il tuo cibo".</span> <span class="verse"><a name="10">10</a>Egli si alzò e andò a Zarepta. Entrato nella porta della città, ecco una vedova raccoglieva legna. La chiamò e le disse: "Prendimi un pò d`acqua in un vaso perché io possa bere".</span> <span class="verse"><a name="11">11</a>Mentre quella andava a prenderla, le gridò: "Prendimi anche un pezzo di pane".</span> <span class="verse"><a name="12">12</a>Quella rispose: "Per la vita del Signore tuo Dio, non ho nulla di cotto, ma solo un pugno di farina nella giara e un pò di olio nell`orcio; ora raccolgo due pezzi di legna, dopo andrò a cuocerla per me e per mio figlio: la mangeremo e poi moriremo".</span> <span class="verse"><a name="13">13</a>Elia le disse: "Non temere; su, fà come hai detto, ma prepara prima una piccola focaccia per me e portamela; quindi ne preparerai per te e per tuo figlio,</span> <span class="verse"><a name="14">14</a>poiché dice il Signore: La farina della giara non si esaurirà e l`orcio dell`olio non si svuoterà finché il Signore non farà piovere sulla terra".</span> <span class="verse"><a name="15">15</a>Quella andò e fece come aveva detto Elia. Mangiarono Elia, la vedova e il figlio di lei per diversi giorni.</span> <span class="verse"><a name="16">16</a>La farina della giara non venne meno e l`orcio dell`olio non diminuì, secondo la parola che il Signore aveva pronunziata per mezzo di Elia.</span> <span class="verse"><a name="17">17</a>In seguito il figlio della padrona di casa si ammalò. La sua malattia era molto grave, tanto che rimase senza respiro.</span> <span class="verse"><a name="18">18</a>Essa allora disse a Elia: "Che c`è fra me e te, o uomo di Dio? Sei venuto da me per rinnovare il ricordo della mia iniquità e per uccidermi il figlio?".</span> <span class="verse"><a name="19">19</a>Elia le disse: "Dammi tuo figlio". Glielo prese dal seno, lo portò al piano di sopra, dove abitava, e lo stese sul letto.</span> <span class="verse"><a name="20">20</a>Quindi invocò il Signore: "Signore mio Dio, forse farai del male a questa vedova che mi ospita, tanto da farle morire il figlio?".</span> <span class="verse"><a name="21">21</a>Si distese tre volte sul bambino e invocò il Signore: "Signore Dio mio, l`anima del fanciullo torni nel suo corpo".</span> <span class="verse"><a name="22">22</a>Il Signore ascoltò il grido di Elia; l`anima del bambino tornò nel suo corpo e quegli riprese a vivere.</span> <span class="verse"><a name="23">23</a>Elia prese il bambino, lo portò al piano terreno e lo consegnò alla madre. Elia disse: "Guarda! Tuo figlio vive".</span> <span class="verse"><a name="24">24</a>La donna disse a Elia: "Ora so che tu sei uomo di Dio e che la vera parola del Signore è sulla tua bocca".</span> </p></div</div></div></body></html>