<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 8</strong></div><p><span class="verse"><a name="1">1</a>A questo punto Salomone convocò in assemblea a Gerusalemme gli anziani di Israele, tutti i capitribù, i principi dei casati degli Israeliti, per trasportare l`arca dell`alleanza del Signore dalla città di Davide, cioè da Sion.</span> <span class="verse"><a name="2">2</a>Tutto Israele si radunò presso il re Salomone per la festa, nel mese di Etanim, cioè il settimo mese.</span> <span class="verse"><a name="3">3</a>Presenti tutti gli anziani di Israele, l`arca del Signore fu sollevata e i sacerdoti e i leviti la trasportarono</span> <span class="verse"><a name="4">4</a>con la tenda del convegno e con tutti gli arredi sacri che erano nella tenda.</span> <span class="verse"><a name="5">5</a>Il re Salomone e tutta la comunità di Israele, convenuta presso di lui, immolavano davanti all`arca pecore e buoi che non si contavano né si calcolavano.</span> <span class="verse"><a name="6">6</a>I sacerdoti introdussero l`arca dell`alleanza del Signore al suo posto nella cella del tempio, cioè nel Santo dei santi, sotto le ali dei cherubini.</span> <span class="verse"><a name="7">7</a>Difatti i cherubini stendevano le ali sopra l`arca; essi coprivano l`arca e le sue stanghe dall`alto.</span> <span class="verse"><a name="8">8</a>Le stanghe erano più lunghe, per questo le loro punte si vedevano dal Santo di fronte alla cella, ma non si vedevano di fuori; tali cose ci sono fino ad oggi.</span> <span class="verse"><a name="9">9</a>Nell`arca non c`era nulla se non le due tavole di pietra, che vi aveva deposte Mosè sull`Oreb, cioè le tavole dell`alleanza conclusa dal Signore con gli Israeliti quando uscirono dal paese d`Egitto.</span> <span class="verse"><a name="10">10</a>Appena i sacerdoti furono usciti dal santuario, la nube riempì il tempio</span> <span class="verse"><a name="11">11</a>e i sacerdoti non poterono rimanervi per compiere il servizio a causa della nube, perché la gloria del Signore riempiva il tempio.</span> <span class="verse"><a name="12">12</a>Allora Salomone disse: "Il Signore ha deciso di abitare sulla nube.</span> <span class="verse"><a name="13">13</a>Io ti ho costruito una casa potente, un luogo per la tua dimora perenne".</span> <span class="verse"><a name="14">14</a>Il re si voltò e benedisse tutta l`assemblea di Israele, mentre tutti i presenti stavano in piedi.</span> <span class="verse"><a name="15">15</a>Salomone disse: "Benedetto il Signore, Dio di Israele, che ha adempiuto con potenza quanto aveva promesso con la sua bocca a Davide mio padre:</span> <span class="verse"><a name="16">16</a>Da quando ho fatto uscire Israele mio popolo dall`Egitto, io non mi sono scelto una città fra tutte le tribù di Israele perché mi si costruisse una casa, ove abitasse il mio nome; ora mi sono scelto Gerusalemme perché vi dimori il mio nome e mi sono scelto Davide perché sia capo del popolo di Israele.</span> <span class="verse"><a name="17">17</a>Davide mio padre aveva deciso di costruire un tempio al nome del Signore, Dio di Israele,</span> <span class="verse"><a name="18">18</a>ma il Signore gli disse: Tu hai pensato di edificare un tempio al mio nome; hai fatto bene a formulare tale progetto.</span> <span class="verse"><a name="19">19</a>Tuttavia non costruirai tu il tempio, ma il figlio che uscirà dai tuoi fianchi, lui costruirà un tempio al mio nome.</span> <span class="verse"><a name="20">20</a>Il Signore ha attuato la parola che aveva pronunziata; io ho preso il posto di Davide mio padre, mi sono seduto sul trono di Israele, come aveva preannunziato il Signore, e ho costruito il tempio al nome del Signore, Dio di Israele.</span> <span class="verse"><a name="21">21</a>In esso ho fissato un posto per l`arca, dove c`è l`alleanza che il Signore aveva conclusa con i nostri padri quando li fece uscire dal paese di Egitto".</span> <span class="verse"><a name="22">22</a>Poi Salomone si pose davanti all`altare del Signore, di fronte a tutta l`assemblea di Israele, e, stese le mani verso il cielo,</span> <span class="verse"><a name="23">23</a>disse: "Signore, Dio di Israele, non c`è un Dio come te, né lassù nei cieli né quaggiù sulla terra! Tu mantieni l`alleanza e la misericordia con i tuoi servi che camminano davanti a te con tutto il cuore.</span> <span class="verse"><a name="24">24</a>Tu hai mantenuto nei riguardi del tuo servo Davide mio padre quanto gli avevi promesso; quanto avevi detto con la bocca l`hai adempiuto con potenza, come appare oggi.</span> <span class="verse"><a name="25">25</a>Ora, Signore Dio di Israele, mantieni al tuo servo Davide mio padre quanto gli hai promesso dicendo: Non ti mancherà un discendente che stia davanti a me e sieda sul trono di Israele, purché i tuoi figli veglino sulla loro condotta camminando davanti a me come vi hai camminato tu.</span> <span class="verse"><a name="26">26</a>Ora, Signore Dio di Israele, si adempia la parola che tu hai rivolta a Davide mio padre.</span> <span class="verse"><a name="27">27</a>Ma è proprio vero che Dio abita sulla terra? Ecco, i cieli e i cieli dei cieli non possono contenerti, tanto meno questa casa che io ho costruita!</span> <span class="verse"><a name="28">28</a>Volgiti alla preghiera del tuo servo e alla sua supplica, Signore mio Dio; ascolta il grido e la preghiera che il tuo servo oggi innalza davanti a te!</span> <span class="verse"><a name="29">29</a>Siano aperti i tuoi occhi notte e giorno verso questa casa, verso il luogo di cui hai detto: Lì sarà il mio nome! Ascolta la preghiera che il tuo servo innalza in questo luogo.</span> <span class="verse"><a name="30">30</a>Ascolta la supplica del tuo servo e di Israele tuo popolo, quando pregheranno in questo luogo. Ascoltali dal luogo della tua dimora, dal cielo; ascolta e perdona.</span> <span class="verse"><a name="31">31</a>Se uno pecca contro il suo fratello e, perché gli è imposto un giuramento di imprecazione, viene a giurare davanti al tuo altare in questo tempio,</span> <span class="verse"><a name="32">32</a>tu ascoltalo dal cielo, intervieni e fà giustizia con i tuoi servi; condanna l`empio, facendogli ricadere sul capo la sua condotta, e dichiara giusto l`innocente rendendogli quanto merita la sua innocenza.</span> <span class="verse"><a name="33">33</a>Quando il tuo popolo Israele sarà sconfitto di fronte al nemico perché ha peccato contro di te, se si rivolge a te, se loda il tuo nome, se ti prega e ti supplica in questo tempio,</span> <span class="verse"><a name="34">34</a>tu ascolta dal cielo, perdona il peccato di Israele tuo popolo e fallo tornare nel paese che hai dato ai suoi padri.</span> <span class="verse"><a name="35">35</a>Quando si chiuderà il cielo e non ci sarà pioggia perché hanno peccato contro di te, se ti pregano in questo luogo, se lodano il tuo nome e si convertono dal loro peccato perché tu li hai umiliati,</span> <span class="verse"><a name="36">36</a>tu ascolta dal cielo e perdona il peccato dei tuoi servi e di Israele tuo popolo, ai quali indicherai la strada buona su cui camminare, e concedi la pioggia alla terra che hai dato in eredità al tuo popolo.</span> <span class="verse"><a name="37">37</a>Quando nella regione ci sarà carestia o peste, carbonchio o ruggine, invasione di locuste o di bruchi; quando il nemico assedierà il tuo popolo in qualcuna delle sue porte o quando scoppierà un`epidemia o un flagello qualsiasi;</span> <span class="verse"><a name="38">38</a>se uno qualunque oppure tutto Israele tuo popolo, dopo avere provato il rimorso nel cuore, ti prega o supplica con le mani tese verso questo tempio,</span> <span class="verse"><a name="39">39</a>tu ascoltalo dal cielo, luogo della tua dimora, perdona, intervieni e rendi a ognuno secondo la sua condotta, tu che conosci il suo cuore - tu solo infatti conosci il cuore di ogni uomo -</span> <span class="verse"><a name="40">40</a>perché ti temano durante tutti i giorni della loro vita nel paese che hai dato ai nostri padri.</span> <span class="verse"><a name="41">41</a>Anche lo straniero, che non appartiene a Israele tuo popolo, se viene da un paese lontano a causa del tuo nome</span> <span class="verse"><a name="42">42</a>perché si sentirà parlare del tuo grande nome, della tua mano potente e del tuo braccio teso, se egli viene a pregare in questo tempio,</span> <span class="verse"><a name="43">43</a>tu ascoltalo dal cielo, luogo della tua dimora, e soddisfa tutte le richieste dello straniero, perché tutti i popoli della terra conoscano il tuo nome, ti temano come Israele tuo popolo e sappiano che al tuo nome è stato dedicato questo tempio che io ho costruito.</span> <span class="verse"><a name="44">44</a>Quando il tuo popolo uscirà in guerra contro il suo nemico, seguendo la via in cui l`avrai indirizzato, se ti pregheranno rivolti verso la città che ti sei scelta e verso il tempio che io ho costruito al tuo nome,</span> <span class="verse"><a name="45">45</a>ascolta dal cielo la loro preghiera e la loro supplica e rendi loro giustizia.</span> <span class="verse"><a name="46">46</a>Quando peccheranno contro di te, poiché non c`è nessuno che non pecchi, e tu, adirato contro di loro, li consegnerai a un nemico e i loro conquistatori li deporteranno in un paese ostile, lontano o vicino,</span> <span class="verse"><a name="47">47</a>se nel paese in cui saranno deportati rientreranno in se stessi e faranno ritorno a te supplicandoti nel paese della loro prigionia, dicendo: Abbiamo peccato, abbiamo agito da malvagi e da empi,</span> <span class="verse"><a name="48">48</a>se torneranno a te con tutto il cuore e con tutta l`anima nel paese dei nemici che li avranno deportati, e ti supplicheranno rivolti verso il paese che tu hai dato ai loro padri, verso la città che ti sei scelta e verso il tempio che io ho costruito al tuo nome,</span> <span class="verse"><a name="49">49</a>tu ascolta dal cielo, luogo della tua dimora, la loro preghiera e la loro supplica e rendi loro giustizia.</span> <span class="verse"><a name="50">50</a>Perdona al tuo popolo, che ha peccato contro di te, tutte le ribellioni di cui si è reso colpevole verso di te, fà che i suoi deportatori gli usino misericordia,</span> <span class="verse"><a name="51">51</a>perché si tratta del tuo popolo e della tua eredità, di coloro che hai fatto uscire dall`Egitto, da una fornace per fondere il ferro.</span> <span class="verse"><a name="52">52</a>Siano attenti i tuoi occhi alla preghiera del tuo servo e del tuo popolo Israele e ascoltali in quanto ti chiedono,</span> <span class="verse"><a name="53">53</a>perché tu li hai separati da tutti i popoli del paese come tua proprietà secondo quanto avevi dichiarato per mezzo di Mosè tuo servo, mentre facevi uscire, o Signore, i nostri padri dall`Egitto".</span> <span class="verse"><a name="54">54</a>Quando Salomone ebbe finito di rivolgere al Signore questa preghiera e questa supplica, si alzò davanti all`altare del Signore, dove era inginocchiato con le palme tese verso il cielo,</span> <span class="verse"><a name="55">55</a>si mise in piedi e benedisse tutta l`assemblea di Israele, a voce alta:</span> <span class="verse"><a name="56">56</a>Benedetto il Signore, che ha concesso tranquillità a Israele suo popolo, secondo la sua parola. Non è venuta meno neppure una delle parole buone che aveva pronunziate per mezzo di Mosè suo servo.</span> <span class="verse"><a name="57">57</a>Il Signore nostro Dio sia con noi come è stato con i nostri padri; non ci abbandoni e non ci respinga,</span> <span class="verse"><a name="58">58</a>ma volga piuttosto i nostri cuori verso di lui, perché seguiamo tutte le sue vie e osserviamo i comandi, gli statuti e i decreti che ha imposti ai nostri padri.</span> <span class="verse"><a name="59">59</a>Queste parole, usate da me per supplicare il Signore, siano presenti davanti al Signore nostro Dio, giorno e notte, perché renda giustizia al suo servo e a Israele suo popolo secondo le necessità di ogni giorno.</span> <span class="verse"><a name="60">60</a>Allora tutti i popoli della terra sapranno che il Signore è Dio e che non ce n`è altri.</span> <span class="verse"><a name="61">61</a>Il vostro cuore sarà tutto dedito al Signore nostro Dio, perché cammini secondo i suoi decreti e osservi i suoi comandi, come avviene oggi".</span> <span class="verse"><a name="62">62</a>Il re e tutto Israele offrirono un sacrificio davanti al Signore.</span> <span class="verse"><a name="63">63</a>Salomone immolò al Signore, in sacrificio di comunione, ventiduemila buoi e centoventimila pecore; così il re e tutti gli Israeliti dedicarono il tempio al Signore.</span> <span class="verse"><a name="64">64</a>In quel giorno il re consacrò il centro del cortile di fronte al tempio del Signore; infatti ivi offrì l`olocausto, l`oblazione e il grasso dei sacrifici di comunione, perché l`altare di bronzo, che era davanti al Signore, era troppo piccolo per contenere l`olocausto, l`oblazione e il grasso dei sacrifici di comunione.</span> <span class="verse"><a name="65">65</a>In quell`occasione Salomone celebrò la festa davanti al Signore nostro Dio per sette giorni: tutto Israele, dall`ingresso di Camat al torrente d`Egitto, un`assemblea molto grande, era con lui.</span> <span class="verse"><a name="66">66</a>Nel giorno ottavo congedò il popolo. I convenuti, salutato il re, tornarono alle loro case, contenti e con la gioia nel cuore per tutto il bene concesso dal Signore a Davide suo servo e a Israele suo popolo.</span> </p></div</div></div></body></html>