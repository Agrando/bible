<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>Salomone costruì anche la sua reggia e la portò a compimento in tredici anni.</span> <span class="verse"><a name="2">2</a>Costruì il palazzo detto Foresta del Libano, lungo cento cubiti, largo cinquanta e alto trenta su tre ordini di colonne di cedro e con capitelli di cedro sulle colonne.</span> <span class="verse"><a name="3">3</a>Un soffitto di cedro si stendeva sopra le stanze che poggiavano sulle colonne; queste erano quarantacinque, quindici per fila.</span> <span class="verse"><a name="4">4</a>Vi erano tre serie di finestre, che si corrispondevano faccia a faccia tre volte.</span> <span class="verse"><a name="5">5</a>Le porte e i loro stipiti erano a forma quadrangolare; le finestre erano le une di fronte alle altre per tre volte.</span> <span class="verse"><a name="6">6</a>Costruì il vestibolo delle colonne, lungo cinquanta cubiti e largo trenta. Sul davanti c`era un vestibolo e altre colonne e davanti ad esse una tettoia.</span> <span class="verse"><a name="7">7</a>Fece anche il vestibolo del trono, ove rendeva giustizia, cioè il vestibolo della giustizia; era di cedro dal pavimento alle travi.</span> <span class="verse"><a name="8">8</a>La reggia, dove abitava, fu costruita con il medesimo disegno, in un secondo cortile, all`interno rispetto al vestibolo; nello stile di tale vestibolo fece anche una casa per la figlia del faraone, che Salomone aveva sposata.</span> <span class="verse"><a name="9">9</a>Tutte queste costruzioni erano di pietre pregiate, squadrate secondo misura, segate con la sega sul lato interno ed esterno, dalle fondamenta ai cornicioni e al di fuori fino al cortile maggiore.</span> <span class="verse"><a name="10">10</a>Le fondamenta erano di pietre pregiate, pietre grandi dieci o otto cubiti.</span> <span class="verse"><a name="11">11</a>Al di sopra erano pietre pregiate, squadrate a misura, e legno di cedro.</span> <span class="verse"><a name="12">12</a>Il cortile maggiore comprendeva tre ordini di pietre squadrate e un ordine di tavole di cedro; era simile al cortile interno del tempio e al vestibolo del tempio.</span> <span class="verse"><a name="13">13</a>Salomone fece venire da Tiro Chiram,</span> <span class="verse"><a name="14">14</a>figlio di una vedova della tribù di Neftali; suo padre era di Tiro e lavorava il bronzo. Era dotato di grande capacità tecnica, di intelligenza e di talento, esperto in ogni genere di lavoro in bronzo. Egli si recò dal re ed eseguì le sue commissioni.</span> <span class="verse"><a name="15">15</a>Fuse due colonne di bronzo, ognuna alta diciotto cubiti e dodici di circonferenza.</span> <span class="verse"><a name="16">16</a>Fece due capitelli, fusi in bronzo, da collocarsi sulla cima delle colonne; l`uno e l`altro erano alti cinque cubiti.</span> <span class="verse"><a name="17">17</a>Fece due reticolati per coprire i capitelli che erano sopra le colonne, un reticolato per un capitello e un reticolato per l`altro capitello.</span> <span class="verse"><a name="18">18</a>Fece melagrane su due file intorno al reticolato per coprire i capitelli sopra le colonne; allo stesso modo fece per il secondo capitello.</span> <span class="verse"><a name="19">19</a>I capitelli sopra le colonne erano a forma di giglio.</span> <span class="verse"><a name="20">20</a>C`erano capitelli sopra le colonne, applicati alla sporgenza che era al di là del reticolato; essi contenevano duecento melagrane in fila intorno a ogni capitello.</span> <span class="verse"><a name="21">21</a>Eresse le colonne nel vestibolo del tempio. Eresse la colonna di destra, che chiamò Iachin ed eresse la colonna di sinistra, che chiamò Boaz.</span> <span class="verse"><a name="22">22</a>Così fu terminato il lavoro delle colonne.</span> <span class="verse"><a name="23">23</a>Fece un bacino di metallo fuso di dieci cubiti da un orlo all`altro, rotondo; la sua altezza era di cinque cubiti e la sua circonferenza di trenta cubiti.</span> <span class="verse"><a name="24">24</a>Intorno, sotto l`orlo, c`erano cucurbite, dieci per ogni cubito; le cucurbite erano disposte in due file ed erano state colate insieme con il bacino.</span> <span class="verse"><a name="25">25</a>Questo poggiava su dodici buoi; tre guardavano verso settentrione, tre verso occidente, tre verso meridione e tre verso oriente. Il bacino poggiava su di essi e le loro parti posteriori erano rivolte verso l`interno.</span> <span class="verse"><a name="26">26</a>Il suo spessore era di un palmo; il suo orlo fatto come l`orlo di un calice era a forma di giglio. Conteneva duemila bat.</span> <span class="verse"><a name="27">27</a>Fece dieci basi di bronzo, ciascuna lunga quattro cubiti, larga quattro e alta tre cubiti.</span> <span class="verse"><a name="28">28</a>Ecco come erano fatte le basi: si componevano di doghe e di traverse incrociate con le doghe.</span> <span class="verse"><a name="29">29</a>Sulle doghe che erano fra le traverse c`erano leoni, buoi e cherubini; le stesse figure erano sulle traverse. Sopra e sotto i leoni e i buoi c`erano ghirlande a forma di festoni.</span> <span class="verse"><a name="30">30</a>Ciascuna base aveva quattro ruote di bronzo con gli assi di bronzo; i suoi quattro piedi avevano sporgenze, sotto il bacino; le sporgenze erano di metallo fuso e situate al di là di ogni ghirlanda.</span> <span class="verse"><a name="31">31</a>L`estremità della base, dalla parte della sporgenza e sopra, era di un cubito; tale estremità era rotonda, fatta in forma di sostegno, alta un cubito e mezzo; anche su tale estremità c`erano sculture. Le traverse erano di forma quadrata, non rotonda.</span> <span class="verse"><a name="32">32</a>Le quattro ruote erano sotto le traverse; gli assi delle ruote erano fissati alla base; l`altezza di ogni ruota era di un cubito e mezzo.</span> <span class="verse"><a name="33">33</a>Le ruote erano lavorate come le ruote di un carro; i loro assi, i loro quarti, i loro raggi e i loro mozzi erano tutti di metallo fuso.</span> <span class="verse"><a name="34">34</a>Quattro sporgenze erano sui quattro angoli di ciascuna base; la sporgenza e la base erano di un sol pezzo.</span> <span class="verse"><a name="35">35</a>Alla cima della base c`era un sostegno rotondo, alto mezzo cubito; alla cima della base c`erano i manici; le traverse e la base erano di un sol pezzo.</span> <span class="verse"><a name="36">36</a>Sulle sue pareti scolpì cherubini, leoni e palme, secondo gli spazi liberi, e ghirlande intorno.</span> <span class="verse"><a name="37">37</a>Fuse le dieci basi in un medesimo stampo, identiche nella misura e nella forma.</span> <span class="verse"><a name="38">38</a>Fuse poi anche dieci bacini di bronzo; ognuno conteneva quaranta bat ed era di quattro cubiti; un bacino per ogni base, per le dieci basi.</span> <span class="verse"><a name="39">39</a>Pose cinque delle basi sul lato destro del tempio e cinque su quello sinistro. Pose la vasca sul lato destro del tempio, a sud-est.</span> <span class="verse"><a name="40">40</a>Chiram preparò inoltre caldaie, palette e vassoi. E terminò tutte le commissioni del re Salomone per il tempio del Signore,</span> <span class="verse"><a name="41">41</a>cioè le due colonne, i globi dei capitelli che erano sopra le colonne, i due reticolati per coprire i due globi dei capitelli che erano sopra le colonne,</span> <span class="verse"><a name="42">42</a>le quattrocento melagrane sui due reticolati, due file di melagrane per ciascun reticolato,</span> <span class="verse"><a name="43">43</a>le dieci basi e i dieci bacini sulle basi,</span> <span class="verse"><a name="44">44</a>il bacino e i dodici buoi sotto il bacino,</span> <span class="verse"><a name="45">45</a>le caldaie, le palette, i vassoi e tutti quei vasi che Chiram aveva fatti al re Salomone per il tempio del Signore; tutto era di bronzo rifinito.</span> <span class="verse"><a name="46">46</a>Il re li fece fondere nella valle del Giordano, in suolo argilloso, fra Succot e Zartan.</span> <span class="verse"><a name="47">47</a>Salomone installò tutti gli arredi in quantità molto grande: non si poteva calcolare il peso del bronzo.</span> <span class="verse"><a name="48">48</a>Salomone fece anche tutti gli arredi del tempio del Signore, l`altare d`oro, le tavole d`oro su cui si ponevano i pani dell`offerta,</span> <span class="verse"><a name="49">49</a>i cinque candelabri a destra e i cinque a sinistra di fronte alla cella d`oro purissimo, i fiori, le lampade, gli smoccolatoi d`oro,</span> <span class="verse"><a name="50">50</a>le coppe, i coltelli, gli aspersori, i mortai e i bracieri d`oro purissimo, i cardini per le porte del tempio interno, cioè per il Santo dei santi, e i battenti d`oro per la navata.</span> <span class="verse"><a name="51">51</a>Fu così terminato tutto il lavoro che il re Salomone aveva fatto per il tempio. Salomone presentò le offerte fatte da Davide suo padre, cioè l`argento, l`oro e i vari oggetti; le depositò nei tesori del tempio.</span> </p></div</div></div></body></html>