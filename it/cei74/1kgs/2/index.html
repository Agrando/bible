<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1kgs/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1kgs">1 Kings</a> &gt <strong>Chapter 2</strong></div><p><span class="verse"><a name="1">1</a>Sentendo avvicinarsi il giorno della sua morte, Davide fece queste raccomandazioni al figlio Salomone:</span> <span class="verse"><a name="2">2</a>Io me ne vado per la strada di ogni uomo sulla terra. Tu sii forte e mostrati uomo.</span> <span class="verse"><a name="3">3</a>Osserva la legge del Signore tuo Dio, procedendo nelle sue vie ed eseguendo i suoi statuti, i suoi comandi, i suoi decreti e le sue prescrizioni, come sta scritto nella legge di Mosè, perché tu riesca in ogni tua impresa e in ogni tuo progetto,</span> <span class="verse"><a name="4">4</a>perché il Signore attui la promessa che mi ha fatto quando ha detto: Se i tuoi figli nella loro condotta si cureranno di camminare davanti a me con lealtà, con tutto il cuore e con tutta l`anima, sul trono d`Israele siederà sempre uno dei tuoi discendenti.</span> <span class="verse"><a name="5">5</a>Anche tu sai quel che ha fatto a me Ioab, figlio di Zeruia, cioè come egli ha trattato i due capi dell`esercito di Israele, Abner figlio di Ner e Amasa figlio di Ieter, come li ha uccisi spargendo in tempo di pace il sangue, come si fa in guerra, e macchiando di sangue innocente la cintura dei suoi fianchi e i sandali dei suoi piedi.</span> <span class="verse"><a name="6">6</a>Tu agirai con saggezza, ma non permetterai che la sua vecchiaia scenda in pace agli inferi.</span> <span class="verse"><a name="7">7</a>Agirai con bontà verso i figli di Barzillai il Galaadita, che mangeranno alla tua tavola, perché mi hanno assistito mentre fuggivo da Assalonne tuo fratello.</span> <span class="verse"><a name="8">8</a>Tu hai accanto a te anche Simei figlio di Ghera, Beniaminita, di Bacurìm; egli mi maledisse con una maledizione terribile quando fuggivo verso Macanaim. Ma mi venne incontro al Giordano e gli giurai per il Signore: Non ti farò morire di spada.</span> <span class="verse"><a name="9">9</a>Ora non lasciare impunito il suo peccato. Sei saggio e sai come trattarlo. Farai scendere la sua canizie agli inferi con morte violenta".</span> <span class="verse"><a name="10">10</a>Davide si addormentò con i suoi padri e fu sepolto nella città di Davide.</span> <span class="verse"><a name="11">11</a>La durata del regno di Davide su Israele fu di quaranta anni: sette in Ebron e trentatrè in Gerusalemme.</span> <span class="verse"><a name="12">12</a>Salomone sedette sul trono di Davide suo padre e il suo regno si consolidò molto.</span> <span class="verse"><a name="13">13</a>Adonia figlio di Agghit si recò da Betsabea, madre di Salomone, che gli chiese: "Vieni con intenzioni pacifiche?". "Pacifiche", rispose quello,</span> <span class="verse"><a name="14">14</a>e soggiunse: "Ho da dirti una cosa". E quella: "Parla!".</span> <span class="verse"><a name="15">15</a>Egli disse: "Tu sai che il regno spettava a me e che tutti gli Israeliti si attendevano che io regnassi. Eppure il regno mi è sfuggito ed è passato a mio fratello, perché gli era stato decretato dal Signore.</span> <span class="verse"><a name="16">16</a>Ora ti rivolgo una domanda; non respingermi". Ed essa: "Parla!".</span> <span class="verse"><a name="17">17</a>Adonia disse: "Dì al re Salomone - il quale nulla ti può negare - che mi conceda in moglie Abisag la Sunammita".</span> <span class="verse"><a name="18">18</a>Betsabea rispose: "Bene! Parlerò in tuo favore al re".</span> <span class="verse"><a name="19">19</a>Betsabea si presentò al re Salomone per parlargli in favore di Adonia. Il re si alzò per andarle incontro, si prostrò davanti a lei, quindi sedette sul trono, facendo collocare un trono per la madre del re. Questa gli sedette alla destra</span> <span class="verse"><a name="20">20</a>e disse: "Ho una piccola grazia da chiederti; non me la negare". Il re le rispose: "Chiedi, madre mia, non ti respingerò".</span> <span class="verse"><a name="21">21</a>E quella: "Si conceda Abisag la Sunammita in moglie ad Adonia tuo fratello".</span> <span class="verse"><a name="22">22</a>Il re Salomone rispose alla madre: "Perché tu mi chiedi Abisag la Sunammita per Adonia? Chiedi anche il regno per lui, poiché egli è mio fratello maggiore e per lui parteggiano il sacerdote Ebiatar e Ioab figlio di Zeruia".</span> <span class="verse"><a name="23">23</a>Il re Salomone giurò per il Signore: "Dio mi faccia questo e altro mi aggiunga, se non è vero che Adonia ha manifestato quest`idea a danno della propria vita.</span> <span class="verse"><a name="24">24</a>Ebbene, per la vita del Signore che mi ha reso saldo, mi ha fatto sedere sul trono di Davide mio padre e mi ha concesso una casa come aveva promesso, oggi stesso Adonia verrà ucciso".</span> <span class="verse"><a name="25">25</a>Il re Salomone ordinò a Benaia figlio di Ioiada, di ucciderlo; così morì Adonia.</span> <span class="verse"><a name="26">26</a>Al sacerdote Ebiatar il re ordinò: "Vattene in Anatot, nella tua campagna. Meriteresti la morte, ma oggi non ti faccio morire perché tu hai portato l`arca del Signore davanti a Davide mio padre e perché hai partecipato a tutte le traversie di mio padre".</span> <span class="verse"><a name="27">27</a>Così Salomone escluse Ebiatar dal sacerdozio del Signore, adempiendo la parola che il Signore aveva pronunziata in Silo riguardo alla casa di Eli.</span> <span class="verse"><a name="28">28</a>Quando la notizia giunse a Ioab - questi era stato dalla parte di Adonia, ma non per Assalonne - Ioab si rifugiò nella tenda del Signore e si afferrò ai corni dell`altare.</span> <span class="verse"><a name="29">29</a>Fu riferito al re Salomone come Ioab si fosse rifugiato nella tenda del Signore e si fosse posto al fianco dell`altare. Salomone inviò Benaia figlio di Ioiada con l`ordine: "Và, colpiscilo!".</span> <span class="verse"><a name="30">30</a>Benaia andò nella tenda del Signore e disse a Ioab: "Per ordine del re, esci!". Quegli rispose: "No! Morirò qui". Benaia riferì al re: "Ioab ha parlato così e così mi ha risposto".</span> <span class="verse"><a name="31">31</a>Il re gli disse: "Fà come egli ha detto; colpiscilo e seppelliscilo; così allontanerai da me e dalla casa di mio padre il sangue che Ioab ha sparso senza motivo.</span> <span class="verse"><a name="32">32</a>Il Signore farà ricadere il suo sangue sulla sua testa, perché egli ha colpito due uomini giusti e migliori di lui e li ha trafitti con la sua spada - senza che Davide mio padre lo sapesse - ossia Abner, figlio di Ner, capo dell`esercito di Israele e Amasa figlio di Ieter, capo dell`esercito di Giuda.</span> <span class="verse"><a name="33">33</a>Il loro sangue ricada sulla testa di Ioab e sulla testa della sua discendenza per sempre, mentre su Davide e sulla sua discendenza, sul suo casato e sul suo trono si riversi per sempre la pace da parte del Signore".</span> <span class="verse"><a name="34">34</a>Benaia figlio di Ioiada andò, lo assalì e l`uccise; Ioab fu sepolto nella sua casa, nel deserto.</span> <span class="verse"><a name="35">35</a>Il re lo sostituì, nominando capo dell`esercito Benaia figlio di Ioiada, mentre mise il sacerdote Zadok al posto di Ebiatar.</span> <span class="verse"><a name="36">36</a>Il re mandò a chiamare Simei per dirgli: "Costruisciti una casa in Gerusalemme; ivi sia la tua dimora; non ne uscirai per andartene qua e là.</span> <span class="verse"><a name="37">37</a>Quando ne uscirai, oltrepassando il torrente Cedron - sappilo bene! - sarai degno di morte; il tuo sangue ricadrà sulla tua testa".</span> <span class="verse"><a name="38">38</a>Simei disse al re: "L`ordine è giusto! Come ha detto il re mio signore, così farà il tuo servo". Simei dimorò in Gerusalemme per molto tempo.</span> <span class="verse"><a name="39">39</a>Dopo tre anni, due schiavi di Simei fuggirono presso Achis figlio di Maaca, re di Gat. Fu riferito a Simei che i suoi schiavi erano in Gat.</span> <span class="verse"><a name="40">40</a>Simei si alzò, sellò l`asino e partì per Gat andando da Achis in cerca dei suoi schiavi. Simei vi andò e ricondusse i suoi schiavi da Gat.</span> <span class="verse"><a name="41">41</a>Fu riferito a Salomone che Simei era andato da Gerusalemme a Gat e che era ritornato.</span> <span class="verse"><a name="42">42</a>Il re, fattolo chiamare, gli disse: "Non ti avevo forse giurato per il Signore e non ti avevo io testimoniato che, quando tu fossi uscito per andartene qua e là - lo sapevi bene! - saresti stato degno di morte? Tu mi avevi risposto: L`ordine è giusto! Ho capito.</span> <span class="verse"><a name="43">43</a>Perché non hai rispettato il giuramento del Signore e il comando che ti avevo impartito?".</span> <span class="verse"><a name="44">44</a>Il re aggiunse a Simei: "Tu conosci tutto il male che hai fatto a Davide mio padre. Il Signore farà ricadere la tua malvagità sulla tua testa.</span> <span class="verse"><a name="45">45</a>Invece sia benedetto il re Salomone e il trono di Davide sia saldo per sempre davanti al Signore".</span> <span class="verse"><a name="46">46</a>Il re diede ordine a Benaia figlio di Ioiada, di andare ad ucciderlo. E quegli morì. Il regno si consolidò nelle mani di Salomone.</span> </p></div</div></div></body></html>