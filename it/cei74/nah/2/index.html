<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/nah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/nah">Nahum</a> &gt <strong>Chapter 2</strong></div><p><span class="verse"><a name="1">1</a>Ecco sui monti i passi d`un messaggero, un araldo di pace! Celebra le tue feste, Giuda, sciogli i tuoi voti, poichè non ti attraverserà più il malvagio: egli è del tutto annientato.</span> <span class="verse"><a name="2">2</a>Il Signore restaura la vigna di Giacobbe, come la vigna d`Israele; i briganti l`avevano depredata, ne avevano strappato i tralci.</span> <span class="verse"><a name="3">3</a>Contro di te avanza un distruttore: montare la guardia alla fortezza, sorvegliare le vie, cingerti i fianchi, raccogliere tutte le forze.</span> <span class="verse"><a name="4">4</a>Lo scudo dei suoi prodi rosseggia, i guerrieri sono vestiti di scarlatto, come fuoco scintillano i carri di ferro pronti all`attacco; le lance lampeggiano.</span> <span class="verse"><a name="5">5</a>Per le vie tumultuano i carri, scorazzano per le piazze, il loro aspetto è come di fiamma, guizzano come saette.</span> <span class="verse"><a name="6">6</a>Si fa l`appello dei più coraggiosi che accorrendo si urtano: essi si slanciano verso le mura, la copertura di scudi è formata.</span> <span class="verse"><a name="7">7</a>Le porte dei fiumi si aprono, la reggia è in preda allo spavento.</span> <span class="verse"><a name="8">8</a>La regina è condotta in esilio, le sue ancelle gemono come con voce di colombe percuotendosi il petto.</span> <span class="verse"><a name="9">9</a>Ninive è come una vasca d`acqua agitata da cui sfuggono le acque. "Fermatevi! Fermatevi!" ma nessuno si volta.</span> <span class="verse"><a name="10">10</a>Saccheggiate l`argento, saccheggiate l`oro, ci sono tesori infiniti, ammassi d`oggetti preziosi.</span> <span class="verse"><a name="11">11</a>Devastazione, spogliazione, desolazione; cuori scoraggiati, ginocchia vacillanti, in tutti i cuori è lo spasimo su tutti i volti il pallore.</span> <span class="verse"><a name="12">12</a>Dov`è la tana dei leoni, la caverna dei leoncelli? Là si rifugiavano il leone e i leoncelli e nessuno li disturbava.</span> <span class="verse"><a name="13">13</a>Il leone rapiva per i suoi piccoli, sbranava per le sue leonesse; riempiva i suoi covi di preda, le sue tane di rapina.</span> <span class="verse"><a name="14">14</a>Eccomi a te, dice il Signore degli eserciti, manderò in fumo i tuoi carri e la spada divorerà i tuoi leoncelli. Porrò fine alle tue rapine nel paese, non si udrà più la voce dei tuoi messaggeri.</span> </p></div</div></div></body></html>