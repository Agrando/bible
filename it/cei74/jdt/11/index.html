<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jdt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jdt">Judith</a> &gt <strong>Chapter 11</strong></div><p><span class="verse"><a name="1">1</a>Allora Oloferne le rivolse la parola: "Stá tranquilla, o donna, il tuo cuore non abbia timore, perché io non ho mai fatto male ad alcun uomo che abbia accettato di servire Nabucodònosor, re di tutta la terra.</span> <span class="verse"><a name="2">2</a>Quanto al tuo popolo che abita su questi monti, se non mi avessero disprezzato, non avrei alzato la lancia contro di loro; essi stessi si sono procurati tutto questo.</span> <span class="verse"><a name="3">3</a>Ma ora dimmi per qual motivo sei fuggita da loro e sei venuta da noi. Certamente sei venuta per trovar salvezza. Fatti animo: resterai viva questa notte e in seguito.</span> <span class="verse"><a name="4">4</a>Nessuno ti può fare un torto, ma ti useranno ogni riguardo, come si fa con i servi del mio signore, il re Nabucodònosor".</span> <span class="verse"><a name="5">5</a>Giuditta gli rispose: "Degnati di accogliere le parole della tua serva e possa la tua schiava parlare alla tua presenza. Io non dirò il falso al mio signore in questa notte.</span> <span class="verse"><a name="6">6</a>Certo, se vorrai seguire le parole della tua serva, Dio agirà magnificamente con te e il mio signore non fallirà nei suoi progetti.</span> <span class="verse"><a name="7">7</a>Perché, per la vita di Nabucodònosor, re di tutta la terra, e per la potenza di lui che ti ha inviato a riordinare ogni essere vivente, non gli uomini soltanto per mezzo tuo lo servono, ma anche le bestie selvatiche e gli armenti e gli uccelli del cielo vivranno in grazia della tua forza per l`onore di Nabucodònosor e di tutta la sua casa.</span> <span class="verse"><a name="8">8</a>Abbiamo già conosciuto per fama la tua saggezza e le abili astuzie del tuo genio ed è risaputo in tutta la terra che tu sei il migliore in tutto il regno, esperto nelle conoscenze e meraviglioso nelle imprese militari.</span> <span class="verse"><a name="9">9</a>Quanto al discorso tenuto da Achior nella tua riunione, noi ne abbiamo udito il contenuto, perché gli uomini di Betulia l`hanno risparmiato ed egli ha rivelato loro quanto aveva detto davanti a te.</span> <span class="verse"><a name="10">10</a>Perciò, signore sovrano, non trascurare le sue parole, ma imprimile bene nella tua memoria perché sono vere: realmente il nostro popolo non sarà punito e non prevarrà la spada contro di lui, se non avrà peccato contro il suo Dio.</span> <span class="verse"><a name="11">11</a>Ora perché il mio signore non resti deluso e a mani vuote, sappia che si avventerà la morte contro di loro, perché li stringe il peccato per il quale provocheranno l`ira del loro Dio appena compiranno un gesto inconsulto.</span> <span class="verse"><a name="12">12</a>Siccome sono venuti a mancare loro i viveri e tutta l`acqua è stata consumata, han deciso di mettere le mani sul loro bestiame e deliberato di consumare quanto Dio con leggi ha vietato loro di mangiare.</span> <span class="verse"><a name="13">13</a>Hanno perfino decretato di dar fondo alle primizie del frumento e alle decime del vino e dell`olio che conservavano come diritto sacro dei sacerdoti che stanno in Gerusalemme e fanno servizio alla presenza del nostro Dio, tutte cose che a nessuno del popolo era permesso neppure di toccare con la mano.</span> <span class="verse"><a name="14">14</a>Perciò hanno mandato messaggeri a Gerusalemme, dove anche i cittadini hanno fatto altrettanto, perché riportino loro il permesso da parte del consiglio degli anziani.</span> <span class="verse"><a name="15">15</a>Ma, quando riceveranno la risposta e la eseguiranno, in quel giorno preciso saranno messi in tuo potere per l`estrema rovina.</span> <span class="verse"><a name="16">16</a>Per questo, io tua serva, conscia di tutte queste cose, sono fuggita da loro e Dio mi ha indirizzata a compiere con te un`impresa che farà stupire la terra ovunque ne giungerà la fama.</span> <span class="verse"><a name="17">17</a>La tua serva è religiosa e serve notte e giorno al Dio del cielo. Ora io intendo restare con te, mio signore, ma uscirà la tua serva di notte nella valle; io pregherò il mio Dio ed egli mi rivelerà quando essi avranno commesso i loro peccati.</span> <span class="verse"><a name="18">18</a>Allora verrò a riferirti e tu uscirai con tutto l`esercito e nessuno di loro potrà opporti resistenza.</span> <span class="verse"><a name="19">19</a>Io ti guiderò attraverso la Giudea, finché giungerò davanti a Gerusalemme e vi porrò in mezzo il tuo trono. Tu li potrai condurre via come pecore senza pastore e nemmeno un cane abbaierà davanti a te. Queste cose mi sono state dette prima, io ne ho avuto la rivelazione e l`incarico di annunziarle a te".</span> <span class="verse"><a name="20">20</a>Le parole di lei piacquero a Oloferne e ai suoi servi, i quali tutti ammirarono la sua sapienza e dissero:</span> <span class="verse"><a name="21">21</a>"Da un capo all`altro della terra non esiste donna simile, per la bellezza dell`aspetto e il senno della parola".</span> <span class="verse"><a name="22">22</a>E Oloferne le disse: "Bene ha fatto Dio a mandarti avanti al tuo popolo, perché resti nelle vostre mani la forza e coloro che hanno disprezzato il mio signore vadano in rovina.</span> <span class="verse"><a name="23">23</a>Tu sei bella d`aspetto e saggia nelle parole; se farai come hai detto, il tuo Dio sarà mio Dio e tu siederai nel palazzo del re Nabucodònosor e sarai famosa in tutto il mondo.</span> </p></div</div></div></body></html>