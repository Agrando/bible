<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jdt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jdt">Judith</a> &gt <strong>Chapter 12</strong></div><p><span class="verse"><a name="1">1</a>Ordinò poi che la conducessero dove aveva disposto le sue argenterie e prescrisse pure che le preparassero la tavola con i cibi approntati per lui e le dessero da bere il suo vino.</span> <span class="verse"><a name="2">2</a>Ma disse Giuditta: "Io non toccherò questi cibi, perché non ne venga qualche contaminazione, ma mi saranno serviti quelli che ho portato con me".</span> <span class="verse"><a name="3">3</a>Oloferne le fece osservare: "Quando verrà a mancare quello che hai con te, dove andremo a rifornirci di cibi uguali per darteli? In mezzo a noi non c`è nessuno della tua gente".</span> <span class="verse"><a name="4">4</a>Ma Giuditta rispose: "Per la tua vita, mio signore, ti assicuro che io, tua serva, non finirò le riserve che ho con me, prima che il Signore abbia compiuto per mano mia quello che ha stabilito".</span> <span class="verse"><a name="5">5</a>Così i servi di Oloferne la condussero alla tenda ed essa riposò fino a mezzanotte; poi si alzò all`ora della veglia del mattino.</span> <span class="verse"><a name="6">6</a>Essa fece dire ad Oloferne: "Comandi il mio signore che lascino uscire la tua serva per la preghiera".</span> <span class="verse"><a name="7">7</a>Oloferne comandò alla guardia del corpo di non impedirla. Rimase così al campo tre giorni: usciva di notte nella valle sotto Betulia e si lavava nella zona dell`accampamento alla sorgente d`acqua.</span> <span class="verse"><a name="8">8</a>Risalita dal lavacro, pregava il Signore Dio di Israele di dirigere la sua impresa volta a ristabilire i figli del suo popolo.</span> <span class="verse"><a name="9">9</a>Rientrando purificata, rimaneva nella sua tenda, finché, verso sera, non le si apprestava il cibo.</span> <span class="verse"><a name="10">10</a>Ed ecco, al quarto giorno, Oloferne fece preparare un rinfresco riservato ai suoi servi, senza invitare a mensa alcuno dei suoi ufficiali,</span> <span class="verse"><a name="11">11</a>e disse a Bagoa, il funzionario incaricato di tutte le sue cose: "Và e invita quella donna ebrea che è presso di te a venire con noi, per mangiare e bere assieme a noi,</span> <span class="verse"><a name="12">12</a>poiché è cosa disonorevole alla nostra reputazione se lasceremo andare una donna simile senza godere della sua compagnia; se non sapremo conquistarla, si farà beffe di noi".</span> <span class="verse"><a name="13">13</a>Bagoa, uscito dalla presenza di Oloferne, andò da lei e disse: "Non abbia difficoltà questa bella ragazza a venire presso il mio signore, per essere onorata alla sua presenza e bere con noi il vino in giocondità e divenire oggi come una delle donne assire, che stanno nel palazzo di Nabucodònosor".</span> <span class="verse"><a name="14">14</a>Giuditta rispose a lui: "E chi sono io per osare contraddire il mio signore? Quanto sarà gradito ai suoi occhi, mi affretterò a compierlo e sarà per me motivo di gioia fino al giorno della mia morte".</span> <span class="verse"><a name="15">15</a>Subito si alzò e si adornò delle vesti e d`ogni altro ornamento muliebre; la sua ancella l`aveva preceduta e aveva steso a terra per lei davanti ad Oloferne le pellicce che aveva ricevuto da Bagoa per suo uso quotidiano, per adagiarvisi sopra e prendere cibo.</span> <span class="verse"><a name="16">16</a>Giuditta entrò e si adagiò. Il cuore di Oloferne rimase estasiato e si agitò il suo spirito, aumentando molto nel suo cuore la passione per lei; già da quando l`aveva vista, cercava l`occasione di sedurla.</span> <span class="verse"><a name="17">17</a>Le disse pertanto Oloferne: "Bevi e datti alla gioia con noi".</span> <span class="verse"><a name="18">18</a>Giuditta rispose: "Sì, berrò, signore, perché oggi sento dilatarsi la vita in me, più che tutti i giorni che ho vissuto".</span> <span class="verse"><a name="19">19</a>Incominciò quindi a mangiare e a bere davanti a lui ciò che le aveva preparato l`ancella.</span> <span class="verse"><a name="20">20</a>Oloferne si deliziò della presenza di lei e bevve abbondantemente tanto vino quanto non ne aveva mai bevuto solo in un giorno da quando era al mondo.</span> </p></div</div></div></body></html>