<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Quelli che si trovano sotto il giogo della schiavitù, trattino con ogni rispetto i loro padroni, perché non vengano bestemmiati il nome di Dio e la dottrina.</span> <span class="verse"><a name="2">2</a>Quelli poi che hanno padroni credenti, non manchino loro di riguardo perché sono fratelli, ma li servano ancora meglio, proprio perché sono credenti e amati coloro che ricevono i loro servizi. Questo devi insegnare e raccomandare.</span> <span class="verse"><a name="3">3</a>Se qualcuno insegna diversamente e non segue le sane parole del Signore nostro Gesù Cristo e la dottrina secondo la pietà,</span> <span class="verse"><a name="4">4</a>costui è accecato dall`orgoglio, non comprende nulla ed è preso dalla febbre di cavilli e di questioni oziose. Da ciò nascono le invidie, i litigi, le maldicenze, i sospetti cattivi,</span> <span class="verse"><a name="5">5</a>i conflitti di uomini corrotti nella mente e privi della verità, che considerano la pietà come fonte di guadagno.</span> <span class="verse"><a name="6">6</a>Certo, la pietà è un grande guadagno, congiunta però a moderazione!</span> <span class="verse"><a name="7">7</a>Infatti non abbiamo portato nulla in questo mondo e nulla possiamo portarne via.</span> <span class="verse"><a name="8">8</a>Quando dunque abbiamo di che mangiare e di che coprirci, contentiamoci di questo.</span> <span class="verse"><a name="9">9</a>Al contrario coloro che vogliono arricchire, cadono nella tentazione, nel laccio e in molte bramosie insensate e funeste, che fanno affogare gli uomini in rovina e perdizione.</span> <span class="verse"><a name="10">10</a>L`attaccamento al denaro infatti è la radice di tutti i mali; per il suo sfrenato desiderio alcuni hanno deviato dalla fede e si sono da se stessi tormentati con molti dolori.</span> <span class="verse"><a name="11">11</a>Ma tu, uomo di Dio, fuggi queste cose; tendi alla giustizia, alla pietà, alla fede, alla carità, alla pazienza, alla mitezza.</span> <span class="verse"><a name="12">12</a>Combatti la buona battaglia della fede, cerca di raggiungere la vita eterna alla quale sei stato chiamato e per la quale hai fatto la tua bella professione di fede davanti a molti testimoni.</span> <span class="verse"><a name="13">13</a>Al cospetto di Dio che dá vita a tutte le cose e di Gesù Cristo che ha dato la sua bella testimonianza davanti a Ponzio Pilato,</span> <span class="verse"><a name="14">14</a>ti scongiuro di conservare senza macchia e irreprensibile il comandamento, fino alla manifestazione del Signore nostro Gesù Cristo,</span> <span class="verse"><a name="15">15</a>che al tempo stabilito sarà a noi rivelata dal beato e unico Sovrano, il Re dei regnanti e Signore dei signori,</span> <span class="verse"><a name="16">16</a>il solo che possiede l`immortalità, che abita una luce inaccessibile; che nessuno fra gli uomini ha mai visto né può vedere. A lui onore e potenza per sempre. Amen.</span> <span class="verse"><a name="17">17</a>Ai ricchi in questo mondo raccomanda di non essere orgogliosi, di non riporre la speranza sull`incertezza delle ricchezze, ma in Dio, che tutto ci dá con abbondanza perché ne possiamo godere;</span> <span class="verse"><a name="18">18</a>di fare del bene, di arricchirsi di opere buone, di essere pronti a dare, di essere generosi,</span> <span class="verse"><a name="19">19</a>mettendosi così da parte un buon capitale per il futuro, per acquistarsi la vita vera.</span> <span class="verse"><a name="20">20</a>O Timòteo, custodisci il deposito; evita le chiacchiere profane e le obiezioni della cosiddetta scienza,</span> <span class="verse"><a name="21">21</a>professando la quale taluni hanno deviato dalla fede. La grazia sia con voi!</span> </p></div</div></div></body></html>