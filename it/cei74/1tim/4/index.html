<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>Lo Spirito dichiara apertamente che negli ultimi tempi alcuni si allontaneranno dalla fede, dando retta a spiriti menzogneri e a dottrine diaboliche,</span> <span class="verse"><a name="2">2</a>sedotti dall`ipocrisia di impostori, già bollati a fuoco nella loro coscienza.</span> <span class="verse"><a name="3">3</a>Costoro vieteranno il matrimonio, imporranno di astenersi da alcuni cibi che Dio ha creato per essere mangiati con rendimento di grazie dai fedeli e da quanti conoscono la verità.</span> <span class="verse"><a name="4">4</a>Infatti tutto ciò che è stato creato da Dio è buono e nulla è da scartarsi, quando lo si prende con rendimento di grazie,</span> <span class="verse"><a name="5">5</a>perché esso viene santificato dalla parola di Dio e dalla preghiera.</span> <span class="verse"><a name="6">6</a>Proponendo queste cose ai fratelli sarai un buon ministro di Cristo Gesù, nutrito come sei dalle parole della fede e della buona dottrina che hai seguito.</span> <span class="verse"><a name="7">7</a>Rifiuta invece le favole profane, roba da vecchierelle.</span> <span class="verse"><a name="8">8</a>Esèrcitati nella pietà, perché l`esercizio fisico è utile a poco, mentre la pietà è utile a tutto, portando con sé la promessa della vita presente come di quella futura.</span> <span class="verse"><a name="9">9</a>Certo questa parola è degna di fede.</span> <span class="verse"><a name="10">10</a>Noi infatti ci affatichiamo e combattiamo perché abbiamo posto la nostra speranza nel Dio vivente, che è il salvatore di tutti gli uomini, ma soprattutto di quelli che credono.</span> <span class="verse"><a name="11">11</a>Questo tu devi proclamare e insegnare.</span> <span class="verse"><a name="12">12</a>Nessuno disprezzi la tua giovane età, ma sii esempio ai fedeli nelle parole, nel comportamento, nella carità, nella fede, nella purezza.</span> <span class="verse"><a name="13">13</a>Fino al mio arrivo, dèdicati alla lettura, all`esortazione e all`insegnamento.</span> <span class="verse"><a name="14">14</a>Non trascurare il dono spirituale che è in te e che ti è stato conferito, per indicazioni di profeti, con l`imposizione delle mani da parte del collegio dei presbiteri.</span> <span class="verse"><a name="15">15</a>Abbi premura di queste cose, dèdicati ad esse interamente perché tutti vedano il tuo progresso.</span> <span class="verse"><a name="16">16</a>Vigila su te stesso e sul tuo insegnamento e sii perseverante: così facendo salverai te stesso e coloro che ti ascoltano.</span> </p></div</div></div></body></html>