<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 7</strong></div><p><span class="verse"><a name="1">1</a>L`anno quarto di Dario, il quarto giorno del nono mese, detto Casleu, la parola del Signore fu rivolta a Zaccaria.</span> <span class="verse"><a name="2">2</a>Betel aveva inviato Sarezer alto ufficiale del re con i suoi uomini a supplicare il Signore</span> <span class="verse"><a name="3">3</a>e a domandare ai sacerdoti addetti al tempio del Signore degli eserciti e ai profeti: "Devo io continuare a far lutto e astinenza nel quinto mese, come ho fatto in questi anni passati?".</span> <span class="verse"><a name="4">4</a>Allora mi fu rivolta questa parola del Signore:</span> <span class="verse"><a name="5">5</a>"Parla a tutto il popolo del paese e a tutti i sacerdoti e dì loro: Quando avete fatto digiuni e lamenti nel quinto e nel settimo mese per questi settant`anni, lo facevate forse per me?</span> <span class="verse"><a name="6">6</a>Quando avete mangiato e bevuto non lo facevate forse per voi?</span> <span class="verse"><a name="7">7</a>Non è questa forse la parola che vi proclamava il Signore per mezzo dei profeti del passato, quando Gerusalemme era ancora abitata e in pace ed erano abitate le città vicine e il Negheb e la pianura?".</span> <span class="verse"><a name="8">8</a>Questa parola del Signore fu rivolta a Zaccaria:</span> <span class="verse"><a name="9">9</a>"Ecco ciò che dice il Signore degli eserciti: Praticate la giustizia e la fedeltà; esercitate la pietà e la misericordia ciascuno verso il suo prossimo.</span> <span class="verse"><a name="10">10</a>Non frodate la vedova, l`orfano, il pellegrino, il misero e nessuno nel cuore trami il male contro il proprio fratello".</span> <span class="verse"><a name="11">11</a>Ma essi hanno rifiutato di ascoltarmi, mi hanno voltato le spalle, hanno indurito gli orecchi per non sentire.</span> <span class="verse"><a name="12">12</a>Indurirono il cuore come un diamante per non udire la legge e le parole che il Signore degli eserciti rivolgeva loro mediante il suo spirito, per mezzo dei profeti del passato. Così si accese un grande sdegno da parte del Signore degli eserciti.</span> <span class="verse"><a name="13">13</a>Come al suo chiamare essi non vollero dare ascolto, così quand`essi grideranno, io non li ascolterò, dice il Signore degli eserciti.</span> <span class="verse"><a name="14">14</a>"Io li ho dispersi fra tutte quelle nazioni che essi non conoscevano e il paese si è desolato dietro di loro, senza che alcuno lo percorresse; la terra di delizie è stata ridotta a desolazione".</span> </p></div</div></div></body></html>