<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 10</strong></div><p><span class="verse"><a name="1">1</a>Chiedete al Signore la pioggia tardiva di primavera; è il Signore che forma i nembi, egli riversa pioggia abbondante dá il pane agli uomini, a ognuno l`erba dei campi.</span> <span class="verse"><a name="2">2</a>Poiché gli strumenti divinatori dicono menzogne, gli indovini vedono il falso, raccontano sogni fallaci, danno vane consolazioni: per questo vanno vagando come pecore, sono oppressi, perché senza pastore.</span> <span class="verse"><a name="3">3</a>Contro i pastori divampa il mio sdegno e contro i montoni dirigo lo sguardo, poiché il Signore visiterà il suo gregge e ne farà come un cavallo da parata.</span> <span class="verse"><a name="4">4</a>Da lui uscirà la pietra d`angolo, da lui il chiodo, da lui l`arco di guerra, da lui tutti quanti i condottieri.</span> <span class="verse"><a name="5">5</a>Saranno come prodi che calpestano il fango delle strade in battaglia. Combatteranno perché il Signore è con loro e rimarranno confusi coloro che cavalcano i destrieri.</span> <span class="verse"><a name="6">6</a>Io rafforzerò la casa di Giuda e renderò vittoriosa la casa di Giuseppe: li ricondurrò in patria, poiché ne ho avuto pietà; saranno come se non li avessi mai ripudiati, poiché io sono il Signore loro Dio e li esaudirò.</span> <span class="verse"><a name="7">7</a>Saranno come un eroe quelli di Efraim, gioirà il loro cuore come inebriato dal vino, vedranno i loro figli e gioiranno e il loro cuore esulterà nel Signore.</span> <span class="verse"><a name="8">8</a>Con un fischio li chiamerò a raccolta quando li avrò riscattati e saranno numerosi come prima.</span> <span class="verse"><a name="9">9</a>Dopo essere stati dispersi fra i popoli, nelle regioni remote, si ricorderanno di me, alleveranno i figli e torneranno.</span> <span class="verse"><a name="10">10</a>Li farò ritornare dall`Egitto, li raccoglierò dall`Assiria, per ricondurli nella terra di Gàlaad e del Libano e non basterà per loro lo spazio.</span> <span class="verse"><a name="11">11</a>Attraverseranno il mare verso Tiro, percuoteranno le onde del mare, saranno inariditi i gorghi del Nilo. Sarà abbattuto l`orgoglio di Assur e rimosso lo scettro d`Egitto.</span> <span class="verse"><a name="12">12</a>Li renderò forti nel Signore e del suo nome si glorieranno. Parola del Signore.</span> </p></div</div></div></body></html>