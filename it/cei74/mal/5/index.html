<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 5</strong></div><p><span class="verse"><a name="1">1</a>Poi alzai gli occhi e vidi un rotolo che volava.</span> <span class="verse"><a name="2">2</a>L`angelo mi domandò: "Che cosa vedi?". E io: "Vedo un rotolo che vola: è lungo venti cubiti e largo dieci".</span> <span class="verse"><a name="3">3</a>Egli soggiunse: "Questa è la maledizione che si diffonde su tutta la terra: ogni ladro sarà scacciato via di qui come quel rotolo; ogni spergiuro sarà scacciato via di qui come quel rotolo.</span> <span class="verse"><a name="4">4</a>Io scatenerò la maledizione, dice il Signore degli eserciti, in modo che essa penetri nella casa del ladro e nella casa dello spergiuro riguardo al mio nome; rimarrà in quella casa e la consumerà insieme con le sue travi e le sue pietre".</span> <span class="verse"><a name="5">5</a>Poi l`angelo che parlava con me si avvicinò e mi disse: "Alza gli occhi e osserva ciò che appare".</span> <span class="verse"><a name="6">6</a>E io: "Che cosa è quella?". Mi rispose: "E` un` efa che avanza". Poi soggiunse: "Questa è la loro corruzione in tutta la terra".</span> <span class="verse"><a name="7">7</a>Fu quindi alzato un coperchio di piombo; ecco dentro all` efa vi era una donna.</span> <span class="verse"><a name="8">8</a>Disse: "Questa è l`empietà!". Poi la ricacciò dentro l` efa e ricoprì l`apertura con il coperchio di piombo.</span> <span class="verse"><a name="9">9</a>Alzai di nuovo gli occhi per osservare e vidi venire due donne: il vento agitava le loro ali, poiché avevano ali come quelle delle cicogne, e sollevarono l` efa fra la terra e il cielo.</span> <span class="verse"><a name="10">10</a>Domandai all`angelo che parlava con me: "Dove portano l` efa costoro?".</span> <span class="verse"><a name="11">11</a>Mi rispose: "Vanno nella terra di Sènnaar per costruirle un tempio. Appena costruito, l` efa sarà posta sopra il suo piedistallo".</span> </p></div</div></div></body></html>