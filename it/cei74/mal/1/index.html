<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 1</strong></div><p><span class="verse"><a name="1">1</a>Oracolo. Parola del Signore a Israele per mezzo di Malachia.</span> <span class="verse"><a name="2">2</a>Vi ho amati, dice il Signore. E voi dite: "Come ci hai amati?". Non era forse Esaù fratello di Giacobbe? - oracolo del Signore - Eppure ho amato Giacobbe</span> <span class="verse"><a name="3">3</a>e ho odiato Esaù. Ho fatto dei suoi monti un deserto e ho dato la sua eredità agli sciacalli del deserto.</span> <span class="verse"><a name="4">4</a>Se Edom dicesse: "Siamo stati distrutti, ma ci rialzeremo dalle nostre rovine!", il Signore degli Eserciti dichiara: Essi ricostruiranno: ma io demolirò. Saranno chiamati Regione empia e Popolo contro cui il Signore è adirato per sempre.</span> <span class="verse"><a name="5">5</a>I vostri occhi lo vedranno e voi direte: "Grande è il Signore anche al di là dei confini d`Israele".</span> <span class="verse"><a name="6">6</a>Il figlio onora suo padre e il servo rispetta il suo padrone. Se io sono padre, dov`è l`onore che mi spetta? Se sono il padrone, dov`è il timore di me? Dice il Signore degli Eserciti a voi, sacerdoti, che disprezzate il mio nome. Voi domandate: "Come abbiamo disprezzato il tuo nome?".</span> <span class="verse"><a name="7">7</a>Offrite sul mio altare un cibo contaminato e dite: "Come ti abbiamo contaminato?". Quando voi dite: "La tavola del Signore è spregevole"</span> <span class="verse"><a name="8">8</a>e offrite un animale cieco in sacrificio, non è forse un male? Quando voi offrite un animale zoppo o malato, non è forse un male? Offritelo pure al vostro governatore: pensate che l`accetterà o che vi sarà grato? Dice il Signore degli Eserciti.</span> <span class="verse"><a name="9">9</a>Ora supplicate pure Dio perché abbia pietà di voi! Se fate tali cose, dovrebbe mostrarsi favorevole a voi? Dice il Signore degli Eserciti.</span> <span class="verse"><a name="10">10</a>Oh, ci fosse fra di voi chi chiude le porte, perché non arda più invano il mio altare! Non mi compiaccio di voi, dice il Signore degli Eserciti, non accetto l`offerta delle vostre mani!</span> <span class="verse"><a name="11">11</a>Poiché dall`oriente all`occidente grande è il mio nome fra le genti e in ogni luogo è offerto incenso al mio nome e una oblazione pura, perché grande è il mio nome fra le genti, dice il Signore degli Eserciti.</span> <span class="verse"><a name="12">12</a>Ma voi lo profanate quando dite: "La tavola del Signore è contaminata e spregevole ciò che v`è sopra, il suo cibo".</span> <span class="verse"><a name="13">13</a>Voi aggiungete: "Ah! che pena!". Voi mi disprezzate, dice il Signore degli Eserciti, e offrite animali rubati, zoppi, malati e li portate in offerta! Posso io gradirla dalle vostre mani? Dice il Signore.</span> <span class="verse"><a name="14">14</a>Maledetto il fraudolento che ha nel gregge un maschio, ne fa voto e poi mi sacrifica una bestia difettosa. Poiché io sono un re grande, dice il Signore degli Eserciti, e il mio nome è terribile fra le nazioni.</span> </p></div</div></div></body></html>