<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 6</strong></div><p><span class="verse"><a name="1">1</a>Alzai ancora gli occhi per osservare ed ecco quattro carri uscire in mezzo a due montagne e le montagne erano di bronzo.</span> <span class="verse"><a name="2">2</a>Il primo carro aveva cavalli bai, il secondo cavalli neri,</span> <span class="verse"><a name="3">3</a>il terzo cavalli bianchi e il quarto cavalli pezzati.</span> <span class="verse"><a name="4">4</a>Domandai all`angelo che parlava con me: "Che significano quelli, signor mio?".</span> <span class="verse"><a name="5">5</a>E l`angelo: "Sono i quattro venti del cielo che partono dopo essersi presentati al Signore di tutta la terra.</span> <span class="verse"><a name="6">6</a>I cavalli neri vanno verso la terra del settentrione, seguiti da quelli bianchi; i pezzati invece si dirigono verso la terra del mezzogiorno.</span> <span class="verse"><a name="7">7</a>Essi fremono di percorrere la terra". Egli disse loro: "Andate, percorrete la terra". Essi partirono per percorrere la terra;</span> <span class="verse"><a name="8">8</a>Poi mi chiamò e mi disse: "Ecco, quelli che muovono verso la terra del settentrione hanno fatto calmare il mio spirito su quella terra".</span> <span class="verse"><a name="9">9</a>Mi fu rivolta questa parola del Signore:</span> <span class="verse"><a name="10">10</a>"Prendi fra i deportati, fra quelli di Cheldai, di Tobia e di Iedaia, oro e argento e và nel medesimo giorno a casa di Giosia figlio di Sofonìa, che è ritornato da Babilonia.</span> <span class="verse"><a name="11">11</a>Prendi quell`argento e quell`oro e ne farai una corona che porrai sul capo di Giosuè figlio di Iozedak, sommo sacerdote.</span> <span class="verse"><a name="12">12</a>Gli riferirai: Dice il Signore degli eserciti: Ecco un uomo che si chiama Germoglio: spunterà da sé e ricostruirà il tempio del Signore.</span> <span class="verse"><a name="13">13</a>Sì, egli ricostruirà il tempio del Signore, egli riceverà la gloria, egli siederà da sovrano sul suo trono. Un sacerdote sarà alla sua destra e fra i due regnerà una pace perfetta.</span> <span class="verse"><a name="14">14</a>La corona per Cheldai, Tobia, Iedaia e Giosia, figlio di Sofonìa, resterà di ricordo nel tempio del Signore.</span> <span class="verse"><a name="15">15</a>Anche da lontano verranno a riedificare il tempio del Signore. Così riconoscerete che il Signore degli eserciti mi ha inviato a voi. Ciò avverrà, se ascolterete la voce del Signore vostro Dio".</span> </p></div</div></div></body></html>