<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/mal/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/mal">Malachi</a> &gt <strong>Chapter 8</strong></div><p><span class="verse"><a name="1">1</a>Questa parola del Signore degli eserciti mi fu rivolta:</span> <span class="verse"><a name="2">2</a>"Così dice il Signore degli eserciti: Sono acceso di grande gelosia per Sion, un grande ardore m`infiamma per lei.</span> <span class="verse"><a name="3">3</a>Dice il Signore: Tornerò a Sion e dimorerò in Gerusalemme. Gerusalemme sarà chiamata Città della fedeltà e il monte del Signore degli eserciti Monte santo".</span> <span class="verse"><a name="4">4</a>Dice il Signore degli eserciti: "Vecchi e vecchie siederanno ancora nelle piazze di Gerusalemme, ognuno con il bastone in mano per la loro longevità.</span> <span class="verse"><a name="5">5</a>Le piazze della città formicoleranno di fanciulli e di fanciulle, che giocheranno sulle sue piazze".</span> <span class="verse"><a name="6">6</a>Dice il Signore degli eserciti: "Se questo sembra impossibile agli occhi del resto di questo popolo in quei giorni, sarà forse impossibile anche ai miei occhi?" - dice il Signore degli eserciti -.</span> <span class="verse"><a name="7">7</a>Così dice il Signore degli eserciti: "Ecco, io salvo il mio popolo dalla terra d`oriente e d`occidente:</span> <span class="verse"><a name="8">8</a>li ricondurrò ad abitare in Gerusalemme; saranno il mio popolo e io sarò il loro Dio, nella fedeltà e nella giustizia".</span> <span class="verse"><a name="9">9</a>Dice il Signore degli eserciti: "Riprendano forza le vostre mani. Voi in questi giorni ascoltate queste parole dalla bocca dei profeti; oggi vien fondata la casa del Signore degli eserciti con la ricostruzione del tempio.</span> <span class="verse"><a name="10">10</a>Ma prima di questi giorni non c`era salario per l`uomo, né salario per l`animale; non c`era sicurezza alcuna per chi andava e per chi veniva a causa degli invasori: io stesso mettevo gli uomini l`un contro l`altro.</span> <span class="verse"><a name="11">11</a>Ora invece verso il resto di questo popolo io non sarò più come sono stato prima - dice il Signore degli eserciti -.</span> <span class="verse"><a name="12">12</a>E` un seme di pace: la vite produrrà il suo frutto, la terra darà i suoi prodotti, i cieli daranno la rugiada: darò tutto ciò al resto di questo popolo.</span> <span class="verse"><a name="13">13</a>Come foste oggetto di maledizione fra le genti, o casa di Giuda e d`Israele, così quando vi avrò salvati, diverrete una benedizione. Non temete dunque: riprendano forza le vostre mani".</span> <span class="verse"><a name="14">14</a>Così dice il Signore degli eserciti: "Come decisi di affliggervi quando i vostri padri mi provocarono all`ira - dice il Signore degli eserciti - e non mi lasciai commuovere,</span> <span class="verse"><a name="15">15</a>così invece mi darò premura in questi giorni di fare del bene a Gerusalemme e alla casa di Giuda; non temete.</span> <span class="verse"><a name="16">16</a>Ecco ciò che voi dovrete fare: parlate con sincerità ciascuno con il suo prossimo; veraci e sereni siano i giudizi che terrete alle porte delle vostre città.</span> <span class="verse"><a name="17">17</a>Nessuno trami nel cuore il male contro il proprio fratello; non amate il giuramento falso, poiché io detesto tutto questo" - oracolo del Signore -.</span> <span class="verse"><a name="18">18</a>Mi fu ancora rivolta questa parola del Signore degli eserciti:</span> <span class="verse"><a name="19">19</a>"Così dice il Signore degli eserciti: Il digiuno del quarto, quinto, settimo e decimo mese si cambierà per la casa di Giuda in gioia, in giubilo e in giorni di festa, purché amiate la verità e la pace".</span> <span class="verse"><a name="20">20</a>Dice il Signore degli eserciti: "Anche popoli e abitanti di numerose città si raduneranno</span> <span class="verse"><a name="21">21</a>e si diranno l`un l`altro: Su, andiamo a supplicare il Signore, a trovare il Signore degli eserciti; ci vado anch`io.</span> <span class="verse"><a name="22">22</a>Così popoli numerosi e nazioni potenti verranno a Gerusalemme a consultare il Signore degli eserciti e a supplicare il Signore".</span> <span class="verse"><a name="23">23</a>Dice il Signore degli eserciti: "In quei giorni, dieci uomini di tutte le lingue delle genti afferreranno un Giudeo per il lembo del mantello e gli diranno: Vogliamo venire con voi, perché abbiamo compreso che Dio è con voi".</span> </p></div</div></div></body></html>