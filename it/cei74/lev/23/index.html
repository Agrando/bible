<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Parla agli Israeliti e riferisci loro: Ecco le solennità del Signore, che voi proclamerete come sante convocazioni. Queste sono le mie solennità.</span> <span class="verse"><a name="3">3</a>Durante sei giorni si attenderà al lavoro; ma il settimo giorno è sabato, giorno di assoluto riposo e di santa convocazione. Non farete in esso lavoro alcuno; è un riposo in onore del Signore in tutti i luoghi dove abiterete.</span> <span class="verse"><a name="4">4</a>Queste sono le solennità del Signore, le sante convocazioni che proclamerete nei tempi stabiliti.</span> <span class="verse"><a name="5">5</a>Il primo mese, al decimoquarto giorno, al tramonto del sole sarà la pasqua del Signore;</span> <span class="verse"><a name="6">6</a>il quindici dello stesso mese sarà la festa degli azzimi in onore del Signore; per sette giorni mangerete pane senza lievito.</span> <span class="verse"><a name="7">7</a>Il primo giorno sarà per voi santa convocazione; non farete in esso alcun lavoro servile;</span> <span class="verse"><a name="8">8</a>per sette giorni offrirete al Signore sacrifici consumati dal fuoco. Il settimo giorno vi sarà la santa convocazione: non farete alcun lavoro servile".</span> <span class="verse"><a name="9">9</a>Il Signore aggiunse a Mosè:</span> <span class="verse"><a name="10">10</a>Parla agli Israeliti e ordina loro: Quando sarete entrati nel paese che io vi dò e ne mieterete la messe, porterete al sacerdote un covone, come primizia del vostro raccolto;</span> <span class="verse"><a name="11">11</a>il sacerdote agiterà con gesto rituale il covone davanti al Signore, perché sia gradito per il vostro bene; il sacerdote l`agiterà il giorno dopo il sabato.</span> <span class="verse"><a name="12">12</a>Quando farete il rito di agitazione del covone, offrirete un agnello di un anno, senza difetto, in olocausto al Signore.</span> <span class="verse"><a name="13">13</a>L`oblazione che l`accompagna sarà di due decimi di efa di fior di farina intrisa nell`olio, come sacrificio consumato dal fuoco, profumo soave in onore del Signore; la libazione sarà di un quarto di hin di vino.</span> <span class="verse"><a name="14">14</a>Non mangerete pane, né grano abbrustolito, né spighe fresche, prima di quel giorno, prima di aver portato l`offerta al vostro Dio. E` una legge perenne di generazione in generazione, in tutti i luoghi dove abiterete.</span> <span class="verse"><a name="15">15</a>Dal giorno dopo il sabato, cioè dal giorno che avrete portato il covone da offrire con il rito di agitazione, conterete sette settimane complete.</span> <span class="verse"><a name="16">16</a>Conterete cinquanta giorni fino all`indomani del settimo sabato e offrirete al Signore una nuova oblazione.</span> <span class="verse"><a name="17">17</a>Porterete dai luoghi dove abiterete due pani per offerta con rito di agitazione, i quali saranno di due decimi di efa di fior di farina e li farete cuocere lievitati; sono le primizie in onore del Signore.</span> <span class="verse"><a name="18">18</a>Oltre quei pani offrirete sette agnelli dell`anno, senza difetto, un torello e due arieti: saranno un olocausto per il Signore insieme con la loro oblazione e le loro libazioni; sarà un sacrificio di soave profumo, consumato dal fuoco in onore del Signore.</span> <span class="verse"><a name="19">19</a>Offrirete un capro come sacrificio espiatorio e due agnelli dell`anno come sacrificio di comunione.</span> <span class="verse"><a name="20">20</a>Il sacerdote agiterà ritualmente gli agnelli insieme con il pane delle primizie come offerta da agitare davanti al Signore; tanto i pani, quanto i due agnelli consacrati al Signore saranno riservati al sacerdote.</span> <span class="verse"><a name="21">21</a>In quel medesimo giorno dovrete indire una festa e avrete la santa convocazione. Non farete alcun lavoro servile. E` una legge perenne, di generazione in generazione, in tutti i luoghi dove abiterete.</span> <span class="verse"><a name="22">22</a>Quando mieterete la messe della vostra terra, non mieterete fino al margine del campo e non raccoglierai ciò che resta da spigolare del tuo raccolto; lo lascerai per il povero e per il forestiero. Io sono il Signore, il vostro Dio".</span> <span class="verse"><a name="23">23</a>Il Signore disse a Mosè:</span> <span class="verse"><a name="24">24</a>Parla agli Israeliti e ordina loro: Nel settimo mese, il primo giorno del mese sarà per voi riposo assoluto, una proclamazione fatta a suon di tromba, una santa convocazione.</span> <span class="verse"><a name="25">25</a>Non farete alcun lavoro servile e offrirete sacrifici consumati dal fuoco in onore del Signore".</span> <span class="verse"><a name="26">26</a>Il Signore disse ancora a Mosè:</span> <span class="verse"><a name="27">27</a>Il decimo giorno di questo settimo mese sarà il giorno dell`espiazione; terrete una santa convocazione, vi mortificherete e offrirete sacrifici consumati dal fuoco in onore del Signore.</span> <span class="verse"><a name="28">28</a>In quel giorno non farete alcun lavoro; poiché è il giorno dell`espiazione, per espiare per voi davanti al Signore, vostro Dio.</span> <span class="verse"><a name="29">29</a>Ogni persona che non si mortificherà in quel giorno, sarà eliminata dal suo popolo.</span> <span class="verse"><a name="30">30</a>Ogni persona che farà in quel giorno un qualunque lavoro, io la eliminerò dal suo popolo.</span> <span class="verse"><a name="31">31</a>Non farete alcun lavoro. E` una legge perenne di generazione in generazione, in tutti i luoghi dove abiterete.</span> <span class="verse"><a name="32">32</a>Sarà per voi un sabato di assoluto riposo e dovrete mortificarvi: il nono giorno del mese, dalla sera alla sera dopo, celebrerete il vostro sabato".</span> <span class="verse"><a name="33">33</a>Il Signore aggiunse a Mosè:</span> <span class="verse"><a name="34">34</a>Parla agli Israeliti e riferisci loro: Il quindici di questo settimo mese sarà la festa delle capanne per sette giorni, in onore del Signore.</span> <span class="verse"><a name="35">35</a>Il primo giorno vi sarà una santa convocazione; non farete alcun lavoro servile.</span> <span class="verse"><a name="36">36</a>Per sette giorni offrirete vittime consumate dal fuoco in onore del Signore. L`ottavo giorno terrete la santa convocazione e offrirete al Signore sacrifici consumati con il fuoco. E` giorno di riunione; non farete alcun lavoro servile.</span> <span class="verse"><a name="37">37</a>Queste sono le solennità del Signore nelle quali proclamerete sante convocazioni, perché si offrano al Signore sacrifici consumati dal fuoco, olocausti e oblazioni, vittime e libazioni, ogni cosa nel giorno stabilito, oltre i sabati del Signore,</span> <span class="verse"><a name="38">38</a>oltre i vostri doni, oltre tutti i vostri voti e tutte le offerte volontarie che presenterete al Signore.</span> <span class="verse"><a name="39">39</a>Ora il quindici del settimo mese, quando avrete raccolto i frutti della terra, celebrerete una festa al Signore per sette giorni; il primo giorno sarà di assoluto riposo e così l`ottavo giorno.</span> <span class="verse"><a name="40">40</a>Il primo giorno prenderete frutti degli alberi migliori: rami di palma, rami con dense foglie e salici di torrente e gioirete davanti al Signore vostro Dio per sette giorni.</span> <span class="verse"><a name="41">41</a>Celebrerete questa festa in onore del Signore, per sette giorni, ogni anno. E` una legge perenne di generazione in generazione. La celebrerete il settimo mese.</span> <span class="verse"><a name="42">42</a>Dimorerete in capanne per sette giorni; tutti i cittadini d`Israele dimoreranno in capanne,</span> <span class="verse"><a name="43">43</a>perché i vostri discendenti sappiano che io ho fatto dimorare in capanne gli Israeliti, quando li ho condotti fuori dal paese d`Egitto. Io sono il Signore vostro Dio".</span> <span class="verse"><a name="44">44</a>E Mosè diede così agli Israeliti le istruzioni relative alle solennità del Signore.</span> </p></div</div></div></body></html>