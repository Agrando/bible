<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 20</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Dirai agli Israeliti: Chiunque tra gli Israeliti o tra i forestieri che soggiornano in Israele darà qualcuno dei suoi figli a Moloch, dovrà essere messo a morte; il popolo del paese lo lapiderà.</span> <span class="verse"><a name="3">3</a>Anch`io volgerò la faccia contro quell`uomo e lo eliminerò dal suo popolo, perché ha dato qualcuno dei suoi figli a Moloch con l`intenzione di contaminare il mio santuario e profanare il mio santo nome.</span> <span class="verse"><a name="4">4</a>Se il popolo del paese chiude gli occhi quando quell`uomo dá qualcuno dei suoi figli a Moloch e non lo mette a morte,</span> <span class="verse"><a name="5">5</a>io volgerò la faccia contro quell`uomo e contro la sua famiglia ed eliminerò dal suo popolo lui con quanti si danno all`idolatria come lui, abbassandosi a venerare Moloch.</span> <span class="verse"><a name="6">6</a>Se un uomo si rivolge ai negromanti e agli indovini per darsi alle superstizioni dietro a loro, io volgerò la faccia contro quella persona e la eliminerò dal suo popolo.</span> <span class="verse"><a name="7">7</a>Santificatevi dunque e siate santi, perché io sono il Signore, vostro Dio.</span> <span class="verse"><a name="8">8</a>Osservate le mie leggi e mettetele in pratica. Io sono il Signore che vi vuole fare santi.</span> <span class="verse"><a name="9">9</a>Chiunque maltratta suo padre o sua madre dovrà essere messo a morte; ha maltrattato suo padre o sua madre: il suo sangue ricadrà su di lui.</span> <span class="verse"><a name="10">10</a>Se uno commette adulterio con la moglie del suo prossimo, l`adultero e l`adùltera dovranno esser messi a morte.</span> <span class="verse"><a name="11">11</a>Se uno ha rapporti con la matrigna, egli scopre la nudità del padre; tutti e due dovranno essere messi a morte; il loro sangue ricadrà su di essi.</span> <span class="verse"><a name="12">12</a>Se uno ha rapporti con la nuora, tutti e due dovranno essere messi a morte; hanno commesso un abominio; il loro sangue ricadrà su di essi.</span> <span class="verse"><a name="13">13</a>Se uno ha rapporti con un uomo come con una donna, tutti e due hanno commesso un abominio; dovranno essere messi a morte; il loro sangue ricadrà su di loro.</span> <span class="verse"><a name="14">14</a>Se uno prende in moglie la figlia e la madre, è un delitto; si bruceranno con il fuoco lui ed esse, perché non ci sia fra di voi tale delitto.</span> <span class="verse"><a name="15">15</a>L`uomo che si abbrutisce con una bestia dovrà essere messo a morte; dovrete uccidere anche la bestia.</span> <span class="verse"><a name="16">16</a>Se una donna si accosta a una bestia per lordarsi con essa, ucciderai la donna e la bestia; tutte e due dovranno essere messe a morte; il loro sangue ricadrà su di loro.</span> <span class="verse"><a name="17">17</a>Se uno prende la propria sorella, figlia di suo padre o figlia di sua madre, e vede la nudità di lei ed essa vede la nudità di lui, è un`infamia; tutti e due saranno eliminati alla presenza dei figli del loro popolo; quel tale ha scoperto la nudità della propria sorella; dovrà portare la pena della sua iniquità.</span> <span class="verse"><a name="18">18</a>Se uno ha un rapporto con una donna durante le sue regole e ne scopre la nudità, quel tale ha scoperto la sorgente di lei ed essa ha scoperto la sorgente del proprio sangue; perciò tutti e due saranno eliminati dal loro popolo.</span> <span class="verse"><a name="19">19</a>Non scoprirai la nudità della sorella di tua madre o della sorella di tuo padre; chi lo fa scopre la sua stessa carne; tutti e due porteranno la pena della loro iniquità.</span> <span class="verse"><a name="20">20</a>Se uno ha rapporti con la moglie di suo zio, scopre la nudità di suo zio; tutti e due porteranno la pena del loro peccato; dovranno morire senza figli.</span> <span class="verse"><a name="21">21</a>Se uno prende la moglie del fratello, è una impurità, egli ha scoperto la nudità del fratello; non avranno figli.</span> <span class="verse"><a name="22">22</a>Osserverete dunque tutte le mie leggi e tutte le mie prescrizioni e le metterete in pratica, perché il paese dove io vi conduco ad abitare non vi rigetti.</span> <span class="verse"><a name="23">23</a>Non seguirete le usanze delle nazioni che io sto per scacciare dinanzi a voi; esse hanno fatto tutte quelle cose, perciò le ho in abominio</span> <span class="verse"><a name="24">24</a>e vi ho detto: Voi possiederete il loro paese; ve lo darò in proprietà; è un paese dove scorre il latte e il miele. Io il Signore vostro Dio vi ho separati dagli altri popoli.</span> <span class="verse"><a name="25">25</a>Farete dunque distinzione tra animali mondi e immondi, fra uccelli immondi e mondi e non vi renderete abominevoli, mangiando animali, uccelli o esseri che strisciano sulla terra e che io vi ho fatto distinguere come immondi.</span> <span class="verse"><a name="26">26</a>Sarete santi per me, poiché io, il Signore, sono santo e vi ho separati dagli altri popoli, perché siate miei.</span> <span class="verse"><a name="27">27</a>Se uomo o donna, in mezzo a voi, eserciteranno la negromanzia o la divinazione, dovranno essere messi a morte; saranno lapidati e il loro sangue ricadrà su di essi".</span> </p></div</div></div></body></html>