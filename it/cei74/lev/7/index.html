<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Questa è la legge del sacrificio di riparazione; è cosa santissima.</span> <span class="verse"><a name="2">2</a>Nel luogo, dove si immola l`olocausto, si immolerà la vittima di riparazione; se ne spargerà il sangue attorno all`altare</span> <span class="verse"><a name="3">3</a>e se ne offrirà tutto il grasso: la coda, il grasso che copre le viscere,</span> <span class="verse"><a name="4">4</a>i due reni con il loro grasso e il grasso attorno ai lombi e al lobo del fegato che si distaccherà sopra i reni.</span> <span class="verse"><a name="5">5</a>Il sacerdote brucerà tutto questo sull`altare come sacrificio consumato dal fuoco in onore del Signore. Questo è un sacrificio di riparazione.</span> <span class="verse"><a name="6">6</a>Ogni maschio di famiglia sacerdotale ne potrà mangiare; lo si mangerà in luogo santo; è cosa santissima.</span> <span class="verse"><a name="7">7</a>Il sacrificio di riparazione è come il sacrificio espiatorio; la stessa legge vale per ambedue; la vittima sarà del sacerdote che avrà compiuta l`espiazione.</span> <span class="verse"><a name="8">8</a>Il sacerdote, che avrà fatto l`olocausto per qualcuno, avrà per sé la pelle dell`olocausto da lui offerto.</span> <span class="verse"><a name="9">9</a>Così anche ogni oblazione, cotta nel forno o preparata nella pentola o nella teglia, sarà del sacerdote che l`ha offerta.</span> <span class="verse"><a name="10">10</a>Ogni oblazione impastata con olio o asciutta sarà per tutti i figli di Aronne in misura uguale.</span> <span class="verse"><a name="11">11</a>Questa è la legge del sacrificio di comunione, che si offrirà al Signore.</span> <span class="verse"><a name="12">12</a>Se uno l`offre in ringraziamento, offrirà, con il sacrificio di comunione, focacce senza lievito intrise con olio, schiacciate senza lievito unte con olio e fior di farina cotta, in forma di focacce intrise con olio.</span> <span class="verse"><a name="13">13</a>Presenterà anche, come offerta, oltre le dette focacce, focacce di pan lievitato, insieme con il sacrificio di ringraziamento.</span> <span class="verse"><a name="14">14</a>Di ognuna di queste offerte una parte si presenterà come oblazione prelevata in onore del Signore; essa sarà del sacerdote che ha sparso il sangue della vittima del sacrificio di comunione.</span> <span class="verse"><a name="15">15</a>La carne del sacrificio di ringraziamento dovrà mangiarsi il giorno stesso in cui esso viene offerto; non se ne lascerà nulla fino alla mattina.</span> <span class="verse"><a name="16">16</a>Ma se il sacrificio che uno offre è votivo o volontario, la vittima si mangerà il giorno in cui verrà offerta, il resto dovrà esser mangiato il giorno dopo;</span> <span class="verse"><a name="17">17</a>ma quel che sarà rimasto della carne del sacrificio fino al terzo giorno, dovrà bruciarsi nel fuoco.</span> <span class="verse"><a name="18">18</a>Se uno mangia la carne del sacrificio di comunione il terzo giorno, l`offerente non sarà gradito; dell`offerta non gli sarà tenuto conto; sarà un abominio; chi ne avrà mangiato subirà la pena della sua iniquità.</span> <span class="verse"><a name="19">19</a>La carne che sarà stata in contatto con qualche cosa di immondo, non si potrà mangiare; sarà bruciata nel fuoco.</span> <span class="verse"><a name="20">20</a>Chiunque sarà mondo potrà mangiare la carne del sacrificio di comunione; ma la persona che, immonda, mangerà la carne del sacrificio di comunione offerto al Signore sarà eliminata dal suo popolo.</span> <span class="verse"><a name="21">21</a>Se uno toccherà qualsiasi cosa immonda: un`immondezza umana, un animale immondo o qualsiasi cosa abominevole, immonda, e mangerà la carne d`un sacrificio di comunione offerto al Signore, quel tale sarà eliminato dal suo popolo".</span> <span class="verse"><a name="22">22</a>Il Signore disse ancora a Mosè:</span> <span class="verse"><a name="23">23</a>Parla agli Israeliti e riferisci loro: Non mangerete alcun grasso, né di bue, né di pecora, né di capra.</span> <span class="verse"><a name="24">24</a>Il grasso di una bestia che è morta naturalmente o il grasso d`una bestia sbranata potrà servire per qualunque altro uso; ma non ne mangerete affatto;</span> <span class="verse"><a name="25">25</a>perché chiunque mangerà il grasso di animali che si possono offrire in sacrificio consumato dal fuoco in onore del Signore, sarà eliminato dal suo popolo.</span> <span class="verse"><a name="26">26</a>E non mangerete affatto sangue, né di uccelli né di animali domestici, dovunque abitiate.</span> <span class="verse"><a name="27">27</a>Chiunque mangerà sangue di qualunque specie sarà eliminato dal suo popolo".</span> <span class="verse"><a name="28">28</a>Il Signore aggiunse a Mosè:</span> <span class="verse"><a name="29">29</a>Parla agli Israeliti e dì loro: Chi offrirà al Signore il sacrificio di comunione porterà una offerta al Signore, prelevandola dal sacrificio di comunione.</span> <span class="verse"><a name="30">30</a>Porterà con le proprie mani ciò che deve essere offerto al Signore con il fuoco: porterà il grasso insieme con il petto, il petto per presentarlo con il rito d`agitazione davanti al Signore.</span> <span class="verse"><a name="31">31</a>Il sacerdote brucerà il grasso sopra l`altare; il petto sarà di Aronne e dei suoi figli.</span> <span class="verse"><a name="32">32</a>Darete anche in tributo al sacerdote la coscia destra dei vostri sacrifici di comunione.</span> <span class="verse"><a name="33">33</a>Essa spetterà, come sua parte, al figlio di Aronne che avrà offerto il sangue e il grasso dei sacrifici di comunione.</span> <span class="verse"><a name="34">34</a>Poiché, dai sacrifici di comunione offerti dagli Israeliti, io mi riservo il petto della vittima offerta con l`agitazione di rito e la coscia della vittima offerta con l`elevazione di rito e li dò al sacerdote Aronne e ai suoi figli per legge perenne, che gli Israeliti osserveranno.</span> <span class="verse"><a name="35">35</a>Questa è la parte dovuta ad Aronne e ai suoi figli, dei sacrifici bruciati in onore del Signore, dal giorno in cui eserciteranno il sacerdozio del Signore.</span> <span class="verse"><a name="36">36</a>Agli Israeliti il Signore ha ordinato di dar loro questo, dal giorno della loro unzione. E` una parte che è loro dovuta per sempre, di generazione in generazione.</span> <span class="verse"><a name="37">37</a>Questa è la legge per l`olocausto, l`oblazione, il sacrificio espiatorio, il sacrificio di riparazione, l`investitura e il sacrificio di comunione: legge che il Signore ha dato a Mosè sul monte Sinai, quando ordinò agli Israeliti di presentare le offerte al Signore nel deserto del Sinai".</span> </p></div</div></div></body></html>