<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 9</strong></div><p><span class="verse"><a name="1">1</a>L`ottavo giorno, Mosè chiamò Aronne, i suoi figli e gli anziani d`Israele</span> <span class="verse"><a name="2">2</a>e disse ad Aronne: "Prendi un vitello per il sacrificio espiatorio e un ariete per l`olocausto, tutti e due senza difetto, e offrili al Signore.</span> <span class="verse"><a name="3">3</a>Agli Israeliti dirai: Prendete un capro per il sacrificio espiatorio, un vitello e un agnello, tutti e due di un anno, senza difetto, per l`olocausto,</span> <span class="verse"><a name="4">4</a>un toro e un ariete per il sacrificio di comunione, per immolarli davanti al Signore, un`oblazione intrisa nell`olio, perché oggi il Signore si manifesterà a voi".</span> <span class="verse"><a name="5">5</a>Essi dunque condussero davanti alla tenda del convegno quanto Mosè aveva ordinato; tutta la comunità si avvicinò e stette davanti al Signore.</span> <span class="verse"><a name="6">6</a>Mosè disse: "Ecco ciò che il Signore vi ha ordinato; fatelo e la gloria del Signore vi apparirà".</span> <span class="verse"><a name="7">7</a>Mosè disse ad Aronne: "Avvicinati all`altare: offri il tuo sacrificio espiatorio e il tuo olocausto e compi il rito espiatorio per te e per il tuo casato; presenta anche l`offerta del popolo e fà l`espiazione per esso, come il Signore ha ordinato".</span> <span class="verse"><a name="8">8</a>Aronne dunque si avvicinò all`altare e immolò il vitello del sacrificio espiatorio, che era per sé.</span> <span class="verse"><a name="9">9</a>I suoi figli gli porsero il sangue ed egli vi intinse il dito, ne bagnò i corni dell`altare e sparse il resto del sangue alla base dell`altare;</span> <span class="verse"><a name="10">10</a>ma il grasso, i reni e il lobo del fegato della vittima espiatoria li bruciò sopra l`altare come il Signore aveva ordinato a Mosè.</span> <span class="verse"><a name="11">11</a>La carne e la pelle le bruciò nel fuoco fuori dell`accampamento.</span> <span class="verse"><a name="12">12</a>Poi immolò l`olocausto; i figli di Aronne gli porsero il sangue ed egli lo sparse attorno all`altare.</span> <span class="verse"><a name="13">13</a>Gli porsero anche la vittima dell`olocausto fatta a pezzi e la testa e li bruciò sull`altare.</span> <span class="verse"><a name="14">14</a>Lavò le interiora e le gambe e le bruciò sull`olocausto sopra l`altare.</span> <span class="verse"><a name="15">15</a>Poi presentò l`offerta del popolo. Prese il capro destinato al sacrificio espiatorio per il popolo, lo immolò e ne fece un sacrificio espiatorio, come il precedente.</span> <span class="verse"><a name="16">16</a>Poi offrì l`olocausto secondo il rito.</span> <span class="verse"><a name="17">17</a>Presentò quindi l`oblazione, ne prese una manciata piena e la bruciò sull`altare, oltre l`olocausto della mattina.</span> <span class="verse"><a name="18">18</a>Immolò il toro e l`ariete in sacrificio di comunione per il popolo. I figli di Aronne gli porgevano il sangue ed egli lo spargeva attorno all`altare.</span> <span class="verse"><a name="19">19</a>Gli porgevano le parti grasse del toro e dell`ariete, la coda, il grasso aderente alle viscere, i reni e il lobo del fegato:</span> <span class="verse"><a name="20">20</a>mettevano i grassi sui petti ed egli li bruciava sull`altare.</span> <span class="verse"><a name="21">21</a>I petti e la coscia destra, Aronne li agitava davanti al Signore come offerta da agitare secondo il rito, nel modo che Mosè aveva ordinato.</span> <span class="verse"><a name="22">22</a>Poi Aronne, alzate le mani verso il popolo, lo benedisse e, dopo aver fatto il sacrificio espiatorio, l`olocausto e i sacrifici di comunione, scese dall`altare.</span> <span class="verse"><a name="23">23</a>Mosè e Aronne entrarono nella tenda del convegno; poi uscirono e benedissero il popolo e la gloria del Signore si manifestò a tutto il popolo.</span> <span class="verse"><a name="24">24</a>Un fuoco uscì dalla presenza del Signore e consumò sull`altare l`olocausto e i grassi; tutto il popolo vide, mandò grida d`esultanza e si prostrò con la faccia a terra.</span> </p></div</div></div></body></html>