<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Il Signore disse ancora a Mosè e ad Aronne:</span> <span class="verse"><a name="2">2</a>Parlate agli Israeliti e riferite loro: Se un uomo soffre di gonorrea nella sua carne, la sua gonorrea è immonda.</span> <span class="verse"><a name="3">3</a>Questa è la condizione d`immondezza per la gonorrea: sia che la carne lasci uscire il liquido, sia che lo trattenga, si tratta d`immondezza.</span> <span class="verse"><a name="4">4</a>Ogni giaciglio sul quale si coricherà chi è affetto da gonorrea, sarà immondo; ogni oggetto sul quale si siederà sarà immondo.</span> <span class="verse"><a name="5">5</a>Chi toccherà il giaciglio di costui, dovrà lavarsi le vesti e bagnarsi nell`acqua e sarà immondo fino alla sera.</span> <span class="verse"><a name="6">6</a>Chi si siederà sopra un oggetto qualunque, sul quale si sia seduto colui che soffre di gonorrea, dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="7">7</a>Chi toccherà il corpo di colui che è affetto da gonorrea si laverà le vesti, si bagnerà nell`acqua e sarà immondo fino alla sera.</span> <span class="verse"><a name="8">8</a>Se colui che ha la gonorrea sputerà sopra uno che è mondo, questi dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="9">9</a>Ogni sella su cui monterà chi ha la gonorrea sarà immonda.</span> <span class="verse"><a name="10">10</a>Chiunque toccherà cosa, che sia stata sotto quel tale, sarà immondo fino alla sera. Chi porterà tali oggetti dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="11">11</a>Chiunque sarà toccato da colui che ha la gonorrea, se questi non si era lavato le mani, dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="12">12</a>Il vaso di terracotta toccato da colui che soffre di gonorrea sarà spezzato; ogni vaso di legno sarà lavato nell`acqua.</span> <span class="verse"><a name="13">13</a>Quando chi è affetto da gonorrea sarà guarito dal male, conterà sette giorni dalla sua guarigione; poi si laverà le vesti, bagnerà il suo corpo nell`acqua viva e sarà mondo.</span> <span class="verse"><a name="14">14</a>L`ottavo giorno, prenderà due tortore o due colombi, verrà davanti al Signore, all`ingresso della tenda del convegno, e li darà al sacerdote,</span> <span class="verse"><a name="15">15</a>il quale ne offrirà uno come sacrificio espiatorio, l`altro come olocausto; il sacerdote compirà per lui il rito espiatorio davanti al Signore per la sua gonorrea.</span> <span class="verse"><a name="16">16</a>L`uomo che avrà avuto un`emissione seminale, si laverà tutto il corpo nell`acqua e sarà immondo fino alla sera.</span> <span class="verse"><a name="17">17</a>Ogni veste o pelle, su cui vi sarà un`emissione seminale, dovrà essere lavata nell`acqua e sarà immonda fino alla sera.</span> <span class="verse"><a name="18">18</a>La donna e l`uomo che abbiano avuto un rapporto con emissione seminale si laveranno nell`acqua e saranno immondi fino alla sera.</span> <span class="verse"><a name="19">19</a>Quando una donna abbia flusso di sangue, cioè il flusso nel suo corpo, la sua immondezza durerà sette giorni; chiunque la toccherà sarà immondo fino alla sera.</span> <span class="verse"><a name="20">20</a>Ogni giaciglio sul quale si sarà messa a dormire durante la sua immondezza sarà immondo; ogni mobile sul quale si sarà seduta sarà immondo.</span> <span class="verse"><a name="21">21</a>Chiunque toccherà il suo giaciglio, dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="22">22</a>Chi toccherà qualunque mobile sul quale essa si sarà seduta, dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="23">23</a>Se l`uomo si trova sul giaciglio o sul mobile mentre essa vi siede, per tale contatto sarà immondo fino alla sera.</span> <span class="verse"><a name="24">24</a>Se un uomo ha rapporto intimo con essa, l`immondezza di lei lo contamina: egli sarà immondo per sette giorni e ogni giaciglio sul quale si coricherà sarà immondo.</span> <span class="verse"><a name="25">25</a>La donna che ha un flusso di sangue per molti giorni, fuori del tempo delle regole, o che lo abbia più del normale sarà immonda per tutto il tempo del flusso, secondo le norme dell`immondezza mestruale.</span> <span class="verse"><a name="26">26</a>Ogni giaciglio sul quale si coricherà durante tutto il tempo del flusso sarà per lei come il giaciglio sul quale si corica quando ha le regole; ogni mobile sul quale siederà sarà immondo, come lo è quando essa ha le regole.</span> <span class="verse"><a name="27">27</a>Chiunque toccherà quelle cose sarà immondo; dovrà lavarsi le vesti, bagnarsi nell`acqua e sarà immondo fino alla sera.</span> <span class="verse"><a name="28">28</a>Quando essa sia guarita dal flusso, conterà sette giorni e poi sarà monda.</span> <span class="verse"><a name="29">29</a>L`ottavo giorno prenderà due tortore o due colombi e li porterà al sacerdote all`ingresso della tenda del convegno.</span> <span class="verse"><a name="30">30</a>Il sacerdote ne offrirà uno come sacrificio espiatorio e l`altro come olocausto e farà per lei il rito espiatorio, davanti al Signore, per il flusso che la rendeva immonda.</span> <span class="verse"><a name="31">31</a>Avvertite gli Israeliti di ciò che potrebbe renderli immondi, perché non muoiano per la loro immondezza, quando contaminassero la mia Dimora che è in mezzo a loro.</span> <span class="verse"><a name="32">32</a>Questa è la legge per colui che ha la gonorrea o un`emissione seminale che lo rende immondo</span> <span class="verse"><a name="33">33</a>e la legge per colei che è indisposta a causa delle regole, cioè per l`uomo o per la donna che abbia il flusso e per l`uomo che abbia rapporti intimi con una donna in stato d`immondezza".</span> </p></div</div></div></body></html>