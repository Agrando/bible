<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Il Signore disse a Mosè: "Parla ai sacerdoti, figli di Aronne, e riferisci loro: Un sacerdote non dovrà rendersi immondo per il contatto con un morto della sua parentela,</span> <span class="verse"><a name="2">2</a>se non per un suo parente stretto, cioè per sua madre, suo padre, suo figlio, sua figlia, suo fratello</span> <span class="verse"><a name="3">3</a>e sua sorella ancora vergine, che viva con lui e non sia ancora maritata; per questa può esporsi alla immondezza.</span> <span class="verse"><a name="4">4</a>Signore tra i suoi parenti, non si dovrà contaminare, profanando se stesso.</span> <span class="verse"><a name="5">5</a>I sacerdoti non si faranno tonsure sul capo, né si raderanno ai lati la barba né si faranno incisioni nella carne.</span> <span class="verse"><a name="6">6</a>Saranno santi per il loro Dio e non profaneranno il nome del loro Dio, perché offrono al Signore sacrifici consumati dal fuoco, pane del loro Dio; perciò saranno santi.</span> <span class="verse"><a name="7">7</a>Non prenderanno in moglie una prostituta o già disonorata; né una donna ripudiata dal marito, perché sono santi per il loro Dio.</span> <span class="verse"><a name="8">8</a>Tu considererai dunque il sacerdote come santo, perché egli offre il pane del tuo Dio: sarà per te santo, perché io, il Signore, che vi santifico, sono santo.</span> <span class="verse"><a name="9">9</a>Se la figlia di un sacerdote si disonora prostituendosi, disonora suo padre; sarà arsa con il fuoco.</span> <span class="verse"><a name="10">10</a>Il sacerdote, quello che è il sommo tra i suoi fratelli, sul capo del quale è stato sparso l`olio dell`unzione e ha ricevuto l`investitura, indossando le vesti sacre, non dovrà scarmigliarsi i capelli né stracciarsi le vesti.</span> <span class="verse"><a name="11">11</a>Non si avvicinerà ad alcun cadavere; non si renderà immondo neppure per suo padre e per sua madre.</span> <span class="verse"><a name="12">12</a>Non uscirà dal santuario e non profanerà il santuario del suo Dio, perché la consacrazione è su di lui mediante l`olio dell`unzione del suo Dio. Io sono il Signore.</span> <span class="verse"><a name="13">13</a>Sposerà una vergine.</span> <span class="verse"><a name="14">14</a>Non potrà sposare né una vedova, né una divorziata, né una disonorata, né una prostituta; ma prenderà in moglie una vergine della sua gente.</span> <span class="verse"><a name="15">15</a>Così non disonorerà la sua discendenza in mezzo al suo popolo; poiché io sono il Signore che lo santifico".</span> <span class="verse"><a name="16">16</a>Il Signore disse ancora a Mosè:</span> <span class="verse"><a name="17">17</a>Parla ad Aronne e digli: Nelle generazioni future nessun uomo della tua stirpe, che abbia qualche deformità, potrà accostarsi ad offrire il pane del suo Dio;</span> <span class="verse"><a name="18">18</a>perché nessun uomo che abbia qualche deformità potrà accostarsi: né il cieco, né lo zoppo, né chi abbia il viso deforme per difetto o per eccesso,</span> <span class="verse"><a name="19">19</a>né chi abbia una frattura al piede o alla mano,</span> <span class="verse"><a name="20">20</a>né un gobbo, né un nano, né chi abbia una macchia nell`occhio o la scabbia o piaghe purulente o sia eunuco.</span> <span class="verse"><a name="21">21</a>Nessun uomo della stirpe del sacerdote Aronne, con qualche deformità, si accosterà ad offrire i sacrifici consumati dal fuoco in onore del Signore. Ha un difetto: non si accosti quindi per offrire il pane del suo Dio.</span> <span class="verse"><a name="22">22</a>Potrà mangiare il pane del suo Dio, le cose sacrosante e le cose sante;</span> <span class="verse"><a name="23">23</a>ma non potrà avvicinarsi al velo, né accostarsi all`altare, perché ha una deformità. Non dovrà profanare i miei luoghi santi, perché io sono il Signore che li santifico".</span> <span class="verse"><a name="24">24</a>Così parlò ad Aronne, ai suoi figli e a tutti gli Israeliti.</span> </p></div</div></div></body></html>