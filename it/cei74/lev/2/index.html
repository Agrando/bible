<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 2</strong></div><p><span class="verse"><a name="1">1</a>Se qualcuno presenterà al Signore un`oblazione, la sua offerta sarà di fior di farina, sulla quale verserà olio e porrà incenso.</span> <span class="verse"><a name="2">2</a>La porterà ai figli di Aronne, i sacerdoti; il sacerdote prenderà da essa una manciata di fior di farina e d`olio, con tutto l`incenso, e lo brucerà sull`altare come memoriale: è un sacrificio consumato dal fuoco, profumo soave per il Signore.</span> <span class="verse"><a name="3">3</a>Il resto dell`offerta di oblazione sarà per Aronne e per i suoi figli, cosa santissima, proveniente dai sacrifici consumati dal fuoco in onore del Signore.</span> <span class="verse"><a name="4">4</a>Quando offrirai una oblazione cotta nel forno, essa consisterà in focacce azzime di fior di farina impastata con olio e anche di schiacciate azzime spalmate di olio.</span> <span class="verse"><a name="5">5</a>Se la tua offerta sarà un`oblazione cotta sulla teglia, sarà di fior di farina, azzima e impastata con olio;</span> <span class="verse"><a name="6">6</a>la farai a pezzi e sopra vi verserai olio: è un`oblazione.</span> <span class="verse"><a name="7">7</a>Se la tua offerta sarà una oblazione cotta nella pentola, sarà fatta con fior di farina nell`olio:</span> <span class="verse"><a name="8">8</a>porterai al Signore l`oblazione così preparata e la presenterai al sacerdote, che la offrirà sull`altare.</span> <span class="verse"><a name="9">9</a>Il sacerdote preleverà dall`oblazione il memoriale e lo brucerà sull`altare: sacrificio consumato dal fuoco, profumo soave per il Signore.</span> <span class="verse"><a name="10">10</a>Il resto dell`oblazione sarà per Aronne e per i suoi figli, cosa santissima, proveniente dai sacrifici consumati dal fuoco per il Signore.</span> <span class="verse"><a name="11">11</a>Nessuna delle oblazioni che offrirete al Signore sarà lievitata: non brucerete né lievito, né miele come sacrificio consumato dal fuoco in onore del Signore;</span> <span class="verse"><a name="12">12</a>potrete offrire queste cose al Signore come offerta di primizie, ma non saliranno sull`altare a titolo di profumo soave.</span> <span class="verse"><a name="13">13</a>Dovrai salare ogni tua offerta di oblazione: nella tua oblazione non lascerai mancare il sale dell`alleanza del tuo Dio; sopra ogni tua offerta offrirai del sale.</span> <span class="verse"><a name="14">14</a>Se offrirai al Signore una oblazione di primizie, offrirai come tua oblazione di primizie spighe di grano fresche abbrustolite sul fuoco e chicchi pestati di grano nuovo.</span> <span class="verse"><a name="15">15</a>Verserai olio sopra di essa, vi metterai incenso: è una oblazione.</span> <span class="verse"><a name="16">16</a>Il sacerdote brucerà come memoriale una parte dei chicchi e dell`olio insieme con tutto l`incenso: è un sacrificio consumato dal fuoco per il Signore.</span> </p></div</div></div></body></html>