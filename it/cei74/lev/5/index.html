<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 5</strong></div><p><span class="verse"><a name="1">1</a>Se una persona pecca perché nulla dichiara, benché abbia udito la formula di scongiuro e sia essa stessa testimone o abbia visto o sappia, sconterà la sua iniquità.</span> <span class="verse"><a name="2">2</a>Oppure quando qualcuno, senza avvedersene, tocca una cosa immonda, come il cadavere d`una bestia o il cadavere d`un animale domestico o quello d`un rettile, rimarrà egli stesso immondo e colpevole.</span> <span class="verse"><a name="3">3</a>Oppure quando, senza avvedersene, tocca una immondezza umana - una qualunque delle cose per le quali l`uomo diviene immondo - quando verrà a saperlo, sarà colpevole.</span> <span class="verse"><a name="4">4</a>Oppure quando uno, senza badarvi, parlando con leggerezza, avrà giurato, con uno di quei giuramenti che gli uomini proferiscono alla leggera, di fare qualche cosa di male o di bene, se lo saprà, ne sarà colpevole.</span> <span class="verse"><a name="5">5</a>Quando uno dunque si sarà reso colpevole d`una di queste cose, confesserà il peccato commesso;</span> <span class="verse"><a name="6">6</a>porterà al Signore, come riparazione della sua colpa per il peccato commesso, una femmina del bestiame minuto, pecora o capra, come sacrificio espiatorio; il sacerdote farà per lui il rito espiatorio per il suo peccato.</span> <span class="verse"><a name="7">7</a>Se non ha mezzi per procurarsi una pecora o una capra, porterà al Signore, come riparazione della sua colpa per il suo peccato, due tortore o due colombi: uno come sacrificio espiatorio, l`altro come olocausto.</span> <span class="verse"><a name="8">8</a>Li porterà al sacerdote, il quale offrirà prima quello per l`espiazione: gli spaccherà la testa vicino alla nuca, ma senza staccarla;</span> <span class="verse"><a name="9">9</a>poi spargerà il sangue del sacrificio per il peccato sopra la parete dell`altare e ne spremerà il resto alla base dell`altare. Questo è un sacrificio espiatorio.</span> <span class="verse"><a name="10">10</a>Dell`altro uccello offrirà un olocausto, secondo le norme stabilite. Così il sacerdote farà per lui il rito espiatorio per il peccato che ha commesso e gli sarà perdonato.</span> <span class="verse"><a name="11">11</a>Ma se non ha mezzi per procurarsi due tortore o due colombi, porterà, come offerta per il peccato commesso, un decimo di efa di fior di farina, come sacrificio espiatorio; non vi metterà né olio né incenso, perché è un sacrificio per il peccato.</span> <span class="verse"><a name="12">12</a>Porterà la farina al sacerdote, che ne prenderà una manciata come memoriale, facendola bruciare sull`altare sopra le vittime consumate dal fuoco in onore del Signore. E` un sacrificio espiatorio.</span> <span class="verse"><a name="13">13</a>Così il sacerdote farà per lui il rito espiatorio per il peccato commesso in uno dei casi suddetti e gli sarà perdonato. Il resto sarà per il sacerdote, come nell`oblazione".</span> <span class="verse"><a name="14">14</a>Il Signore aggiunse a Mosè:</span> <span class="verse"><a name="15">15</a>Se qualcuno commetterà una mancanza e peccherà per errore riguardo a cose consacrate al Signore, porterà al Signore, in sacrificio di riparazione, un ariete senza difetto, preso dal gregge, che valuterai in sicli d`argento in base al siclo del santuario;</span> <span class="verse"><a name="16">16</a>risarcirà il danno fatto al santuario, aggiungendovi un quinto, e lo darà al sacerdote, il quale farà per lui il rito espiatorio con l`ariete offerto come sacrificio di riparazione e gli sarà perdonato.</span> <span class="verse"><a name="17">17</a>Quando uno peccherà facendo, senza saperlo, una cosa vietata dal Signore, sarà colpevole e dovrà scontare la mancanza.</span> <span class="verse"><a name="18">18</a>Presenterà al sacerdote, come sacrificio di riparazione, un ariete senza difetto, preso dal bestiame minuto, secondo la tua stima; il sacerdote farà per lui il rito espiatorio per l`errore commesso per ignoranza e gli sarà perdonato.</span> <span class="verse"><a name="19">19</a>E` un sacrificio di riparazione; quell`individuo si era certo reso colpevole verso il Signore".</span> <span class="verse"><a name="20">20</a>Il Signore disse a Mosè:</span> <span class="verse"><a name="21">21</a>Quando uno peccherà e commetterà una mancanza verso il Signore, rifiutando al suo prossimo un deposito da lui ricevuto o un pegno consegnatogli o una cosa rubata o estorta con frode</span> <span class="verse"><a name="22">22</a>o troverà una cosa smarrita, mentendo a questo proposito e giurando il falso circa qualcuna delle cose per cui un uomo può peccare,</span> <span class="verse"><a name="23">23</a>se avrà così peccato e si sarà reso colpevole, restituirà la cosa rubata o estorta con frode o il deposito che gli era stato affidato o l`oggetto smarrito che aveva trovato</span> <span class="verse"><a name="24">24</a>o qualunque cosa per cui abbia giurato il falso. Farà la restituzione per intero, aggiungendovi un quinto e renderà ciò al proprietario il giorno stesso in cui offrirà il sacrificio di riparazione.</span> <span class="verse"><a name="25">25</a>Porterà al sacerdote, come sacrificio di riparazione in onore del Signore, un ariete senza difetto, preso dal bestiame minuto secondo la tua stima.</span> <span class="verse"><a name="26">26</a>Il sacerdote farà il rito espiatorio per lui davanti al Signore e gli sarà perdonato, qualunque sia la mancanza di cui si è reso colpevole".</span> </p></div</div></div></body></html>