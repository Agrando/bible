<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Parla agli Israeliti e riferisci loro. Io sono il Signore, vostro Dio.</span> <span class="verse"><a name="3">3</a>Non farete come si fa nel paese d`Egitto dove avete abitato, né farete come si fa nel paese di Canaan dove io vi conduco, né imiterete i loro costumi.</span> <span class="verse"><a name="4">4</a>Metterete in pratica le mie prescrizioni e osserverete le mie leggi, seguendole. Io sono il Signore, vostro Dio.</span> <span class="verse"><a name="5">5</a>Osserverete dunque le mie leggi e le mie prescrizioni, mediante le quali, chiunque le metterà in pratica, vivrà. Io sono il Signore.</span> <span class="verse"><a name="6">6</a>Nessuno si accosterà a una sua consanguinea, per avere rapporti con lei. Io sono il Signore.</span> <span class="verse"><a name="7">7</a>Non recherai oltraggio a tuo padre avendo rapporti con tua madre: è tua madre; non scoprirai la sua nudità.</span> <span class="verse"><a name="8">8</a>Non scoprirai la nudità della tua matrigna; è la nudità di tuo padre.</span> <span class="verse"><a name="9">9</a>Non scoprirai la nudità di tua sorella, figlia di tuo padre o figlia di tua madre, sia nata in casa o fuori.</span> <span class="verse"><a name="10">10</a>Non scoprirai la nudità della figlia di tuo figlio o della figlia di tua figlia, perché è la tua propria nudità.</span> <span class="verse"><a name="11">11</a>Non scoprirai la nudità della figlia della tua matrigna, generata nella tua casa: è tua sorella.</span> <span class="verse"><a name="12">12</a>Non scoprirai la nudità della sorella di tuo padre; è carne di tuo padre.</span> <span class="verse"><a name="13">13</a>Non scoprirai la nudità della sorella di tua madre, perché è carne di tua madre.</span> <span class="verse"><a name="14">14</a>Non scoprirai la nudità del fratello di tuo padre, cioè non ti accosterai alla sua moglie: è tua zia.</span> <span class="verse"><a name="15">15</a>Non scoprirai la nudità di tua nuora: è la moglie di tuo figlio; non scoprirai la sua nudità.</span> <span class="verse"><a name="16">16</a>Non scoprirai la nudità di tua cognata: è la nudità di tuo fratello.</span> <span class="verse"><a name="17">17</a>Non scoprirai la nudità di una donna e di sua figlia; né prenderai la figlia di suo figlio, né la figlia di sua figlia per scoprirne la nudità: sono parenti carnali: è un`infamia.</span> <span class="verse"><a name="18">18</a>E quanto alla moglie, non prenderai inoltre la sorella di lei, per farne una rivale, mentre tua moglie è in vita.</span> <span class="verse"><a name="19">19</a>Non ti accosterai a donna per scoprire la sua nudità durante l`immondezza mestruale.</span> <span class="verse"><a name="20">20</a>Non peccherai con la moglie del tuo prossimo per contaminarti con lei.</span> <span class="verse"><a name="21">21</a>Non lascerai passare alcuno dei tuoi figli a Moloch e non profanerai il nome del tuo Dio. Io sono il Signore.</span> <span class="verse"><a name="22">22</a>Non avrai con maschio relazioni come si hanno con donna: è abominio.</span> <span class="verse"><a name="23">23</a>Non ti abbrutirai con alcuna bestia per contaminarti con essa; la donna non si abbrutirà con una bestia; è una perversione.</span> <span class="verse"><a name="24">24</a>Non vi contaminate con nessuna di tali nefandezze; poiché con tutte queste cose si sono contaminate le nazioni che io sto per scacciare davanti a voi.</span> <span class="verse"><a name="25">25</a>Il paese ne è stato contaminato; per questo ho punito la sua iniquità e il paese ha vomitato i suoi abitanti.</span> <span class="verse"><a name="26">26</a>Voi dunque osserverete le mie leggi e le mie prescrizioni e non commetterete nessuna di queste pratiche abominevoli: né colui che è nativo del paese, né il forestiero in mezzo a voi.</span> <span class="verse"><a name="27">27</a>Poiché tutte queste cose abominevoli le ha commesse la gente che vi era prima di voi e il paese ne è stato contaminato.</span> <span class="verse"><a name="28">28</a>Badate che, contaminandolo, il paese non vomiti anche voi, come ha vomitato la gente che vi abitava prima di voi.</span> <span class="verse"><a name="29">29</a>Perché quanti commetteranno qualcuna di queste pratiche abominevoli saranno eliminati dal loro popolo.</span> <span class="verse"><a name="30">30</a>Osserverete dunque i miei ordini e non imiterete nessuno di quei costumi abominevoli che sono stati praticati prima di voi, né vi contaminerete con essi. Io sono il Signore, il Dio vostro".</span> </p></div</div></div></body></html>