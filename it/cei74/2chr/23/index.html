<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 23</strong></div><p><span class="verse"><a name="1">1</a>Nell`anno settimo Ioiadà, sentendosi sicuro, prese i capi di centurie, cioè Azaria, figlio di Ierocam, Ismaele figlio di Giovanni, Azaria figlio di Obed, Maaseia figlio di Adaia, ed Elisafàt figlio di Zicrì, e concluse un`alleanza con loro.</span> <span class="verse"><a name="2">2</a>Percorsero Giuda e radunarono i leviti da tutte le città di Giuda e i capi dei casati di Israele; essi vennero in Gerusalemme.</span> <span class="verse"><a name="3">3</a>Tutta l`assemblea concluse un`alleanza con il re nel tempio di Dio. Ioiadà disse loro: "Ecco il figlio del re. Deve regnare come ha promesso il Signore ai figli di Davide.</span> <span class="verse"><a name="4">4</a>Questo è ciò che dovrete fare: un terzo fra quelli di voi che prendono servizio il sabato, sacerdoti e leviti, monterà la guardia alle porte;</span> <span class="verse"><a name="5">5</a>un altro terzo starà nella reggia e un terzo alla porta di Iesod, mentre tutto il popolo starà nei cortili del tempio.</span> <span class="verse"><a name="6">6</a>Nessuno entri nel tempio, se non i sacerdoti e i leviti di servizio; costoro vi entreranno, perché essi sono santificati; tutto il popolo osserverà l`ordine del Signore.</span> <span class="verse"><a name="7">7</a>I leviti circonderanno il re, ognuno con l`arma in pugno; chiunque tenti di entrare nel tempio sia messo a morte. Essi staranno vicino al re seguendolo in ogni movimento".</span> <span class="verse"><a name="8">8</a>I leviti e tutti quelli di Giuda fecero quanto aveva comandato il sacerdote Ioiadà. Ognuno prese i suoi uomini, quelli che entravano in servizio di sabato come quelli che smontavano di sabato, perché il sacerdote Ioiadà non aveva licenziato le classi uscenti.</span> <span class="verse"><a name="9">9</a>Il sacerdote Ioiadà diede ai capi delle centurie lance, scudi grandi e piccoli, già appartenenti al re Davide e allora depositati nel tempio di Dio.</span> <span class="verse"><a name="10">10</a>Mise tutto il popolo, ognuno con l`arma in pugno, nel lato meridionale e nel lato settentrionale del tempio, lungo l`altare e l`edificio, in modo da circondare il re.</span> <span class="verse"><a name="11">11</a>Si fece uscire il figlio del re e gli si impose il diadema con le insegne. Lo si proclamò re; Ioiadà e i suoi figli lo unsero e poi gridarono: "Viva il re!".</span> <span class="verse"><a name="12">12</a>Quando sentì le grida del popolo che acclamando correva verso il re, Atalia si presentò al popolo nel tempio.</span> <span class="verse"><a name="13">13</a>Guardò ed ecco, il re stava sul suo seggio all`ingresso; gli ufficiali e i trombettieri circondavano il re; tutto il popolo del paese gioiva a suon di trombe; i cantori, con gli strumenti musicali, intonavano i canti di lode. Atalia si strappò le vesti e gridò: "Tradimento, tradimento!".</span> <span class="verse"><a name="14">14</a>Il sacerdote Ioiadà ordinò ai capi delle centurie, che comandavano la truppa: "Fatela uscire attraverso le file! Chi la segue sia ucciso di spada". Infatti il sacerdote aveva detto: "Non uccidetela nel tempio".</span> <span class="verse"><a name="15">15</a>Le aprirono un passaggio con le mani; essa raggiunse la reggia per l`ingresso della porta dei Cavalli e là essi l`uccisero.</span> <span class="verse"><a name="16">16</a>Ioiadà concluse un`alleanza tra sé, il popolo tutto e il re, che il popolo fosse cioè il popolo del Signore.</span> <span class="verse"><a name="17">17</a>Tutti andarono nel tempio di Baal e lo demolirono; fecero a pezzi i suoi altari e le sue statue e uccisero Mattan, sacerdote di Baal, davanti agli altari.</span> <span class="verse"><a name="18">18</a>Ioiadà affidò la sorveglianza del tempio ai sacerdoti e ai leviti, che Davide aveva divisi in classi per il tempio, perché offrissero olocausti al Signore, come sta scritto nella legge di Mosè, fra gioia e canti, secondo le disposizioni di Davide.</span> <span class="verse"><a name="19">19</a>Stabilì i portieri alle porte del tempio perché non vi entrasse alcun immondo per nessun motivo.</span> <span class="verse"><a name="20">20</a>Prese i capi di centinaia, i notabili e quanti avevano autorità in mezzo al popolo del paese e fece scendere il re dal tempio. Attraverso la porta Superiore lo condussero nella reggia e lo fecero sedere sul trono regale.</span> <span class="verse"><a name="21">21</a>Tutto il popolo fu in festa e la città restò tranquilla benché Atalia fosse stata uccisa a fil di spada.</span> </p></div</div></div></body></html>