<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 5</strong></div><p><span class="verse"><a name="1">1</a>Fu ultimato così quanto Salomone aveva disposto per il tempio. Allora Salomone fece portare gli oggetti consacrati da Davide suo padre e depositò l`argento, l`oro e ogni arredo nel tesoro del tempio.</span> <span class="verse"><a name="2">2</a>Salomone allora convocò in assemblea a Gerusalemme gli anziani di Israele e tutti i capitribù, i principi dei casati israeliti, per trasportare l`arca dell`alleanza del Signore dalla città di Davide, cioè da Sion.</span> <span class="verse"><a name="3">3</a>Si radunarono presso il re tutti gli Israeliti per la festa che cadeva nel settimo mese.</span> <span class="verse"><a name="4">4</a>Quando furono giunti tutti gli anziani di Israele, i leviti sollevarono l`arca.</span> <span class="verse"><a name="5">5</a>Trasportarono l`arca e la tenda del convegno e tutti gli oggetti sacri che erano nella tenda; li trasportarono i sacerdoti e i leviti.</span> <span class="verse"><a name="6">6</a>Il re Salomone e tutta la comunità di Israele, convenuta presso di lui, immolavano davanti all`arca pecore e buoi, da non potersi contare né calcolare per il gran numero.</span> <span class="verse"><a name="7">7</a>I sacerdoti introdussero l`arca dell`alleanza del Signore al suo posto nella cella del tempio, nel Santo dei santi, sotto le ali dei cherubini.</span> <span class="verse"><a name="8">8</a>Difatti i cherubini stendevano le ali sopra l`arca; essi coprivano l`arca e le sue stanghe dall`alto.</span> <span class="verse"><a name="9">9</a>Le stanghe erano più lunghe, per questo le loro punte si prolungavano oltre l`arca verso la cella, ma non si vedevano di fuori; così è fino ad oggi.</span> <span class="verse"><a name="10">10</a>Nell`arca non c`era nulla se non le due tavole, che Mosè vi pose sull`Oreb, le tavole dell`alleanza conclusa dal Signore con gli Israeliti quando uscirono dall`Egitto.</span> <span class="verse"><a name="11">11</a>Ora avvenne che, usciti i sacerdoti dal Santo - tutti i sacerdoti presenti infatti si erano santificati senza badare alle classi -</span> <span class="verse"><a name="12">12</a>mentre tutti i leviti cantori, cioè Asaf, Eman, Idutun e i loro figli e fratelli, vestiti di bisso, con cembali, arpe e cetre stavano in piedi a oriente dell`altare e mentre presso di loro 120 sacerdoti suonavano le trombe,</span> <span class="verse"><a name="13">13</a>avvenne che, quando i suonatori e i cantori fecero udire all`unisono la voce per lodare e celebrare il Signore e il suono delle trombe, dei cembali e degli altri strumenti si levò per lodare il Signore perché è buono, perché la sua grazia dura sempre, allora il tempio si riempì di una nube, cioè della gloria del Signore.</span> <span class="verse"><a name="14">14</a>I sacerdoti non riuscivano a rimanervi per il loro servizio a causa della nube, perché la gloria del Signore aveva riempito il tempio di Dio.</span> </p></div</div></div></body></html>