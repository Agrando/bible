<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 14</strong></div><p><span class="verse"><a name="1">1</a>Asa fece ciò che è bene e giusto agli occhi del Signore suo Dio.</span> <span class="verse"><a name="2">2</a>Allontanò gli altari stranieri e le alture; spezzò le stele ed eliminò i pali sacri.</span> <span class="verse"><a name="3">3</a>Egli ordinò a Giuda di ricercare il Signore, Dio dei loro padri, e di eseguirne la legge e i comandi.</span> <span class="verse"><a name="4">4</a>Da tutte le città di Giuda allontanò le alture e gli altari per l`incenso. Il regno fu tranquillo sotto di lui.</span> <span class="verse"><a name="5">5</a>Ricostruì le fortezze in Giuda, poiché il paese era tranquillo e in quegli anni non si trovava in guerra; il Signore gli aveva concesso pace.</span> <span class="verse"><a name="6">6</a>Egli disse a Giuda: "Ricostruiamo quelle città circondandole di mura e di torri con porte e sbarre, mentre il paese è ancora in nostro potere perché abbiamo ricercato il Signore nostro Dio; noi l`abbiamo ricercato ed egli ci ha concesso la pace alle frontiere". Ricostruirono e prosperarono.</span> <span class="verse"><a name="7">7</a>Asa aveva un esercito di trecentomila uomini di Giuda con grandi scudi e lance e di duecentottantamila Beniaminiti con piccoli scudi e archi. Tutti costoro erano uomini valorosi.</span> <span class="verse"><a name="8">8</a>Contro di loro marciò Zerach l`Etiope con un esercito di un milione di uomini e con trecento carri; egli giunse fino a Maresa.</span> <span class="verse"><a name="9">9</a>Asa gli andò incontro; si schierarono a battaglia nella valle di Sefata presso Maresa.</span> <span class="verse"><a name="10">10</a>Asa domandò al Signore, suo Dio: "Signore, fuori di te, nessuno può soccorrere nella lotta fra il potente e chi è senza forza; soccorrici, Signore nostro Dio, perché noi confidiamo in te e nel tuo nome marciamo contro questa moltitudine; Signore, tu sei nostro Dio; un uomo non prevalga su di te!".</span> <span class="verse"><a name="11">11</a>Il Signore sconfisse gli Etiopi di fronte ad Asa e di fronte a Giuda. Gli Etiopi si diedero alla fuga.</span> <span class="verse"><a name="12">12</a>Asa e quanti erano con lui li inseguirono fino a Gherar. Degli Etiopi ne caddero tanti da non restarne uno vivo, perché fatti a pezzi di fronte al Signore e al suo esercito. Quelli riportarono molto bottino.</span> <span class="verse"><a name="13">13</a>Conquistarono anche tutte le città intorno a Gherar, poiché lo spavento del Signore si era diffuso in esse; saccheggiarono tutte le città, nelle quali c`era grande bottino.</span> <span class="verse"><a name="14">14</a>Si abbatterono anche sulle tende dei pastori, facendo razzie di pecore e di cammelli in grande quantità, quindi tornarono a Gerusalemme.</span> </p></div</div></div></body></html>