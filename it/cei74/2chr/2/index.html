<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 2</strong></div><p><span class="verse"><a name="1">1</a>Salomone ingaggiò settantamila portatori, ottantamila scalpellini per lavorare in montagna e tremilaseicento sorveglianti.</span> <span class="verse"><a name="2">2</a>Salomone mandò a dire a Chiram, re di Tiro: "Come hai fatto con mio padre Davide, al quale avevi spedito legno di cedro per la costruzione della sua dimora, fà anche con me.</span> <span class="verse"><a name="3">3</a>Ecco ho deciso di costruire un tempio al nome del Signore mio Dio, per consacrarlo a lui sì che io possa bruciare profumi fragranti davanti a lui, esporre sempre i pani dell`offerta e presentare olocausti mattina e sera, nei sabati, nei noviluni e nelle feste del Signore nostro Dio. Per Israele questo è un obbligo perenne.</span> <span class="verse"><a name="4">4</a>Il tempio, che io intendo costruire, deve essere grande, perché il nostro Dio è più grande di tutti gli dei.</span> <span class="verse"><a name="5">5</a>Ma chi avrà la capacità di costruirgli un tempio, quando i cieli e i cieli dei cieli non bastano per contenerlo? E chi sono io perché gli costruisca un tempio, anche solo per bruciare incenso alla sua presenza?</span> <span class="verse"><a name="6">6</a>Ora mandami un uomo esperto nel lavorare l`oro, l`argento, il bronzo, il ferro, filati di porpora, di cremisi e di violetto e che sappia eseguire intagli di ogni genere; egli lavorerà con gli altri artigiani che io ho in Gerusalemme e in Giuda, preparati da mio padre Davide.</span> <span class="verse"><a name="7">7</a>Mandami legno di cedro, di abete e di sandalo dal Libano. Io so, infatti, che i tuoi uomini sono abili nel tagliare gli alberi del Libano. Ora i miei uomini si uniranno ai tuoi</span> <span class="verse"><a name="8">8</a>per prepararmi legno in grande quantità, perché il tempio che intendo costruire deve essere grande e stupendo.</span> <span class="verse"><a name="9">9</a>Ecco, a quanti abbatteranno e taglieranno gli alberi io darò grano per vettovagliamento; ai tuoi uomini darò ventimila kor di grano, ventimila kor d`orzo, ventimila bat di vino e ventimila bat d`olio".</span> <span class="verse"><a name="10">10</a>Chiram re di Tiro mandò per iscritto a Salomone questo messaggio: "Per l`amore che il Signore porta al suo popolo, ti ha costituito re su di esso".</span> <span class="verse"><a name="11">11</a>Quindi Chiram diceva: "Sia benedetto il Signore Dio di Israele, che ha fatto il cielo e la terra, che ha concesso al re Davide un figlio saggio, pieno di senno e di intelligenza, il quale costruirà un tempio al Signore e una reggia per sé.</span> <span class="verse"><a name="12">12</a>Ora ti mando un uomo esperto, pieno di saggezza, Curam-Abi,</span> <span class="verse"><a name="13">13</a>figlio di una donna della tribù di Dan e di un padre di Tiro. Egli sa lavorare l`oro, l`argento, il bronzo, il ferro, le pietre, il legno, i filati di porpora, di violetto, di bisso e di cremisi; sa eseguire ogni intaglio e concretare genialmente ogni progetto gli venga sottoposto. Egli lavorerà con i tuoi artigiani e con gli artigiani del mio signore Davide tuo padre.</span> <span class="verse"><a name="14">14</a>Ora il mio Signore mandi ai suoi uomini il grano, l`orzo, l`olio e il vino promessi.</span> <span class="verse"><a name="15">15</a>Noi taglieremo nel Libano il legname, quanto te ne occorrerà, e te lo porteremo per mare su zattere fino a Giaffa e tu lo farai salire a Gerusalemme".</span> <span class="verse"><a name="16">16</a>Salomone censì tutti gli stranieri che erano nel paese di Israele: un nuovo censimento dopo quello effettuato dal padre Davide. Ne furono trovati centocinquantatremilaseicento.</span> <span class="verse"><a name="17">17</a>Ne prese settantamila come portatori, ottantamila come scalpellini perché lavorassero sulle montagne e tremilaseicento come sorveglianti perché facessero lavorare quella gente.</span> </p></div</div></div></body></html>