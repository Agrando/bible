<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>La regina di Saba, sentita la fama di Salomone, venne a Gerusalemme per metterlo alla prova mediante enigmi. Arrivò con un corteo molto numeroso e con cammelli carichi di aromi, d`oro in grande quantità e di pietre preziose. Si presentò a Salomone e gli disse quanto aveva in mente.</span> <span class="verse"><a name="2">2</a>Salomone rispose a tutte le sue domande; nessuna risultò occulta per Salomone tanto da non poterle rispondere.</span> <span class="verse"><a name="3">3</a>La regina di Saba, quando ebbe ammirato la sapienza di Salomone, la reggia che egli aveva costruito,</span> <span class="verse"><a name="4">4</a>i cibi della sua tavola, gli alloggi dei suoi servitori, l`attività dei suoi ministri e le loro divise, i suoi coppieri e le loro vesti, gli olocausti che egli offriva nel tempio, ne rimase incantata.</span> <span class="verse"><a name="5">5</a>Quindi disse al re: "Era vero, dunque, quanto avevo sentito dire nel mio paese sul tuo conto e sulla tua sapienza.</span> <span class="verse"><a name="6">6</a>Io non avevo voluto credere a quanto si diceva finché non sono giunta qui e i miei occhi non hanno visto; ebbene non mi era stata riferita neppure una metà della grandezza della tua sapienza; tu superi la fama che avevo sentito su di te.</span> <span class="verse"><a name="7">7</a>Beati i tuoi uomini e beati questi tuoi ministri, che stanno sempre alla tua presenza e ascoltano la tua sapienza!</span> <span class="verse"><a name="8">8</a>Sia benedetto il Signore tuo Dio, che si è compiaciuto di te e ti ha costituito, sul suo trono, re per il Signore Dio tuo. Poiché il tuo Dio ama Israele e intende renderlo stabile per sempre, ti ha costituito suo re perché tu eserciti il diritto e la giustizia".</span> <span class="verse"><a name="9">9</a>Essa diede al re centoventi talenti d`oro, aromi in gran quantità e pietre preziose. Non ci furono mai tanti aromi come quelli che la regina di Saba diede al re Salomone.</span> <span class="verse"><a name="10">10</a>Gli uomini di Curam e quelli di Salomone, che caricavano oro da Ofir, portarono legno di sandalo e pietre preziose.</span> <span class="verse"><a name="11">11</a>Con il legno di sandalo il re fece le scale del tempio e della reggia, cetre e arpe per i cantori; strumenti simili non erano mai stati visti nel paese di Giuda.</span> <span class="verse"><a name="12">12</a>Il re Salomone diede alla regina di Saba quanto ella aveva mostrato di gradire, oltre l`equivalente di quanto ella aveva portato al re. Ella poi tornò nel suo paese con i suoi uomini.</span> <span class="verse"><a name="13">13</a>Il peso dell`oro che affluiva nelle casse di Salomone ogni anno era di seicentosessantasei talenti d`oro,</span> <span class="verse"><a name="14">14</a>senza contare quanto ne proveniva dai trafficanti e dai commercianti; tutti i re dell`Arabia e i governatori del paese portavano a Salomone oro e argento.</span> <span class="verse"><a name="15">15</a>Il re Salomone fece duecento scudi grandi d`oro battuto, per ognuno dei quali adoperò seicento sicli d`oro,</span> <span class="verse"><a name="16">16</a>e trecento scudi piccoli d`oro battuto, per ognuno dei quali adoperò trecento sicli d`oro. Il re li pose nel palazzo della foresta del Libano.</span> <span class="verse"><a name="17">17</a>Il re fece un grande trono d`avorio, che rivestì d`oro puro.</span> <span class="verse"><a name="18">18</a>Il trono aveva sei gradini e uno sgabello d`oro connessi fra loro. Ai due lati del sedile c`erano due bracci, vicino ai quali si ergevano due leoni.</span> <span class="verse"><a name="19">19</a>Dodici leoni si ergevano, di qua e di là, sui sei gradini; non ne esistevano di simili in nessun regno.</span> <span class="verse"><a name="20">20</a>Tutto il vasellame per bere del re Salomone era d`oro; tutti gli arredi del palazzo della foresta del Libano erano d`oro fino; al tempo di Salomone l`argento non valeva nulla.</span> <span class="verse"><a name="21">21</a>Difatti le navi del re andavano a Tarsìs, guidate dai marinai di Curam; ogni tre anni tornavano le navi di Tarsìs cariche d`oro, d`argento, di avorio, di scimmie e di babbuini.</span> <span class="verse"><a name="22">22</a>Il re Salomone superò, per ricchezza e sapienza, tutti i re della terra.</span> <span class="verse"><a name="23">23</a>Tutti i re della terra desideravano avvicinare Salomone per ascoltare la sapienza che Dio gli aveva infusa.</span> <span class="verse"><a name="24">24</a>Ognuno di essi gli portava ogni anno il proprio tributo, oggetti d`oro e oggetti d`argento, vesti, armi, aromi, cavalli e muli.</span> <span class="verse"><a name="25">25</a>Salomone aveva quattromila stalle per i suoi cavalli e i suoi carri e dodicimila cavalli, distribuiti nelle città dei carri e presso il re in Gerusalemme.</span> <span class="verse"><a name="26">26</a>Egli dominava su tutti i re, dal fiume fino alla regione dei Filistei e fino al confine dell`Egitto.</span> <span class="verse"><a name="27">27</a>Il re fece sì che in Gerusalemme l`argento fosse comune come i sassi, i cedri numerosi come i sicomòri nella Sefela.</span> <span class="verse"><a name="28">28</a>Da Muzri e da tutti i paesi si importavano cavalli per Salomone.</span> <span class="verse"><a name="29">29</a>Le altre gesta di Salomone, dalle prime alle ultime, sono descritte negli atti del profeta Natan, nella profezia di Achia di Silo e nelle visioni del veggente Iedò riguardo a Geroboamo figlio di Nebàt.</span> <span class="verse"><a name="30">30</a>Salomone regnò in Gerusalemme su Israele quarant`anni.</span> <span class="verse"><a name="31">31</a>Salomone si addormentò con i suoi padri; lo seppellirono nella città di Davide. Al suo posto divenne re suo figlio Roboamo.</span> </p></div</div></div></body></html>