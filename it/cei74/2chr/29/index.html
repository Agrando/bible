<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 29</strong></div><p><span class="verse"><a name="1">1</a>Ezechia divenne re a venticinque anni; regnò ventinove anni in Gerusalemme. Sua madre si chiamava Abia, figlia di Zaccaria.</span> <span class="verse"><a name="2">2</a>Egli fece ciò che è retto agli occhi del Signore come aveva fatto Davide suo antenato.</span> <span class="verse"><a name="3">3</a>Nel primo anno del suo regno, nel primo mese, aprì le porte del tempio e le restaurò.</span> <span class="verse"><a name="4">4</a>Fece venire i sacerdoti e i leviti, ai quali, dopo averli radunati nella piazza d`oriente,</span> <span class="verse"><a name="5">5</a>disse: "Ascoltatemi, leviti! Ora purificatevi e poi purificate il tempio del Signore Dio dei vostri padri, e portate fuori l`impurità dal santuario.</span> <span class="verse"><a name="6">6</a>I nostri padri sono stati infedeli e hanno commesso ciò che è male agli occhi del Signore nostro Dio, che essi avevano abbandonato, distogliendo lo sguardo dalla dimora del Signore e voltandole le spalle.</span> <span class="verse"><a name="7">7</a>Han chiuso perfino le porte del vestibolo, spento le lampade, non hanno offerto più incenso né olocausti nel santuario al Dio di Israele.</span> <span class="verse"><a name="8">8</a>Perciò l`ira del Signore si è riversata su Giuda e su Gerusalemme ed egli ha reso gli abitanti oggetto di terrore, di stupore e di scherno, come potete constatare con i vostri occhi.</span> <span class="verse"><a name="9">9</a>Ora ecco, i nostri padri sono caduti di spada; i nostri figli, le nostre figlie e le nostre mogli sono andati per questo in prigionia.</span> <span class="verse"><a name="10">10</a>Ora io ho deciso di concludere un`alleanza con il Signore, Dio di Israele, perché si allontani da noi la sua ira ardente.</span> <span class="verse"><a name="11">11</a>Figli miei, non siate negligenti perché il Signore ha scelto voi per stare alla sua presenza, per servirlo, per essere suoi ministri e per offrirgli incenso".</span> <span class="verse"><a name="12">12</a>Si alzarono allora i leviti Macat figlio di Amasai, Gioele figlio di Azaria, dei Keatiti; dei figli di Merari: Kis figlio di Abdi, e Azaria figlio di Ieallelel; dei Ghersoniti: Ioach figlio di Zimma, ed Eden figlio di Ioach;</span> <span class="verse"><a name="13">13</a>dei figli di Elizafan, Simri e Ieiel; dei figli di Asaf, Zaccaria e Mattania;</span> <span class="verse"><a name="14">14</a>dei figli di Eman, Iechiel e Simei; dei figli di Idutun, Semaia e Uzziel.</span> <span class="verse"><a name="15">15</a>Essi riunirono i fratelli e si purificarono; quindi entrarono, secondo il comando del re e le prescrizioni del Signore, per purificare il tempio.</span> <span class="verse"><a name="16">16</a>I sacerdoti entrarono nell`interno del tempio per purificarlo; portarono fuori, nel cortile del tempio, ogni immondezza trovata nella navata. I leviti l`ammucchiarono per portarla fuori nel torrente Cedron.</span> <span class="verse"><a name="17">17</a>Il primo mese cominciarono la purificazione; nel giorno ottavo del mese entrarono nel vestibolo del Signore, purificarono il tempio in otto giorni; finirono il sedici del primo mese.</span> <span class="verse"><a name="18">18</a>Quindi entrarono negli appartamenti reali di Ezechia e gli dissero: "Abbiamo purificato il tempio, l`altare degli olocausti con tutti gli accessori e la tavola dei pani dell`offerta con tutti gli accessori.</span> <span class="verse"><a name="19">19</a>Abbiamo rinnovato e consacrato tutti gli oggetti che il re Acaz con empietà aveva messo da parte durante il suo regno. Ecco stanno davanti all`altare del Signore".</span> <span class="verse"><a name="20">20</a>Allora il re Ezechia, alzatosi subito, riunì i capi della città e salì al tempio.</span> <span class="verse"><a name="21">21</a>Portarono sette giovenchi, sette arieti, sette agnelli e sette capri per offrirli in sacrificio espiatorio per la casa reale, per il santuario e per Giuda. Il re ordinò ai sacerdoti, figli di Aronne, di offrirli in olocausto sull`altare del Signore.</span> <span class="verse"><a name="22">22</a>Scannarono i giovenchi, quindi i sacerdoti ne raccolsero il sangue e lo sparsero sull`altare. Scannarono gli arieti e ne sparsero il sangue sull`altare. Scannarono gli agnelli e ne sparsero il sangue sull`altare.</span> <span class="verse"><a name="23">23</a>Quindi fecero avvicinare i capri per il sacrificio espiatorio, davanti al re e all`assemblea, che imposero loro le mani.</span> <span class="verse"><a name="24">24</a>I sacerdoti li scannarono e ne sparsero il sangue - sacrificio per il peccato - sull`altare in espiazione per tutto Israele, perché il re aveva ordinato l`olocausto e il sacrificio espiatorio per tutto Israele.</span> <span class="verse"><a name="25">25</a>Il re assegnò il loro posto ai leviti nel tempio con cembali, arpe e cetre, secondo le disposizioni di Davide, di Gad veggente del re, e del profeta Natan, poiché si trattava di un comando del Signore dato per mezzo dei suoi profeti.</span> <span class="verse"><a name="26">26</a>Quando i leviti ebbero preso posto con gli strumenti musicali di Davide e i sacerdoti con le loro trombe,</span> <span class="verse"><a name="27">27</a>Ezechia ordinò di offrire gli olocausti sull`altare. Quando iniziò l`olocausto, cominciarono anche i canti del Signore al suono delle trombe e con l`accompagnamento degli strumenti di Davide re di Israele.</span> <span class="verse"><a name="28">28</a>Tutta l`assemblea si prostrò, mentre si cantavano inni e si suonavano le trombe; tutto questo durò fino alla fine dell`olocausto.</span> <span class="verse"><a name="29">29</a>Terminato l`olocausto, il re e tutti i presenti si inginocchiarono e si prostrarono.</span> <span class="verse"><a name="30">30</a>Il re Ezechia e i suoi capi ordinarono ai leviti di lodare il Signore con le parole di Davide e del veggente Asaf; lo lodarono fino all`entusiasmo, poi si inchinarono e adorarono.</span> <span class="verse"><a name="31">31</a>Allora Ezechia presa la parola, disse: "Ora siete incaricati ufficialmente del servizio del Signore. Avvicinatevi e portate qui le vittime e i sacrifici di lode nel tempio". L`assemblea portò le vittime e i sacrifici di lode, mentre quelli dal cuore generoso offrirono olocausti.</span> <span class="verse"><a name="32">32</a>Il numero degli olocausti offerti dall`assemblea fu: settanta buoi, cento arieti, duecento agnelli, tutti per l`olocausto in onore del Signore.</span> <span class="verse"><a name="33">33</a>Si consacrarono anche seicento buoi e tremila pecore.</span> <span class="verse"><a name="34">34</a>I sacerdoti erano troppo pochi e non bastavano a scuoiare tutti gli olocausti, perciò i loro fratelli i leviti li aiutarono finché non terminò il lavoro e finché i sacerdoti non si furono purificati; difatti i leviti erano stati più zelanti dei sacerdoti nel purificarsi.</span> <span class="verse"><a name="35">35</a>Ci fu anche un abbondante olocausto del grasso dei sacrifici di comunione e delle libazioni connesse con l`olocausto. Così fu ristabilito il culto nel tempio.</span> <span class="verse"><a name="36">36</a>Ezechia con tutto il popolo gioì perché Dio aveva ben disposto il popolo; tutto infatti si fece senza esitazioni.</span> </p></div</div></div></body></html>