<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 16</strong></div><p><span class="verse"><a name="1">1</a>Nell`anno trentaseiesimo del regno di Asa il re di Israele Baasa marciò contro Giuda. Egli fortificò Rama per impedire le comunicazioni con Asa re di Giuda.</span> <span class="verse"><a name="2">2</a>Asa tirò fuori dai tesori del tempio e della reggia argento e oro e li mandò a Ben-Hadàd, re di Aram residente in Damasco, con questa proposta:</span> <span class="verse"><a name="3">3</a>"Ci sia alleanza fra me e te, come c`era fra mio padre e tuo padre. Ecco ti mando argento e oro. Su, rompi l`alleanza con Baasa re di Israele ed egli si ritiri da me".</span> <span class="verse"><a name="4">4</a>Ben-Hadàd ascoltò il re Asa; mandò contro le città di Israele i suoi capi delle forze armate, che occuparono Iion, Dan, Abel-Maim e tutte le città di approvvigionamento di Neftali.</span> <span class="verse"><a name="5">5</a>Quando lo seppe, Baasa cessò di fortificare Rama, desistette dalla sua impresa.</span> <span class="verse"><a name="6">6</a>Il re Asa convocò tutti quelli di Giuda, che andarono a prendere le pietre e il legname con cui Baasa stava fortificando Rama e con questo materiale egli fortificò Gheba e Mizpà.</span> <span class="verse"><a name="7">7</a>In quel tempo il veggente Canàni si presentò ad Asa re di Giuda e gli disse: "Poiché ti sei appoggiato al re di Aram e non al Signore tuo Dio, l`esercito del re di Aram è sfuggito al tuo potere.</span> <span class="verse"><a name="8">8</a>Etiopi e Libi non costituivano forse un grande esercito, con numerosissimi carri e cavalli? Poiché ti appoggiasti al Signore, egli non li consegnò forse in tuo potere?</span> <span class="verse"><a name="9">9</a>Difatti il Signore con gli occhi scruta tutta la terra per mostrare la sua potenza a favore di chi si comporta con lui con cuore sincero. Tu in ciò hai agito da stolto; per questo d`ora in poi avrai guerre".</span> <span class="verse"><a name="10">10</a>Asa si sdegnò contro il veggente e lo mise in prigione, essendo adirato con lui per tali parole. In quel tempo Asa oppresse anche parte del popolo.</span> <span class="verse"><a name="11">11</a>Ecco le gesta di Asa, le prime come le ultime, sono descritte nel libro dei re di Giuda e di Israele.</span> <span class="verse"><a name="12">12</a>Nell`anno trentanovesimo del suo regno, Asa si ammalò gravemente ai piedi. Neppure nell`infermità egli ricercò il Signore, ricorrendo solo ai medici.</span> <span class="verse"><a name="13">13</a>Asa si addormentò con i suoi padri; morì nell`anno quarantunesimo del suo regno.</span> <span class="verse"><a name="14">14</a>Lo seppellirono nel sepolcro che egli si era scavato nella città di Davide. Lo stesero su un letto pieno di aromi e profumi lavorati da un esperto di profumeria; ne bruciarono per lui una quantità immensa.</span> </p></div</div></div></body></html>