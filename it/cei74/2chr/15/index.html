<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Lo spirito di Dio investì Azaria, figlio di Obed.</span> <span class="verse"><a name="2">2</a>Costui, uscito incontro ad Asa, gli disse: "Asa e voi tutti di Giuda e di Beniamino, ascoltatemi! Il Signore sarà con voi, se voi sarete con lui; se lo ricercherete, si lascerà trovare da voi, ma se lo abbandonerete, vi abbandonerà.</span> <span class="verse"><a name="3">3</a>Per lungo tempo in Israele non c`era il vero Dio, né un sacerdote che insegnasse, né una legge.</span> <span class="verse"><a name="4">4</a>Ma, nella miseria, egli fece ritorno al Signore, Dio di Israele; lo ricercarono ed Egli si lasciò trovare da loro.</span> <span class="verse"><a name="5">5</a>In quei tempi non c`era pace per nessuno, perché grandi perturbazioni c`erano fra gli abitanti dei vari paesi.</span> <span class="verse"><a name="6">6</a>Una nazione cozzava contro l`altra, una città contro l`altra, perché Dio li affliggeva con tribolazioni di ogni genere.</span> <span class="verse"><a name="7">7</a>Ma voi siate forti e le vostre mani non crollino, perché ci sarà un salario per il vostro lavoro".</span> <span class="verse"><a name="8">8</a>Quando Asa ebbe udito queste parole e la profezia, riprese animo. Eliminò gli idoli da tutto il paese di Giuda e di Beniamino e dalle città che egli aveva conquistate sulle montagne di Efraim; rinnovò l`altare del Signore, che si trovava di fronte al vestibolo del Signore.</span> <span class="verse"><a name="9">9</a>Radunò tutti gli abitanti di Giuda e di Beniamino e quanti, provenienti da Efraim, da Manàsse e da Simeone, abitavano in mezzo a loro come stranieri; difatti da Israele erano venuti da lui in grande numero, avendo constatato che il Signore era con lui.</span> <span class="verse"><a name="10">10</a>Si radunarono in Gerusalemme nel terzo mese dell`anno quindicesimo del regno di Asa.</span> <span class="verse"><a name="11">11</a>In quel giorno sacrificarono al Signore parte della preda che avevano riportata: settecento buoi e settemila pecore.</span> <span class="verse"><a name="12">12</a>Si obbligarono con un`alleanza a ricercare il Signore, Dio dei loro padri, con tutto il cuore e con tutta l`anima.</span> <span class="verse"><a name="13">13</a>Per chiunque, grande o piccolo, uomo o donna, non avesse ricercato il Signore, Dio di Israele, c`era la morte.</span> <span class="verse"><a name="14">14</a>Giurarono al Signore a voce alta e con acclamazioni, fra suoni di trombe e di corni.</span> <span class="verse"><a name="15">15</a>Tutto Giuda gioì per il giuramento, perché avevano giurato con tutto il cuore e avevano ricercato il Signore con tutto l`ardore e questi si era lasciato trovare da loro e aveva concesso la pace alle frontiere.</span> <span class="verse"><a name="16">16</a>Il re destituì dalla sua dignità di regina Maaca, madre di Asa, perché aveva eretto un abominio in onore di Asera. Asa demolì questo abominio, lo fece a pezzi e lo bruciò nel torrente Cedron.</span> <span class="verse"><a name="17">17</a>Ma non scomparvero le alture da Israele, anche se il cuore di Asa si mantenne integro per tutta la vita.</span> <span class="verse"><a name="18">18</a>Egli fece portare nel tempio le cose consacrate da suo padre e quelle consacrate da lui stesso, consistenti in argento, oro e vasellame.</span> <span class="verse"><a name="19">19</a>Non ci fu guerra fino all`anno trentacinquesimo del regno di Asa.</span> </p></div</div></div></body></html>