<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2chr/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2chr">2 Chronicles</a> &gt <strong>Chapter 6</strong></div><p><span class="verse"><a name="1">1</a>Allora Salomone disse: "Il Signore ha deciso di abitare nella nube.</span> <span class="verse"><a name="2">2</a>Ora io ti ho costruito una casa sublime, un luogo ove tu possa porre per sempre la dimora".</span> <span class="verse"><a name="3">3</a>Il re poi si voltò e benedisse tutta l`assemblea di Israele, mentre tutta l`assemblea di Israele stava in piedi</span> <span class="verse"><a name="4">4</a>e disse: "Benedetto il Signore Dio di Israele, che ha adempiuto con potenza quanto aveva predetto di sua bocca a Davide, mio padre:</span> <span class="verse"><a name="5">5</a>Da quando feci uscire il mio popolo dal paese d`Egitto non mi sono scelto una città fra tutte le tribù di Israele perché mi si costruisse un tempio ove abitasse il mio nome e non mi sono scelto nessuno perché fosse guida del mio popolo Israele;</span> <span class="verse"><a name="6">6</a>ora mi sono scelto Gerusalemme perché vi dimori il mio nome e mi sono scelto Davide perché governi il mio popolo Israele.</span> <span class="verse"><a name="7">7</a>Davide mio padre aveva deciso di costruire un tempio al nome del Signore, Dio di Israele,</span> <span class="verse"><a name="8">8</a>ma il Signore disse a Davide mio padre: Hai deciso di costruire un tempio al mio nome; hai fatto bene a formulare tale progetto;</span> <span class="verse"><a name="9">9</a>solo che tu non costruirai il tempio, ma tuo figlio, generato da te, costruirà un tempio al mio nome.</span> <span class="verse"><a name="10">10</a>Il Signore ha attuato la sua parola; sono succeduto infatti a Davide mio padre e siedo sul trono di Israele, come aveva preannunziato il Signore e ho costruito il tempio al nome del Signore, Dio di Israele.</span> <span class="verse"><a name="11">11</a>Vi ho collocato l`arca dell`alleanza che il Signore aveva conclusa con gli Israeliti".</span> <span class="verse"><a name="12">12</a>Egli si pose poi davanti all`altare del Signore, di fronte a tutta l`assemblea di Israele, e stese le mani.</span> <span class="verse"><a name="13">13</a>Salomone, infatti, aveva eretto una tribuna di bronzo e l`aveva collocata in mezzo al grande cortile; era lunga cinque cubiti, larga cinque e alta tre. Egli vi salì e si inginocchiò di fronte a tutta l`assemblea di Israele. Stese le mani verso il cielo e</span> <span class="verse"><a name="14">14</a>disse: "Signore, Dio di Israele, non c`è Dio simile a te in cielo e sulla terra. Tu mantieni l`alleanza e la misericordia verso i tuoi servi che camminano davanti a te con tutto il cuore.</span> <span class="verse"><a name="15">15</a>Tu hai mantenuto, nei riguardi del tuo servo Davide mio padre, quanto gli avevi promesso; quanto avevi pronunziato con la bocca l`hai adempiuto con potenza, come appare oggi.</span> <span class="verse"><a name="16">16</a>Ora, Signore Dio di Israele, mantieni, nei riguardi del tuo servo Davide mio padre quanto gli hai promesso: Non ti mancherà mai un discendente, il quale stia davanti a me e sieda sul trono di Israele, purché i tuoi figli vigilino sulla loro condotta, secondo la mia legge, come hai fatto tu con me.</span> <span class="verse"><a name="17">17</a>Ora, Signore Dio di Israele, si adempia la parola che tu hai rivolta al tuo servo Davide!</span> <span class="verse"><a name="18">18</a>Ma è proprio vero che Dio abita con gli uomini sulla terra? Ecco i cieli e i cieli dei cieli non possono contenerti, tanto meno questa casa che ti ho costruita!</span> <span class="verse"><a name="19">19</a>Tuttavia volgiti alla preghiera del tuo servo e alla sua supplica, Signore mio Dio; ascolta il grido e la preghiera che il tuo servo innalza a te.</span> <span class="verse"><a name="20">20</a>Siano i tuoi occhi aperti verso questa casa, giorno e notte, verso il luogo dove hai promesso di porre il tuo nome, per ascoltare la preghiera che il tuo servo innalza in questo luogo.</span> <span class="verse"><a name="21">21</a>Ascolta le suppliche del tuo servo e del tuo popolo Israele, quando pregheranno in questo luogo. Tu ascoltali dai cieli, dal luogo della tua dimora; ascolta e perdona!</span> <span class="verse"><a name="22">22</a>Se uno pecca contro il suo prossimo e, perché gli è imposta una maledizione, viene a giurare davanti al tuo altare in questo tempio,</span> <span class="verse"><a name="23">23</a>tu ascoltalo dal cielo, intervieni e fà giustizia fra i tuoi servi; condanna l`empio, facendogli ricadere sul capo la sua condotta, e dichiara giusto l`innocente, rendendogli quanto merita la sua innocenza.</span> <span class="verse"><a name="24">24</a>Quando il tuo popolo Israele sarà sconfitto dal nemico perché ha peccato contro di te, se si convertirà e loderà il tuo nome, pregherà e supplicherà davanti a te, in questo tempio,</span> <span class="verse"><a name="25">25</a>tu ascolta dal cielo, perdona il peccato del tuo popolo Israele e fallo tornare nel paese che hai concesso loro e ai loro padri.</span> <span class="verse"><a name="26">26</a>Quando si chiuderà il cielo e non ci sarà pioggia perché hanno peccato contro di te, se ti pregheranno in questo luogo, loderanno il tuo nome e si convertiranno dal loro peccato perché tu li avrai umiliati,</span> <span class="verse"><a name="27">27</a>tu ascolta dal cielo e perdona il peccato dei tuoi servi e del tuo popolo Israele, ai quali indicherai la strada buona su cui camminare, e concedi la pioggia alla terra, che hai dato in eredità al tuo popolo.</span> <span class="verse"><a name="28">28</a>Quando nella regione ci sarà carestia o peste, carbonchio o ruggine, invasione di cavallette o di bruchi, quando il nemico assedierà il tuo popolo nella sua terra o nelle sue città, quando scoppierà un`epidemia o un flagello qualsiasi,</span> <span class="verse"><a name="29">29</a>ogni preghiera e ogni supplica fatta da un individuo o da tutto il tuo popolo Israele, in seguito alla prova del castigo e del dolore, con le mani tese verso questo tempio,</span> <span class="verse"><a name="30">30</a>tu ascoltala dal cielo, luogo della tua dimora e perdona, rendendo a ciascuno secondo la sua condotta, tu che conosci il cuore di ognuno, poiché solo tu conosci il cuore dei figli dell`uomo.</span> <span class="verse"><a name="31">31</a>Fà sì che ti temano e camminino nelle tue vie per tutti i giorni della loro vita nel paese che hai dato ai nostri padri.</span> <span class="verse"><a name="32">32</a>Anche lo straniero, che non appartiene al tuo popolo Israele, se viene da un paese lontano a causa del tuo grande nome, della tua mano potente e del tuo braccio teso, a pregare in questo tempio,</span> <span class="verse"><a name="33">33</a>tu ascolta dal cielo, luogo della tua dimora, e soddisfa tutte le richieste dello straniero e tutti i popoli della terra conoscano il tuo nome, ti temano come il tuo popolo Israele e sappiano che il tuo nome è stato invocato su questo tempio, che io ho costruito.</span> <span class="verse"><a name="34">34</a>Quando il tuo popolo uscirà in guerra contro i suoi nemici, seguendo la via per la quale l`avrai indirizzato, se ti pregheranno rivolti verso questa città che ti sei scelta, e verso il tempio che ho costruito al tuo nome,</span> <span class="verse"><a name="35">35</a>ascolta dal cielo la loro preghiera e la loro supplica e rendi loro giustizia.</span> <span class="verse"><a name="36">36</a>Quando peccheranno contro di te - non c`è, infatti, nessuno senza peccato - e tu, adirato contro di loro, li consegnerai a un nemico e i loro conquistatori li deporteranno in un paese lontano o vicino,</span> <span class="verse"><a name="37">37</a>se, nel paese in cui saranno stati deportati, rientrando in se stessi, si convertiranno a te supplicandoti nel paese della loro prigionia dicendo: Abbiamo peccato, abbiamo agito da malvagi e da empi,</span> <span class="verse"><a name="38">38</a>se faranno ritorno a te con tutto il cuore e con tutta l`anima, nel paese della loro prigionia ove li avranno deportati e ti supplicheranno rivolti verso il paese che tu hai concesso ai loro padri, verso la città che ti sei scelta e verso il tempio che io ho costruito al tuo nome,</span> <span class="verse"><a name="39">39</a>tu ascolta dal cielo, luogo della tua dimora, la loro preghiera e la loro supplica e rendi loro giustizia. Perdona al tuo popolo che ha peccato contro di te.</span> <span class="verse"><a name="40">40</a>Ora, mio Dio, i tuoi occhi siano aperti e le tue orecchie attente alla preghiera innalzata in questo luogo.</span> <span class="verse"><a name="41">41</a>Ora, alzati, Signore Dio, vieni al luogo del tuo riposo, tu e l`arca tua potente. Siano i tuoi sacerdoti, Signore Dio, rivestiti di salvezza e i tuoi fedeli esultino nel benessere.</span> <span class="verse"><a name="42">42</a>Signore Dio, non rigettare il tuo consacrato; ricordati i favori fatti a Davide tuo servo".</span> </p></div</div></div></body></html>