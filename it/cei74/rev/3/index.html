<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/rev">Revelation</a> &gt <strong>Chapter 3</strong></div><p><span class="verse"><a name="1">1</a>All`angelo della Chiesa di Sardi scrivi:Così parla Colui che possiede i sette spiriti di Dio e le sette stelle: Conosco le tue opere; ti si crede vivo e invece sei morto.</span> <span class="verse"><a name="2">2</a>Svegliati e rinvigorisci ciò che rimane e sta per morire, perché non ho trovato le tue opere perfette davanti al mio Dio.</span> <span class="verse"><a name="3">3</a>Ricorda dunque come hai accolto la parola, osservala e ravvediti, perché se non sarai vigilante, verrò come un ladro senza che tu sappia in quale ora io verrò da te.</span> <span class="verse"><a name="4">4</a>Tuttavia a Sardi vi sono alcuni che non hanno macchiato le loro vesti; essi mi scorteranno in vesti bianche, perché ne sono degni.</span> <span class="verse"><a name="5">5</a>Il vincitore sarà dunque vestito di bianche vesti, non cancellerò il suo nome dal libro della vita, ma lo riconoscerò davanti al Padre mio e davanti ai suoi angeli.</span> <span class="verse"><a name="6">6</a>Chi ha orecchi, ascolti ciò che lo Spirito dice alle Chiese.</span> <span class="verse"><a name="7">7</a>All`angelo della Chiesa di Filadelfia scrivi: Così parla il Santo, il Verace, Colui che ha la chiave di Davide: quando egli apre nessuno chiude, e quando chiude nessuno apre.</span> <span class="verse"><a name="8">8</a>Conosco le tue opere. Ho aperto davanti a te una porta che nessuno può chiudere. Per quanto tu abbia poca forza, pure hai osservato la mia parola e non hai rinnegato il mio nome.</span> <span class="verse"><a name="9">9</a>Ebbene, ti faccio dono di alcuni della sinagoga di satana - di quelli che si dicono Giudei, ma mentiscono perché non lo sono -: li farò venire perché si prostrino ai tuoi piedi e sappiano che io ti ho amato.</span> <span class="verse"><a name="10">10</a>Poiché hai osservato con costanza la mia parola, anch`io ti preserverò nell`ora della tentazione che sta per venire sul mondo intero, per mettere alla prova gli abitanti della terra.</span> <span class="verse"><a name="11">11</a>Verrò presto. Tieni saldo quello che hai, perché nessuno ti tolga la corona.</span> <span class="verse"><a name="12">12</a>Il vincitore lo porrò come una colonna nel tempio del mio Dio e non ne uscirà mai più. Inciderò su di lui il nome del mio Dio e il nome della città del mio Dio, della nuova Gerusalemme che discende dal cielo, da presso il mio Dio, insieme con il mio nome nuovo.</span> <span class="verse"><a name="13">13</a>Chi ha orecchi, ascolti ciò che lo Spirito dice alle Chiese.</span> <span class="verse"><a name="14">14</a>All`angelo della Chiesa di Laodicèa scrivi: Così parla l`Amen, il Testimone fedele e verace, il Principio della creazione di Dio:</span> <span class="verse"><a name="15">15</a>Conosco le tue opere: tu non sei né freddo né caldo. Magari tu fossi freddo o caldo!</span> <span class="verse"><a name="16">16</a>Ma poiché sei tiepido, non sei cioè né freddo né caldo, sto per vomitarti dalla mia bocca.</span> <span class="verse"><a name="17">17</a>Tu dici: "Sono ricco, mi sono arricchito; non ho bisogno di nulla", ma non sai di essere un infelice, un miserabile, un povero, cieco e nudo.</span> <span class="verse"><a name="18">18</a>Ti consiglio di comperare da me oro purificato dal fuoco per diventare ricco, vesti bianche per coprirti e nascondere la vergognosa tua nudità e collirio per ungerti gli occhi e ricuperare la vista.</span> <span class="verse"><a name="19">19</a>Io tutti quelli che amo li rimprovero eli castigo. Mostrati dunque selante e ravvediti.</span> <span class="verse"><a name="20">20</a>Ecco, sto alla porta e busso. Se qualcuno ascolta la mia voce e mi apre la porta, io verrò da lui, cenerò con lui ed egli con me.</span> <span class="verse"><a name="21">21</a>Il vincitore lo farò sedere presso di me, sul mio trono, come io ho vinto e mi sono assiso presso il Padre mio sul suo trono.</span> <span class="verse"><a name="22">22</a>Chi ha orecchi, ascolti ciò che lo Spirito dice alle Chiese.</span> </p></div</div></div></body></html>