<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/rev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/rev">Revelation</a> &gt <strong>Chapter 2</strong></div><p><span class="verse"><a name="1">1</a>All`angelo della Chiesa di Efeso scrivi:Così parla Colui che tiene le sette stelle nella sua destra e cammina in mezzo ai sette candelabri d`oro:</span> <span class="verse"><a name="2">2</a>Conosco le tue opere, la tua fatica e la tua costanza, per cui non puoi sopportare i cattivi; li hai messi alla prova - quelli che si dicono apostoli e non lo sono - e li hai trovati bugiardi.</span> <span class="verse"><a name="3">3</a>Sei costante e hai molto sopportato per il mio nome, senza stancarti.</span> <span class="verse"><a name="4">4</a>Ho però da rimproverarti che hai abbandonato il tuo amore di un tempo.</span> <span class="verse"><a name="5">5</a>Ricorda dunque da dove sei caduto, ravvediti e compi le opere di prima. Se non ti ravvederai, verrò da te e rimuoverò il tuo candelabro dal suo posto.</span> <span class="verse"><a name="6">6</a>Tuttavia hai questo di buono, che detesti le opere dei Nicolaìti, che anch`io detesto.</span> <span class="verse"><a name="7">7</a>Chi ha orecchi, ascolti ciò che lo Spirito dice alle Chiese: Al vincitore darò da mangiare dell`albero della vita, che sta nel paradiso di Dio.</span> <span class="verse"><a name="8">8</a>All`angelo della Chiesa di Smirne scrivi: Così parla il Primo e l`Ultimo, che era morto ed è tornato alla vita:</span> <span class="verse"><a name="9">9</a>Conosco la tua tribolazione, la tua povertà - tuttavia sei ricco - e la calunnia da parte di quelli che si proclamano Giudei e non lo sono, ma appartengono alla sinagoga di satana.</span> <span class="verse"><a name="10">10</a>Non temere ciò che stai per soffrire: ecco, il diavolo sta per gettare alcuni di voi in carcere, per mettervi alla prova e avrete una tribolazione per dieci giorni. Sii fedele fino alla morte e ti darò la corona della vita.</span> <span class="verse"><a name="11">11</a>Chi ha orecchi, ascolti ciò che lo Spirito dice alle Chiese: Il vincitore non sarà colpito dalla seconda morte.</span> <span class="verse"><a name="12">12</a>All`angelo della Chiesa di Pèrgamo scrivi: Così parla Colui che ha la spada affilata a due tagli:</span> <span class="verse"><a name="13">13</a>So che abiti dove satana ha il suo trono; tuttavia tu tieni saldo il mio nome e non hai rinnegato la mia fede neppure al tempo in cui Antìpa, il mio fedele testimone, fu messo a morte nella vostra città, dimora di satana.</span> <span class="verse"><a name="14">14</a>Ma ho da rimproverarti alcune cose: hai presso di te seguaci della dottrina di Balaàm, il quale insegnava a Balak a provocare la caduta dei figli d`Israele, spingendoli a mangiare carni immolate agli idoli e ad abbandonarsi alla fornicazione.</span> <span class="verse"><a name="15">15</a>Così pure hai di quelli che seguono la dottrina dei Nicolaìti.</span> <span class="verse"><a name="16">16</a>Ravvediti dunque; altrimenti verrò presto da te e combatterò contro di loro con la spada della mia bocca.</span> <span class="verse"><a name="17">17</a>Chi ha orecchi, ascolti ciò che lo Spirito dice alle Chiese: Al vincitore darò la manna nascosta e una pietruzza bianca sulla quale sta scritto un nome nuovo, che nessuno conosce all`infuori di chi la riceve.</span> <span class="verse"><a name="18">18</a>All`angelo della Chiesa di Tiàtira scrivi: Così parla il Figlio di Dio, Colui che ha gli occhi fiammeggianti come fuoco e i piedi simili a bronzo splendente.</span> <span class="verse"><a name="19">19</a>Conosco le tue opere, la carità, la fede, il servizio e la costanza e so che le tue ultime opere sono migliori delle prime.</span> <span class="verse"><a name="20">20</a>Ma ho da rimproverarti che lasci fare a Iezabèle, la donna che si spaccia per profetessa e insegna e seduce i miei servi inducendoli a darsi alla fornicazione e a mangiare carni immolate agli idoli.</span> <span class="verse"><a name="21">21</a>Io le ho dato tempo per ravvedersi, ma essa non si vuol ravvedere dalla sua dissolutezza.</span> <span class="verse"><a name="22">22</a>Ebbene, io getterò lei in un letto di dolore e coloro che commettono adulterio con lei in una grande tribolazione, se non si ravvederanno dalle opere che ha loro insegnato.</span> <span class="verse"><a name="23">23</a>Colpirò a morte i suoi figli e tutte le Chiese sapranno che io sono Colui che scruta gli affetti e i pensieri degli uomini, e darò a ciascuno di voi secondo le proprie opere.</span> <span class="verse"><a name="24">24</a>A voi di Tiàtira invece che non seguite questa dottrina, che non avete conosciuto le profondità di satana - come le chiamano - non imporrò altri pesi;</span> <span class="verse"><a name="25">25</a>ma quello che possedete tenetelo saldo fino al mio ritorno.</span> <span class="verse"><a name="26">26</a>Al vincitore che persevera sino alla fine nelle mie opere, darò autorità sopra le nazioni;</span> <span class="verse"><a name="27">27</a>le pascolerà con bastone di ferro e le frantumerà come vasi di terracotta,</span> <span class="verse"><a name="28">28</a>con la stessa autorità che a me fu data dal Padre mio e darò a lui la stella del mattino.</span> <span class="verse"><a name="29">29</a>Chi ha orecchi, ascolti ciò che lo Spirito dice alle Chiese.</span> </p></div</div></div></body></html>