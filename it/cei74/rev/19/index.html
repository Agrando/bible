<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/rev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/rev">Revelation</a> &gt <strong>Chapter 19</strong></div><p><span class="verse"><a name="1">1</a>Dopo ciò, udii come una voce potente di una folla immensa nel cielo che diceva: "Alleluia! Salvezza, gloria e potenza sono del nostro Dio;</span> <span class="verse"><a name="2">2</a>perché veri e giusti sono i suoi giudizi, egli ha condannato la grande meretrice che corrompeva la terra con la sua prostituzione, vendicando su di lei il sangue dei suoi servi!".</span> <span class="verse"><a name="3">3</a>E per la seconda volta dissero: "Alleluia! Il suo fumo sale nei secoli dei secoli!".</span> <span class="verse"><a name="4">4</a>Allora i ventiquattro vegliardi e i quattro esseri viventi si prostrarono e adorarono Dio, seduto sul trono, dicendo: "Amen, alleluia".</span> <span class="verse"><a name="5">5</a>Partì dal trono una voce che diceva: "Lodate il nostro Dio, voi tutti, suoi servi, voi che lo temete, piccoli e grandi!".</span> <span class="verse"><a name="6">6</a>Udii poi come una voce di una immensa folla simile a fragore di grandi acque e a rombo di tuoni possenti, che gridavano: "Alleluia. Ha preso possesso del suo regno il Signore, il nostro Dio, l`Onnipotente.</span> <span class="verse"><a name="7">7</a>Rallegriamoci ed esultiamo, rendiamo a lui gloria, perché son giunte le nozze dell`Agnello; la sua sposa è pronta,</span> <span class="verse"><a name="8">8</a>le hanno dato una veste di lino puro splendente". La veste di lino sono le opere giuste dei santi.</span> <span class="verse"><a name="9">9</a>Allora l`angelo mi disse: "Scrivi: Beati gli invitati al banchetto delle nozze dell`Agnello!". Poi aggiunse: "Queste sono parole veraci di Dio".</span> <span class="verse"><a name="10">10</a>Allora mi prostrai ai suoi piedi per adorarlo, ma egli mi disse: "Non farlo! Io sono servo come te e i tuoi fratelli, che custodiscono la testimonianza di Gesù. E` Dio che devi adorare". La testimonianza di Gesù è lo spirito di profezia.</span> <span class="verse"><a name="11">11</a>Poi vidi il cielo aperto, ed ecco un cavallo bianco; colui che lo cavalcava si chiamava "Fedele" e "Verace": egli giudica e combatte con giustizia.</span> <span class="verse"><a name="12">12</a>I suoi occhi sono come una fiamma di fuoco, ha sul suo capo molti diademi; porta scritto un nome che nessuno conosce all`infuori di lui.</span> <span class="verse"><a name="13">13</a>E` avvolto in un mantello intriso di sangue e il suo nome è Verbo di Dio.</span> <span class="verse"><a name="14">14</a>Gli eserciti del cielo lo seguono su cavalli bianchi, vestiti di lino bianco e puro.</span> <span class="verse"><a name="15">15</a>Dalla bocca gli esce una spada affilata per colpire con essa le genti. Egli le governerà con scettro di ferro e pigerà nel tino il vino dell`ira furiosa del Dio onnipotente.</span> <span class="verse"><a name="16">16</a>Un nome porta scritto sul mantello e sul femore: Re dei re e Signore dei signori.</span> <span class="verse"><a name="17">17</a>Vidi poi un angelo, ritto sul sole, che gridava a gran voce a tutti gli uccelli che volano in mezzo al cielo:</span> <span class="verse"><a name="18">18</a>"Venite, radunatevi al grande banchetto di Dio. Mangiate le carni dei re, le carni dei capitani, le carni degli eroi, le carni dei cavalli e dei cavalieri e le carni di tutti gli uomini, liberi e schiavi, piccoli e grandi".</span> <span class="verse"><a name="19">19</a>Vidi allora la bestia e i re della terra con i loro eserciti radunati per muover guerra contro colui che era seduto sul cavallo e contro il suo esercito.</span> <span class="verse"><a name="20">20</a>Ma la bestia fu catturata e con essa il falso profeta che alla sua presenza aveva operato quei portenti con i quali aveva sedotto quanti avevan ricevuto il marchio della bestia e ne avevano adorato la statua. Ambedue furono gettati vivi nello stagno di fuoco, ardente di zolfo.</span> <span class="verse"><a name="21">21</a>Tutti gli altri furono uccisi dalla spada che usciva di bocca al Cavaliere; e tutti gli uccelli si saziarono delle loro carni.</span> </p></div</div></div></body></html>