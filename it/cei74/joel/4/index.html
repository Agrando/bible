<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/joel/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/joel">Joel</a> &gt <strong>Chapter 4</strong></div><p><span class="verse"><a name="1">1</a>Poichè, ecco, in quei giorni e in quel tempo, quando avrò fatto tornare i prigionieri di Giuda e Gerusalemme,</span> <span class="verse"><a name="2">2</a>riunirò tutte le nazioni e le farò scendere nella valle di Giòsafat, e là verrò a giudizio con loro per il mio popolo Israele, mia eredità, che essi hanno disperso fra le genti dividendosi poi la mia terra.</span> <span class="verse"><a name="3">3</a>Hanno tirato a sorte il mio popolo e hanno dato un fanciullo in cambio di una prostituta, han venduto una fanciulla in cambio di vino e hanno bevuto.</span> <span class="verse"><a name="4">4</a>Anche voi, Tiro e Sidòne, e voi tutte contrade della Filistea, che siete per me? Vorreste prendervi la rivincita e vendicarvi di me? Io ben presto farò ricadere sul vostro capo il male che avete fatto.</span> <span class="verse"><a name="5">5</a>Voi infatti avete rubato il mio oro e il mio argento, avete portato nei vostri templi i miei tesori preziosi;</span> <span class="verse"><a name="6">6</a>avete venduto ai Greci i figli di Giuda e i figli di Gerusalemme per mandarli lontano dalla loro patria.</span> <span class="verse"><a name="7">7</a>Ecco, io li richiamo dalle città, dal luogo dove voi li avete venduti e farò ricadere sulle vostre teste il male che avete fatto.</span> <span class="verse"><a name="8">8</a>Venderò i vostri figli e le vostre figlie per mezzo dei figli di Giuda, i quali li venderanno ai Sabei, un popolo lontano. Il Signore ha parlato.</span> <span class="verse"><a name="9">9</a>Proclamate questo fra le genti: chiamate alla guerra santa, incitate i prodi, vengano, salgano tutti i guerrieri.</span> <span class="verse"><a name="10">10</a>Con le vostre zappe fatevi spade e lance con le vostre falci; anche il più debole dica: io sono un guerriero!</span> <span class="verse"><a name="11">11</a>Svelte, venite, o genti tutte, dai dintorni e radunatevi là! Signore, fà scendere i tuoi prodi!</span> <span class="verse"><a name="12">12</a>Si affrettino e salgano le genti alla valle di Giòsafat, poichè lì siederò per giudicare tutte le genti all`intorno.</span> <span class="verse"><a name="13">13</a>Date mano alla falce, perchè la messe è matura; venite, pigiate, perchè il torchio è pieno e i tini traboccano... tanto grande è la loro malizia!</span> <span class="verse"><a name="14">14</a>Folle e folle nella Valle della decisione, poichè il giorno del Signore è vicino nella Valle della decisione.</span> <span class="verse"><a name="15">15</a>Il sole e la luna si oscurano e le stelle perdono lo splendore.</span> <span class="verse"><a name="16">16</a>Il Signore ruggisce da Sion e da Gerusalemme fa sentire la sua voce; tremano i cieli e la terra. Ma il Signore è un rifugio al suo popolo, una fortezza per gli Israeliti.</span> <span class="verse"><a name="17">17</a>Voi saprete che io sono il Signore vostro Dio che abito in Sion, mio monte santo e luogo santo sarà Gerusalemme; per essa non passeranno più gli stranieri.</span> <span class="verse"><a name="18">18</a>In quel giorno le montagne stilleranno vino nuovo e latte scorrerà per le colline; in tutti i ruscelli di Giuda scorreranno le acque. Una fonte zampillerà dalla casa del Signore e irrigherà la valle di Sittìm.</span> <span class="verse"><a name="19">19</a>L`Egitto diventerà una desolazione e l`Idumea un brullo deserto per la violenza contro i figli di Giuda, per il sangue innocente sparso nel loro paese,</span> <span class="verse"><a name="20">20</a>mentre Giuda sarà sempre abitato e Gerusalemme di generazione in generazione.</span> <span class="verse"><a name="21">21</a>Vendicherò il loro sangue, non lo lascerò impunito e il Signore dimorerà in Sion.</span> </p></div</div></div></body></html>