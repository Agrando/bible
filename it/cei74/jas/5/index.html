<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jas">James</a> &gt <strong>Chapter 5</strong></div><p><span class="verse"><a name="1">1</a>E ora a voi, ricchi: piangete e gridate per le sciagure che vi sovrastano!</span> <span class="verse"><a name="2">2</a>Le vostre ricchezze sono imputridite,</span> <span class="verse"><a name="3">3</a>le vostre vesti sono state divorate dalle tarme; il vostro oro e il vostro argento sono consumati dalla ruggine, la loro ruggine si leverà a testimonianza contro di voi e divorerà le vostre carni come un fuoco. Avete accumulato tesori per gli ultimi giorni!</span> <span class="verse"><a name="4">4</a>Ecco, il salario da voi defraudato ai lavoratori che hanno mietuto le vostre terre grida; e le proteste dei mietitori sono giunte alle orecchie del Signore degli eserciti.</span> <span class="verse"><a name="5">5</a>Avete gozzovigliato sulla terra e vi siete saziati di piaceri, vi siete ingrassati per il giorno della strage.</span> <span class="verse"><a name="6">6</a>Avete condannato e ucciso il giusto ed egli non può opporre resistenza.</span> <span class="verse"><a name="7">7</a>Siate dunque pazienti, fratelli, fino alla venuta del Signore. Guardate l`agricoltore: egli aspetta pazientemente il prezioso frutto della terra finché abbia ricevuto le piogge d`autunno e le piogge di primavera.</span> <span class="verse"><a name="8">8</a>Siate pazienti anche voi, rinfrancate i vostri cuori, perché la venuta del Signore è vicina.</span> <span class="verse"><a name="9">9</a>Non lamentatevi, fratelli, gli uni degli altri, per non essere giudicati; ecco, il giudice è alle porte.</span> <span class="verse"><a name="10">10</a>Prendete, o fratelli, a modello di sopportazione e di pazienza i profeti che parlano nel nome del Signore.</span> <span class="verse"><a name="11">11</a>Ecco, noi chiamiamo beati quelli che hanno sopportato con pazienza. Avete udito parlare della pazienza di Giobbe e conoscete la sorte finale che gli riserbò il Signore, perché il Signore è ricco di misericordia e di compassione.</span> <span class="verse"><a name="12">12</a>Soprattutto, fratelli miei, non giurate, né per il cielo, né per la terra, né per qualsiasi altra cosa; ma il vostro "sì" sia sì, e il vostro "no" no, per non incorrere nella condanna.</span> <span class="verse"><a name="13">13</a>Chi tra voi è nel dolore, preghi; chi è nella gioia, salmeggi.</span> <span class="verse"><a name="14">14</a>Chi è malato, chiami a sé i presbiteri della Chiesa e preghino su di lui, dopo averlo unto con olio, nel nome del Signore.</span> <span class="verse"><a name="15">15</a>E la preghiera fatta con fede salverà il malato: il Signore lo rialzerà e se ha commesso peccati, gli saranno perdonati.</span> <span class="verse"><a name="16">16</a>Confessate perciò i vostri peccati gli uni agli altri e pregate gli uni per gli altri per essere guariti. Molto vale la preghiera del giusto fatta con insistenza.</span> <span class="verse"><a name="17">17</a>Elia era un uomo della nostra stessa natura: pregò intensamente che non piovesse e non piovve sulla terra per tre anni e sei mesi.</span> <span class="verse"><a name="18">18</a>Poi pregò di nuovo e il cielo diede la pioggia e la terra produsse il suo frutto.</span> <span class="verse"><a name="19">19</a>Fratelli miei, se uno di voi si allontana dalla verità e un altro ve lo riconduce,</span> <span class="verse"><a name="20">20</a>costui sappia che chi riconduce un peccatore dalla sua via di errore, salverà la sua anima dalla morte e coprirà una moltitudine di peccati.</span> </p></div</div></div></body></html>