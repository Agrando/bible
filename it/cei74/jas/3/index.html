<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jas">James</a> &gt <strong>Chapter 3</strong></div><p><span class="verse"><a name="1">1</a>Fratelli miei, non vi fate maestri in molti, sapendo che noi riceveremo un giudizio più severo,</span> <span class="verse"><a name="2">2</a>poiché tutti quanti manchiamo in molte cose. Se uno non manca nel parlare, è un uomo perfetto, capace di tenere a freno anche tutto il corpo.</span> <span class="verse"><a name="3">3</a>Quando mettiamo il morso in bocca ai cavalli perché ci obbediscano, possiamo dirigere anche tutto il loro corpo.</span> <span class="verse"><a name="4">4</a>Ecco, anche le navi, benché siano così grandi e vengano spinte da venti gagliardi, sono guidate da un piccolissimo timone dovunque vuole chi le manovra.</span> <span class="verse"><a name="5">5</a>Così anche la lingua: è un piccolo membro e può vantarsi di grandi cose. Vedete un piccolo fuoco quale grande foresta può incendiare!</span> <span class="verse"><a name="6">6</a>Anche la lingua è un fuoco, è il mondo dell`iniquità, vive inserita nelle nostre membra e contamina tutto il corpo e incendia il corso della vita, traendo la sua fiamma dalla Geenna.</span> <span class="verse"><a name="7">7</a>Infatti ogni sorta di bestie e di uccelli, di rettili e di esseri marini sono domati e sono stati domati dalla razza umana,</span> <span class="verse"><a name="8">8</a>ma la lingua nessun uomo la può domare: è un male ribelle, è piena di veleno mortale.</span> <span class="verse"><a name="9">9</a>Con essa benediciamo il Signore e Padre e con essa malediciamo gli uomini fatti a somiglianza di Dio.</span> <span class="verse"><a name="10">10</a>E` dalla stessa bocca che esce benedizione e maledizione. Non dev`essere così, fratelli miei!</span> <span class="verse"><a name="11">11</a>Forse la sorgente può far sgorgare dallo stesso getto acqua dolce e amara?</span> <span class="verse"><a name="12">12</a>Può forse, miei fratelli, un fico produrre olive o una vite produrre fichi? Neppure una sorgente salata può produrre acqua dolce.</span> <span class="verse"><a name="13">13</a>Chi è saggio e accorto tra voi? Mostri con la buona condotta le sue opere ispirate a saggia mitezza.</span> <span class="verse"><a name="14">14</a>Ma se avete nel vostro cuore gelosia amara e spirito di contesa, non vantatevi e non mentite contro la verità.</span> <span class="verse"><a name="15">15</a>Non è questa la sapienza che viene dall`alto: è terrena, carnale, diabolica;</span> <span class="verse"><a name="16">16</a>poiché dove c`è gelosia e spirito di contesa, c`è disordine e ogni sorta di cattive azioni.</span> <span class="verse"><a name="17">17</a>La sapienza che viene dall`alto invece è anzitutto pura; poi pacifica, mite, arrendevole, piena di misericordia e di buoni frutti, senza parzialità, senza ipocrisia.</span> <span class="verse"><a name="18">18</a>Un frutto di giustizia viene seminato nella pace per coloro che fanno opera di pace.</span> </p></div</div></div></body></html>