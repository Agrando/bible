<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/jas">James</a> &gt <strong>Chapter 4</strong></div><p><span class="verse"><a name="1">1</a>Da che cosa derivano le guerre e le liti che sono in mezzo a voi? Non vengono forse dalle vostre passioni che combattono nelle vostre membra?</span> <span class="verse"><a name="2">2</a>Bramate e non riuscite a possedere e uccidete; invidiate e non riuscite ad ottenere, combattete e fate guerra! Non avete perché non chiedete;</span> <span class="verse"><a name="3">3</a>chiedete e non ottenete perché chiedete male, per spendere per i vostri piaceri.</span> <span class="verse"><a name="4">4</a>Gente infedele! Non sapete che amare il mondo è odiare Dio? Chi dunque vuole essere amico del mondo si rende nemico di Dio.</span> <span class="verse"><a name="5">5</a>O forse pensate che la Scrittura dichiari invano: fino alla gelosia ci ama lo Spirito che egli ha fatto abitare in noi?</span> <span class="verse"><a name="6">6</a>Ci dá anzi una grazia più grande; per questo dice: Dio resiste ai superbi; agli umili invece dá la sua grazia.</span> <span class="verse"><a name="7">7</a>Sottomettetevi dunque a Dio; resistete al diavolo, ed egli fuggirà da voi.</span> <span class="verse"><a name="8">8</a>Avvicinatevi a Dio ed egli si avvicinerà a voi. Purificate le vostre mani, o peccatori, e santificate i vostri cuori, o irresoluti.</span> <span class="verse"><a name="9">9</a>Gemete sulla vostra miseria, fate lutto e piangete; il vostro riso si muti in lutto e la vostra allegria in tristezza.</span> <span class="verse"><a name="10">10</a>Umiliatevi davanti al Signore ed egli vi esalterà.</span> <span class="verse"><a name="11">11</a>Non sparlate gli uni degli altri, fratelli. Chi sparla del fratello o giudica il fratello, parla contro la legge e giudica la legge. E se tu giudichi la legge non sei più uno che osserva la legge, ma uno che la giudica.</span> <span class="verse"><a name="12">12</a>Ora, uno solo è legislatore e giudice, Colui che può salvare e rovinare; ma chi sei tu che ti fai giudice del tuo prossimo?</span> <span class="verse"><a name="13">13</a>E ora a voi, che dite: "Oggi o domani andremo nella tal città e vi passeremo un anno e faremo affari e guadagni",</span> <span class="verse"><a name="14">14</a>mentre non sapete cosa sarà domani! Ma che è mai la vostra vita? Siete come vapore che appare per un istante e poi scompare.</span> <span class="verse"><a name="15">15</a>Dovreste dire invece: Se il Signore vorrà, vivremo e faremo questo o quello.</span> <span class="verse"><a name="16">16</a>Ora invece vi vantate nella vostra arroganza; ogni vanto di questo genere è iniquo.</span> <span class="verse"><a name="17">17</a>Chi dunque sa fare il bene e non lo compie, commette peccato.</span> </p></div</div></div></body></html>