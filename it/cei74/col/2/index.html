<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/col">Colossians</a> &gt <strong>Chapter 2</strong></div><p><span class="verse"><a name="1">1</a>Voglio infatti che sappiate quale dura lotta io devo sostenere per voi, per quelli di Laodicèa e per tutti coloro che non mi hanno mai visto di persona,</span> <span class="verse"><a name="2">2</a>perché i loro cuori vengano consolati e così, strettamente congiunti nell`amore, essi acquistino in tutta la sua ricchezza la piena intelligenza, e giungano a penetrare nella perfetta conoscenza del mistero di Dio, cioè Cristo,</span> <span class="verse"><a name="3">3</a>nel quale sono nascosti tutti i tesori della sapienza e della scienza.</span> <span class="verse"><a name="4">4</a>Dico questo perché nessuno vi inganni con argomenti seducenti,</span> <span class="verse"><a name="5">5</a>perché, anche se sono lontano con il corpo, sono tra voi con lo spirito e gioisco al vedere la vostra condotta ordinata e la saldezza della vostra fede in Cristo.</span> <span class="verse"><a name="6">6</a>Camminate dunque nel Signore Gesù Cristo, come l`avete ricevuto,</span> <span class="verse"><a name="7">7</a>ben radicati e fondati in lui, saldi nella fede come vi è stato insegnato, abbondando nell`azione di grazie.</span> <span class="verse"><a name="8">8</a>Badate che nessuno vi inganni con la sua filosofia e con vuoti raggiri ispirati alla tradizione umana, secondo gli elementi del mondo e non secondo Cristo.</span> <span class="verse"><a name="9">9</a>E` in Cristo che abita corporalmente tutta la pienezza della divinità,</span> <span class="verse"><a name="10">10</a>e voi avete in lui parte alla sua pienezza, di lui cioè che è il capo di ogni Principato e di ogni Potestà.</span> <span class="verse"><a name="11">11</a>In lui voi siete stati anche circoncisi, di una circoncisione però non fatta da mano di uomo, mediante la spogliazione del nostro corpo di carne, ma della vera circoncisione di Cristo.</span> <span class="verse"><a name="12">12</a>Con lui infatti siete stati sepolti insieme nel battesimo, in lui siete anche stati insieme risuscitati per la fede nella potenza di Dio, che lo ha risuscitato dai morti.</span> <span class="verse"><a name="13">13</a>Con lui Dio ha dato vita anche a voi, che eravate morti per i vostri peccati e per l`incirconcisione della vostra carne, perdonandoci tutti i peccati,</span> <span class="verse"><a name="14">14</a>annullando il documento scritto del nostro debito, le cui condizioni ci erano sfavorevoli. Egli lo ha tolto di mezzo inchiodandolo alla croce;</span> <span class="verse"><a name="15">15</a>avendo privato della loro forza i Principati e le Potestà ne ha fatto pubblico spettacolo dietro al corteo trionfale di Cristo.</span> <span class="verse"><a name="16">16</a>Nessuno dunque vi condanni più in fatto di cibo o di bevanda, o riguardo a feste, a noviluni e a sabati:</span> <span class="verse"><a name="17">17</a>tutte cose queste che sono ombra delle future; ma la realtà invece è Cristo!</span> <span class="verse"><a name="18">18</a>Nessuno v`impedisca di conseguire il premio, compiacendosi in pratiche di poco conto e nella venerazione degli angeli, seguendo le proprie pretese visioni, gonfio di vano orgoglio nella sua mente carnale,</span> <span class="verse"><a name="19">19</a>senza essere stretto invece al capo, dal quale tutto il corpo riceve sostentamento e coesione per mezzo di giunture e legami, realizzando così la crescita secondo il volere di Dio.</span> <span class="verse"><a name="20">20</a>Se pertanto siete morti con Cristo agli elementi del mondo, perché lasciarvi imporre, come se viveste ancora nel mondo, dei precetti quali</span> <span class="verse"><a name="21">21</a>"Non prendere, non gustare, non toccare"?</span> <span class="verse"><a name="22">22</a>Tutte cose destinate a scomparire con l`uso: sono infatti prescrizioni e insegnamenti di uomini!</span> <span class="verse"><a name="23">23</a>Queste cose hanno una parvenza di sapienza, con la loro affettata religiosità e umiltà e austerità riguardo al corpo, ma in realtà non servono che per soddisfare la carne.</span> </p></div</div></div></body></html>