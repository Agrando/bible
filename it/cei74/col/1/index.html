<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/col">Colossians</a> &gt <strong>Chapter 1</strong></div><p><span class="verse"><a name="1">1</a>Paolo, apostolo di Cristo Gesù per volontà di Dio, e il fratello Timòteo,</span> <span class="verse"><a name="2">2</a>ai santi e fedeli fratelli in Cristo che dimorano in Colossi grazia a voi e pace da Dio, Padre nostro!</span> <span class="verse"><a name="3">3</a>Noi rendiamo continuamente grazie a Dio, Padre del Signore nostro Gesù Cristo, nelle nostre preghiere per voi,</span> <span class="verse"><a name="4">4</a>per le notizie ricevute circa la vostra fede in Cristo Gesù, e la carità che avete verso tutti i santi,</span> <span class="verse"><a name="5">5</a>in vista della speranza che vi attende nei cieli. Di questa speranza voi avete già udito l`annunzio dalla parola di verità del vangelo</span> <span class="verse"><a name="6">6</a>il quale è giunto a voi, come pure in tutto il mondo fruttifica e si sviluppa; così anche fra voi dal giorno in cui avete ascoltato e conosciuto la grazia di Dio nella verità,</span> <span class="verse"><a name="7">7</a>che avete appresa da Epafra, nostro caro compagno nel ministero; egli ci supplisce come un fedele ministro di Cristo,</span> <span class="verse"><a name="8">8</a>e ci ha pure manifestato il vostro amore nello Spirito.</span> <span class="verse"><a name="9">9</a>Perciò anche noi, da quando abbiamo saputo vostre notizie, non cessiamo di pregare per voi, e di chiedere che abbiate una piena conoscenza della sua volontà con ogni sapienza e intelligenza spirituale,</span> <span class="verse"><a name="10">10</a>perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio;</span> <span class="verse"><a name="11">11</a>rafforzandovi con ogni energia secondo la sua gloriosa potenza, per poter essere forti e pazienti in tutto;</span> <span class="verse"><a name="12">12</a>ringraziando con gioia il Padre che ci ha messi in grado di partecipare alla sorte dei santi nella luce.</span> <span class="verse"><a name="13">13</a>E` lui infatti che ci ha liberati dal potere delle tenebre e ci ha trasferiti nel regno del suo Figlio diletto,</span> <span class="verse"><a name="14">14</a>per opera del quale abbiamo la redenzione, la remissione dei peccati.</span> <span class="verse"><a name="15">15</a>Egli è immagine del Dio invisibile, generato prima di ogni creatura;</span> <span class="verse"><a name="16">16</a>poiché per mezzo di lui sono state create tutte le cose, quelle nei cieli e quelle sulla terra, quelle visibili e quelle invisibili: Troni, Dominazioni, Principati e Potestà. Tutte le cose sono state create per mezzo di lui e in vista di lui.</span> <span class="verse"><a name="17">17</a>Egli è prima di tutte le cose e tutte sussistono in lui.</span> <span class="verse"><a name="18">18</a>Egli è anche il capo del corpo, cioè della Chiesa; il principio, il primogenito di coloro che risuscitano dai morti, per ottenere il primato su tutte le cose.</span> <span class="verse"><a name="19">19</a>Perché piacque a Dio di fare abitare in lui ogni pienezza</span> <span class="verse"><a name="20">20</a>e per mezzo di lui riconciliare a sé tutte le cose, rappacificando con il sangue della sua croce, cioè per mezzo di lui, le cose che stanno sulla terra e quelle nei cieli.</span> <span class="verse"><a name="21">21</a>E anche voi, che un tempo eravate stranieri e nemici con la mente intenta alle opere cattive che facevate,</span> <span class="verse"><a name="22">22</a>ora egli vi ha riconciliati per mezzo della morte del suo corpo di carne, per presentarvi santi, immacolati e irreprensibili al suo cospetto:</span> <span class="verse"><a name="23">23</a>purché restiate fondati e fermi nella fede e non vi lasciate allontanare dalla speranza promessa nel vangelo che avete ascoltato, il quale è stato annunziato ad ogni creatura sotto il cielo e di cui io, Paolo, sono diventato ministro.</span> <span class="verse"><a name="24">24</a>Perciò sono lieto delle sofferenze che sopporto per voi e completo nella mia carne quello che manca ai patimenti di Cristo, a favore del suo corpo che è la Chiesa.</span> <span class="verse"><a name="25">25</a>Di essa sono diventato ministro, secondo la missione affidatami da Dio presso di voi: di realizzare la sua parola,</span> <span class="verse"><a name="26">26</a>cioè il mistero nascosto da secoli e da generazioni, ma ora manifestato ai suoi santi,</span> <span class="verse"><a name="27">27</a>ai quali Dio volle far conoscere la gloriosa ricchezza di questo mistero in mezzo ai pagani, cioè Cristo in voi, speranza della gloria.</span> <span class="verse"><a name="28">28</a>E` lui infatti che noi annunziamo, ammonendo e istruendo ogni uomo con ogni sapienza, per rendere ciascuno perfetto in Cristo.</span> <span class="verse"><a name="29">29</a>Per questo mi affatico e lotto, con la forza che viene da lui e che agisce in me con potenza.</span> </p></div</div></div></body></html>