<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 30</strong></div><p><span class="verse"><a name="1">1</a>Mosè riferì agli Israeliti quanto il Signore gli aveva ordinato.</span> <span class="verse"><a name="2">2</a>Mosè disse ai capi delle tribù degli Israeliti: "Questo il Signore ha ordinato:</span> <span class="verse"><a name="3">3</a>Quando uno avrà fatto un voto al Signore o si sarà obbligato con giuramento ad una astensione, non violi la sua parola, ma dia esecuzione a quanto ha promesso con la bocca.</span> <span class="verse"><a name="4">4</a>Quando una donna avrà fatto un voto al Signore e si sarà obbligata ad una astensione, mentre è ancora in casa del padre, durante la sua giovinezza,</span> <span class="verse"><a name="5">5</a>se il padre, avuta conoscenza del voto di lei e dell`astensione alla quale si è obbligata, non dice nulla, tutti i voti di lei saranno validi e saranno valide tutte le astensioni alle quali si sarà obbligata.</span> <span class="verse"><a name="6">6</a>Ma se il padre, quando ne viene a conoscenza, le fa opposizione, tutti i voti di lei e tutte le astensioni alle quali si sarà obbligata, non saranno validi; il Signore la perdonerà, perché il padre le ha fatto opposizione.</span> <span class="verse"><a name="7">7</a>Se si marita quando è legata da voti o da un obbligo di astensione assunto alla leggera con le labbra,</span> <span class="verse"><a name="8">8</a>se il marito ne ha conoscenza e quando viene a conoscenza non dice nulla, i voti di lei saranno validi e saranno validi gli obblighi di astensione da lei assunti.</span> <span class="verse"><a name="9">9</a>Ma se il marito, quando ne viene a conoscenza, le fa opposizione, egli annullerà il voto che essa ha fatto e l`obbligo di astensione che essa si è assunta alla leggera; il Signore la perdonerà.</span> <span class="verse"><a name="10">10</a>Ma il voto di una vedova o di una donna ripudiata, qualunque sia l`obbligo che si è assunto, rimarrà valido.</span> <span class="verse"><a name="11">11</a>Se una donna nella casa del marito farà voti o si obbligherà con giuramento ad una astensione</span> <span class="verse"><a name="12">12</a>e il marito ne avrà conoscenza, se il marito non dice nulla e non le fa opposizione, tutti i voti di lei saranno validi e saranno validi tutti gli obblighi di astensione da lei assunti.</span> <span class="verse"><a name="13">13</a>Ma se il marito, quando ne viene a conoscenza, li annulla, quanto le sarà uscito dalle labbra, voti od obblighi di astensione, non sarà valido; il marito lo ha annullato; il Signore la perdonerà.</span> <span class="verse"><a name="14">14</a>Il marito può ratificare e il marito può annullare qualunque voto e qualunque giuramento, per il quale essa sia obbligata a mortificarsi.</span> <span class="verse"><a name="15">15</a>Ma se il marito, da un giorno all`altro, non dice nulla in proposito, egli ratifica così tutti i voti di lei e tutti gli obblighi di astensione da lei assunti; li ratifica perché non ha detto nulla a questo proposito quando ne ha avuto conoscenza.</span> <span class="verse"><a name="16">16</a>Ma se li annulla qualche tempo dopo averne avuto conoscenza, porterà il peso della colpa della moglie".</span> <span class="verse"><a name="17">17</a>Queste sono le leggi che il Signore prescrisse a Mosè riguardo al marito e alla moglie, al padre e alla figlia, quando questa è ancora fanciulla, in casa del padre.</span> </p></div</div></div></body></html>