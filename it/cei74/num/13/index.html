<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 13</strong></div><p><span class="verse"><a name="1">1</a>Il Signore disse a Mosè:</span> <span class="verse"><a name="2">2</a>"Manda uomini a esplorare il paese di Canaan che sto per dare agli Israeliti. Mandate un uomo per ogni tribù dei loro padri; siano tutti dei loro capi".</span> <span class="verse"><a name="3">3</a>Mosè li mandò dal deserto di Paran, secondo il comando del Signore; quegli uomini erano tutti capi degli Israeliti.</span> <span class="verse"><a name="4">4</a>Questi erano i loro nomi: per la tribù di Ruben, Sammua figlio di Zaccur;</span> <span class="verse"><a name="5">5</a>per la tribù di Simeone, Safat figlio di Cori;</span> <span class="verse"><a name="6">6</a>per la tribù di Giuda, Caleb figlio di Iefunne;</span> <span class="verse"><a name="7">7</a>per la tribù di Issacar, Igheal figlio di Giuseppe; per la tribù di E`fraim,</span> <span class="verse"><a name="8">8</a>Osea figlio di Nun;</span> <span class="verse"><a name="9">9</a>per la tribù di Beniamino, Palti figlio di Rafu;</span> <span class="verse"><a name="10">10</a>per la tribù di Zàbulon, Gaddiel figlio di Sodi;</span> <span class="verse"><a name="11">11</a>per la tribù di Giuseppe, cioè per la tribù di Manàsse, Gaddi figlio di Susi;</span> <span class="verse"><a name="12">12</a>per la tribù di Dan, Ammiel figlio di Ghemalli;</span> <span class="verse"><a name="13">13</a>per la tribù di Aser, Setur figlio di Michele;</span> <span class="verse"><a name="14">14</a>per la tribù di Neftali, Nacbi figlio di Vofsi;</span> <span class="verse"><a name="15">15</a>per la tribù di Gad, Gheuel figlio di Machi.</span> <span class="verse"><a name="16">16</a>Questi sono i nomi degli uomini che Mosè mandò a esplorare il paese. Mosè diede ad Osea, figlio di Nun, il nome di Giosuè.</span> <span class="verse"><a name="17">17</a>Mosè dunque li mandò a esplorare il paese di Canaan e disse loro: "Salite attraverso il Negheb; poi salirete alla regione montana</span> <span class="verse"><a name="18">18</a>e osserverete che paese sia, che popolo l`abiti, se forte o debole, se poco o molto numeroso;</span> <span class="verse"><a name="19">19</a>come sia la regione che esso abita, se buona o cattiva, e come siano le città dove abita, se siano accampamenti o luoghi fortificati;</span> <span class="verse"><a name="20">20</a>come sia il terreno, se fertile o sterile, se vi siano alberi o no. Siate coraggiosi e portate frutti del paese". Era il tempo in cui cominciava a maturare l`uva.</span> <span class="verse"><a name="21">21</a>Quelli dunque salirono ed esplorarono il paese dal deserto di Sin, fino a Recob, in direzione di Amat.</span> <span class="verse"><a name="22">22</a>Salirono attraverso il Negheb e andarono fino a Ebron, dove erano Achiman, Sesai e Talmai, figli di Anak. Ora Ebron era stata edificata sette anni prima di Tanis in Egitto.</span> <span class="verse"><a name="23">23</a>Giunsero fino alla valle di Escol, dove tagliarono un tralcio con un grappolo d`uva, che portarono in due con una stanga, e presero anche melagrane e fichi.</span> <span class="verse"><a name="24">24</a>Quel luogo fu chiamato valle di Escol a causa del grappolo d`uva che gli Israeliti vi tagliarono.</span> <span class="verse"><a name="25">25</a>Alla fine di quaranta giorni tornarono dall`esplorazione del paese</span> <span class="verse"><a name="26">26</a>e andarono a trovare Mosè e Aronne e tutta la comunità degli Israeliti nel deserto di Paran, a Kades; riferirono ogni cosa a loro e a tutta la comunità e mostrarono loro i frutti del paese.</span> <span class="verse"><a name="27">27</a>Raccontarono: "Noi siamo arrivati nel paese dove tu ci avevi mandato ed è davvero un paese dove scorre latte e miele; ecco i suoi frutti.</span> <span class="verse"><a name="28">28</a>Ma il popolo che abita il paese è potente, le città sono fortificate e immense e vi abbiamo anche visto i figli di Anak.</span> <span class="verse"><a name="29">29</a>Gli Amaleciti abitano la regione del Negheb; gli Hittiti, i Gebusei e gli Amorrei le montagne; i Cananei abitano presso il mare e lungo la riva del Giordano".</span> <span class="verse"><a name="30">30</a>Caleb calmò il popolo che mormorava contro Mosè e disse: "Andiamo presto e conquistiamo il paese, perché certo possiamo riuscirvi".</span> <span class="verse"><a name="31">31</a>Ma gli uomini che vi erano andati con lui dissero: "Noi non saremo capaci di andare contro questo popolo, perché è più forte di noi".</span> <span class="verse"><a name="32">32</a>Screditarono presso gli Israeliti il paese che avevano esplorato, dicendo: "Il paese che abbiamo attraversato per esplorarlo è un paese che divora i suoi abitanti; tutta la gente che vi abbiamo notata è gente di alta statura;</span> <span class="verse"><a name="33">33</a>vi abbiamo visto i giganti, figli di Anak, della razza dei giganti, di fronte ai quali ci sembrava di essere come locuste e così dovevamo sembrare a loro".</span> </p></div</div></div></body></html>