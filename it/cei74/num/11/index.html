<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 11</strong></div><p><span class="verse"><a name="1">1</a>Ora il popolo cominciò a lamentarsi malamente agli orecchi del Signore. Li udì il Signore e il suo sdegno si accese e il fuoco del Signore divampò in mezzo a loro e divorò l`estremità dell`accampamento.</span> <span class="verse"><a name="2">2</a>Il popolo gridò a Mosè; Mosè pregò il Signore e il fuoco si spense.</span> <span class="verse"><a name="3">3</a>Quel luogo fu chiamato Tabera, perché il fuoco del Signore era divampato in mezzo a loro.</span> <span class="verse"><a name="4">4</a>La gente raccogliticcia, che era tra il popolo, fu presa da bramosia; anche gli Israeliti ripresero a lamentarsi e a dire: "Chi ci potrà dare carne da mangiare?</span> <span class="verse"><a name="5">5</a>Ci ricordiamo dei pesci che mangiavamo in Egitto gratuitamente, dei cocomeri, dei meloni, dei porri, delle cipolle e dell`aglio.</span> <span class="verse"><a name="6">6</a>Ora la nostra vita inaridisce; non c`è più nulla, i nostri occhi non vedono altro che questa manna".</span> <span class="verse"><a name="7">7</a>Ora la manna era simile al seme del coriandolo e aveva l`aspetto della resina odorosa.</span> <span class="verse"><a name="8">8</a>Il popolo andava attorno a raccoglierla; poi la riduceva in farina con la macina o la pestava nel mortaio, la faceva cuocere nelle pentole o ne faceva focacce; aveva il sapore di pasta all`olio.</span> <span class="verse"><a name="9">9</a>Quando di notte cadeva la rugiada sul campo, cadeva anche la manna.</span> <span class="verse"><a name="10">10</a>Mosè udì il popolo che si lamentava in tutte le famiglie, ognuno all`ingresso della propria tenda; lo sdegno del Signore divampò e la cosa dispiacque anche a Mosè.</span> <span class="verse"><a name="11">11</a>Mosè disse al Signore: "Perché hai trattato così male il tuo servo? Perché non ho trovato grazia ai tuoi occhi, tanto che tu mi hai messo addosso il carico di tutto questo popolo?</span> <span class="verse"><a name="12">12</a>L`ho forse concepito io tutto questo popolo? O l`ho forse messo al mondo io perché tu mi dica: Pòrtatelo in grembo, come la balia porta il bambino lattante, fino al paese che tu hai promesso con giuramento ai suoi padri?</span> <span class="verse"><a name="13">13</a>Da dove prenderei la carne da dare a tutto questo popolo? Perché si lamenta dietro a me, dicendo: Dacci da mangiare carne!</span> <span class="verse"><a name="14">14</a>Io non posso da solo portare il peso di tutto questo popolo; è un peso troppo grave per me.</span> <span class="verse"><a name="15">15</a>Se mi devi trattare così, fammi morire piuttosto, fammi morire, se ho trovato grazia ai tuoi occhi; io non veda più la mia sventura!".</span> <span class="verse"><a name="16">16</a>Il Signore disse a Mosè: "Radunami settanta uomini tra gli anziani d`Israele, conosciuti da te come anziani del popolo e come loro scribi; conducili alla tenda del convegno; vi si presentino con te.</span> <span class="verse"><a name="17">17</a>Io scenderò e parlerò in quel luogo con te; prenderò lo spirito che è su di te per metterlo su di loro, perché portino con te il carico del popolo e tu non lo porti più da solo.</span> <span class="verse"><a name="18">18</a>Dirai al popolo: Santificatevi per domani e mangerete carne, perché avete pianto agli orecchi del Signore, dicendo: Chi ci farà mangiare carne? Stavamo così bene in Egitto! Ebbene il Signore vi darà carne e voi ne mangerete.</span> <span class="verse"><a name="19">19</a>Ne mangerete non per un giorno, non per due giorni, non per cinque giorni, non per dieci giorni, non per venti giorni,</span> <span class="verse"><a name="20">20</a>ma per un mese intero, finché vi esca dalle narici e vi venga a noia, perché avete respinto il Signore che è in mezzo a voi e avete pianto davanti a lui, dicendo: Perché siamo usciti dall`Egitto?".</span> <span class="verse"><a name="21">21</a>Mosè disse: "Questo popolo, in mezzo al quale mi trovo, conta seicentomila adulti e tu dici: Io darò loro la carne e ne mangeranno per un mese intero!</span> <span class="verse"><a name="22">22</a>Si possono uccidere per loro greggi e armenti in modo che ne abbiano abbastanza? O si radunerà per loro tutto il pesce del mare in modo che ne abbiano abbastanza?".</span> <span class="verse"><a name="23">23</a>Il Signore rispose a Mosè: "Il braccio del Signore è forse raccorciato? Ora vedrai se la parola che ti ho detta si realizzerà o no".</span> <span class="verse"><a name="24">24</a>Mosè dunque uscì e riferì al popolo le parole del Signore; radunò settanta uomini tra gli anziani del popolo e li pose intorno alla tenda del convegno.</span> <span class="verse"><a name="25">25</a>Allora il Signore scese nella nube e gli parlò: prese lo spirito che era su di lui e lo infuse sui settanta anziani: quando lo spirito si fu posato su di essi, quelli profetizzarono, ma non lo fecero più in seguito.</span> <span class="verse"><a name="26">26</a>Intanto, due uomini, uno chiamato Eldad e l`altro Medad, erano rimasti nell`accampamento e lo spirito si posò su di essi; erano fra gli iscritti ma non erano usciti per andare alla tenda; si misero a profetizzare nell`accampamento.</span> <span class="verse"><a name="27">27</a>Un giovane corse a riferire la cosa a Mosè e disse: "Eldad e Medad profetizzano nell`accampamento".</span> <span class="verse"><a name="28">28</a>Allora Giosuè, figlio di Nun, che dalla sua giovinezza era al servizio di Mosè, disse: "Mosè, signor mio, impediscili!".</span> <span class="verse"><a name="29">29</a>Ma Mosè gli rispose: "Sei tu geloso per me? Fossero tutti profeti nel popolo del Signore e volesse il Signore dare loro il suo spirito!".</span> <span class="verse"><a name="30">30</a>Mosè si ritirò nell`accampamento, insieme con gli anziani d`Israele.</span> <span class="verse"><a name="31">31</a>Intanto si era alzato un vento, per ordine del Signore, e portò quaglie dalla parte del mare e le fece cadere presso l`accampamento sulla distesa di circa una giornata di cammino da un lato e una giornata di cammino dall`altro, intorno all`accampamento e a un`altezza di circa due cubiti sulla superficie del suolo.</span> <span class="verse"><a name="32">32</a>Il popolo si alzò e tutto quel giorno e tutta la notte e tutto il giorno dopo raccolse le quaglie. Chi ne raccolse meno ne ebbe dieci homer; le distesero intorno all`accampamento.</span> <span class="verse"><a name="33">33</a>Avevano ancora la carne fra i denti e non l`avevano ancora masticata, quando lo sdegno del Signore si accese contro il popolo e il Signore percosse il popolo con una gravissima piaga.</span> <span class="verse"><a name="34">34</a>Quel luogo fu chiamato Kibrot-Taava, perché qui fu sepolta la gente che si era lasciata dominare dalla ingordigia.</span> <span class="verse"><a name="35">35</a>Da Kibrot-Taava il popolo partì per Caserot e a Caserot fece sosta.</span> </p></div</div></div></body></html>