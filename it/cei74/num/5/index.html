<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 5</strong></div><p><span class="verse"><a name="1">1</a>Il Signore disse a Mosè:</span> <span class="verse"><a name="2">2</a>"Ordina agli Israeliti che allontanino dall`accampamento ogni lebbroso, chiunque soffre di gonorrea o è impuro per il contatto con un cadavere.</span> <span class="verse"><a name="3">3</a>Allontanerete sia i maschi sia le femmine; li allontanerete dall`accampamento perché non contaminino il loro accampamento in mezzo al quale io abito".</span> <span class="verse"><a name="4">4</a>Gli Israeliti fecero così e li allontanarono dall`accampamento. Come il Signore aveva ordinato a Mosè, così fecero gli Israeliti.</span> <span class="verse"><a name="5">5</a>Il Signore aggiunse a Mosè:</span> <span class="verse"><a name="6">6</a>"Ordina agli Israeliti: Quando un uomo o una donna avrà fatto un torto a qualcuno, peccando contro il Signore, questa persona si sarà resa colpevole.</span> <span class="verse"><a name="7">7</a>Dovrà confessare il peccato commesso e restituirà: il reo rifonderà per intero il danno commesso, aggiungendovi un quinto e lo darà a colui verso il quale è responsabile.</span> <span class="verse"><a name="8">8</a>Ma se costui non ha stretto parente a cui si possa rifondere il danno commesso, questo spetterà al Signore, cioè al sacerdote, oltre l`ariete dell`espiazione, mediante il quale si farà l`espiazione per il colpevole.</span> <span class="verse"><a name="9">9</a>Ogni tributo su tutte le cose consacrate che gli Israeliti offriranno, è del sacerdote, apparterrà a lui;</span> <span class="verse"><a name="10">10</a>le cose che uno consacrerà saranno sue e ciò che uno darà al sacerdote apparterrà a lui".</span> <span class="verse"><a name="11">11</a>Il Signore aggiunse a Mosè:</span> <span class="verse"><a name="12">12</a>"Parla agli Israeliti e riferisci loro: Se una donna si sarà traviata e avrà commesso una infedeltà verso il marito</span> <span class="verse"><a name="13">13</a>e un uomo avrà avuto rapporti con lei, ma la cosa è rimasta nascosta agli occhi del marito; se essa si è contaminata in segreto e non vi siano testimoni contro di lei perché non è stata colta sul fatto,</span> <span class="verse"><a name="14">14</a>qualora lo spirito di gelosia si impadronisca del marito e questi diventi geloso della moglie che si è contaminata oppure lo spirito di gelosia si impadronisca di lui e questi diventi geloso della moglie che non si è contaminata,</span> <span class="verse"><a name="15">15</a>quell`uomo condurrà la moglie al sacerdote e porterà una offerta per lei: un decimo di efa di farina d`orzo; non vi spanderà sopra olio, né vi metterà sopra incenso, perché è un`oblazione di gelosia, un`offerta commemorativa per ricordare una iniquità.</span> <span class="verse"><a name="16">16</a>Il sacerdote farà avvicinare la donna e la farà stare davanti al Signore.</span> <span class="verse"><a name="17">17</a>Poi il sacerdote prenderà acqua santa in un vaso di terra; prenderà anche polvere che è sul pavimento della Dimora e la metterà nell`acqua.</span> <span class="verse"><a name="18">18</a>Il sacerdote farà quindi stare la donna davanti al Signore, le scoprirà il capo e porrà nelle mani di lei l`oblazione commemorativa, che è l`oblazione di gelosia, mentre il sacerdote avrà in mano l`acqua amara che porta maledizione.</span> <span class="verse"><a name="19">19</a>Il sacerdote farà giurare quella donna e le dirà: Se nessun uomo ha avuto rapporti disonesti con te e se non ti sei traviata per contaminarti ricevendo un altro invece di tuo marito, quest`acqua amara, che porta maledizione, non ti faccia danno!</span> <span class="verse"><a name="20">20</a>Ma se ti sei traviata ricevendo un altro invece di tuo marito e ti sei contaminata e un uomo che non è tuo marito ha avuto rapporti disonesti con te...</span> <span class="verse"><a name="21">21</a>Allora il sacerdote farà giurare alla donna con un`imprecazione; poi dirà alla donna: Il Signore faccia di te un oggetto di maledizione e di imprecazione in mezzo al tuo popolo, facendoti avvizzire i fianchi e gonfiare il ventre;</span> <span class="verse"><a name="22">22</a>quest`acqua che porta maledizione ti entri nelle viscere per farti gonfiare il ventre e avvizzire i fianchi! E la donna dirà: Amen, Amen!</span> <span class="verse"><a name="23">23</a>Poi il sacerdote scriverà queste imprecazioni su un rotolo e le cancellerà con l`acqua amara.</span> <span class="verse"><a name="24">24</a>Farà bere alla donna quell`acqua amara che porta maledizione e l`acqua che porta maledizione entrerà in lei per produrle amarezza;</span> <span class="verse"><a name="25">25</a>il sacerdote prenderà dalle mani della donna l`oblazione di gelosia, agiterà l`oblazione davanti al Signore e l`offrirà sull`altare;</span> <span class="verse"><a name="26">26</a>il sacerdote prenderà una manciata di quell`oblazione come memoriale di lei e la brucerà sull`altare; poi farà bere l`acqua alla donna.</span> <span class="verse"><a name="27">27</a>Quando le avrà fatto bere l`acqua, se essa si è contaminata e ha commesso un`infedeltà contro il marito, l`acqua che porta maledizione entrerà in lei per produrre amarezza; il ventre le si gonfierà e i suoi fianchi avvizziranno e quella donna diventerà un oggetto di maledizione in mezzo al suo popolo.</span> <span class="verse"><a name="28">28</a>Ma se la donna non si è contaminata ed è pura, sarà riconosciuta innocente e avrà figli.</span> <span class="verse"><a name="29">29</a>Questa è la legge della gelosia, nel caso in cui la moglie di uno si sia traviata ricevendo un altro invece del marito e si contamini</span> <span class="verse"><a name="30">30</a>e per il caso in cui lo spirito di gelosia si impadronisca del marito e questi diventi geloso della moglie; egli farà comparire sua moglie davanti al Signore e il sacerdote le applicherà questa legge integralmente.</span> <span class="verse"><a name="31">31</a>Il marito sarà immune da colpa, ma la donna porterà la pena della sua iniquità".</span> </p></div</div></div></body></html>