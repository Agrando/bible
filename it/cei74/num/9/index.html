<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 9</strong></div><p><span class="verse"><a name="1">1</a>Il Signore parlò ancora a Mosè nel deserto del Sinai, il primo mese del secondo anno, da quando uscirono dal paese d`Egitto, dicendo:</span> <span class="verse"><a name="2">2</a>"Gli Israeliti celebreranno la pasqua nel tempo stabilito.</span> <span class="verse"><a name="3">3</a>La celebrerete nel tempo stabilito, il quattordici di questo mese tra le due sere; la celebrerete secondo tutte le leggi e secondo tutte le prescrizioni e le usanze".</span> <span class="verse"><a name="4">4</a>Mosè parlò agli Israeliti perché celebrassero la pasqua.</span> <span class="verse"><a name="5">5</a>Essi celebrarono la pasqua il quattordici del mese al tramonto, nel deserto del Sinai; gli Israeliti agirono secondo tutti gli ordini che il Signore aveva dato a Mosè.</span> <span class="verse"><a name="6">6</a>Ora vi erano alcuni uomini che essendo immondi per aver toccato un morto, non potevano celebrare la pasqua in quel giorno. Si presentarono in quello stesso giorno davanti a Mosè e davanti ad Aronne;</span> <span class="verse"><a name="7">7</a>quegli uomini dissero a Mosè: "Noi siamo immondi per aver toccato un cadavere; perché dovremo essere impediti di presentare l`offerta del Signore, al tempo stabilito, in mezzo agli Israeliti?".</span> <span class="verse"><a name="8">8</a>Mosè rispose loro: "Aspettate e sentirò quello che il Signore ordinerà a vostro riguardo".</span> <span class="verse"><a name="9">9</a>Il Signore disse a Mosè:</span> <span class="verse"><a name="10">10</a>"Parla agli Israeliti e ordina loro: Se uno di voi o dei vostri discendenti sarà immondo per il contatto con un cadavere o sarà lontano in viaggio, potrà ugualmente celebrare la pasqua in onore del Signore.</span> <span class="verse"><a name="11">11</a>La celebreranno il quattordici del secondo mese al tramonto; mangeranno la vittima pasquale con pane azzimo e con erbe amare;</span> <span class="verse"><a name="12">12</a>non ne serberanno alcun resto fino al mattino e non ne spezzeranno alcun osso. La celebreranno secondo tutte le leggi della pasqua.</span> <span class="verse"><a name="13">13</a>Ma chi è mondo e non è in viaggio, se si astiene dal celebrare la pasqua, sarà eliminato dal suo popolo; perché non ha presentato l`offerta al Signore nel tempo stabilito, quell`uomo porterà la pena del suo peccato.</span> <span class="verse"><a name="14">14</a>Se uno straniero che soggiorna in mezzo a voi celebra la pasqua del Signore, si conformerà alle leggi e alle prescrizioni della pasqua. Avrete un`unica legge per lo straniero e per il nativo del paese".</span> <span class="verse"><a name="15">15</a>Nel giorno in cui la Dimora fu eretta, la nube coprì la Dimora, ossia la tenda della testimonianza; alla sera essa aveva sulla Dimora l`aspetto di un fuoco che durava fino alla mattina.</span> <span class="verse"><a name="16">16</a>Così avveniva sempre: la nube copriva la Dimora e di notte aveva l`aspetto del fuoco.</span> <span class="verse"><a name="17">17</a>Tutte le volte che la nube si alzava sopra la tenda, gli Israeliti si mettevano in cammino; dove la nuvola si fermava, in quel luogo gli Israeliti si accampavano.</span> <span class="verse"><a name="18">18</a>Gli Israeliti si mettevano in cammino per ordine del Signore e per ordine del Signore si accampavano; rimanevano accampati finché la nube restava sulla Dimora.</span> <span class="verse"><a name="19">19</a>Quando la nube rimaneva per molti giorni sulla Dimora, gli Israeliti osservavano la prescrizione del Signore e non partivano.</span> <span class="verse"><a name="20">20</a>Se la nube rimaneva pochi giorni sulla Dimora, per ordine del Signore rimanevano accampati e per ordine del Signore levavano il campo.</span> <span class="verse"><a name="21">21</a>Se la nube si fermava dalla sera alla mattina e si alzava la mattina, subito riprendevano il cammino; o se dopo un giorno e una notte la nube si alzava, allora riprendevano il cammino.</span> <span class="verse"><a name="22">22</a>Se la nube rimaneva ferma sulla Dimora due giorni o un mese o un anno, gli Israeliti rimanevano accampati e non partivano: ma quando si alzava, levavano il campo.</span> <span class="verse"><a name="23">23</a>Per ordine del Signore si accampavano e per ordine del Signore levavano il campo; osservavano le prescrizioni del Signore, secondo l`ordine dato dal Signore per mezzo di Mosè.</span> </p></div</div></div></body></html>