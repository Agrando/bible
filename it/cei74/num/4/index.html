<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 4</strong></div><p><span class="verse"><a name="1">1</a>Il Signore disse ancora a Mosè e ad Aronne:</span> <span class="verse"><a name="2">2</a>"Fate il censimento dei figli di Keat, tra i figli di Levi, secondo le loro famiglie e secondo i loro casati paterni,</span> <span class="verse"><a name="3">3</a>dall`età di trent`anni fino all`età di cinquant`anni, di quanti fanno parte di una schiera e prestano la loro opera nella tenda del convegno.</span> <span class="verse"><a name="4">4</a>Questo è il servizio che i figli di Keat dovranno fare nella tenda del convegno e che riguarda le cose santissime.</span> <span class="verse"><a name="5">5</a>Quando il campo si dovrà muovere, Aronne e i suoi figli verranno a smontare il velo della cortina e copriranno con esso l`arca della testimonianza;</span> <span class="verse"><a name="6">6</a>poi porranno sull`arca una coperta di pelli di tasso, vi stenderanno sopra un drappo tutto di porpora viola e metteranno a posto le stanghe.</span> <span class="verse"><a name="7">7</a>Poi stenderanno un drappo di porpora viola sulla tavola dell`offerta e vi metteranno sopra i piatti, le coppe, le anfore, le tazze per le libazioni; vi sarà sopra anche il pane perenne;</span> <span class="verse"><a name="8">8</a>su queste cose stenderanno un drappo scarlatto e sopra questo una coperta di pelli di tasso e metteranno le stanghe alla tavola.</span> <span class="verse"><a name="9">9</a>Poi prenderanno un drappo di porpora viola, con cui copriranno il candelabro della luce, le sue lampade, i suoi smoccolatoi, i suoi portacenere e tutti i vasi per l`olio destinati al suo servizio;</span> <span class="verse"><a name="10">10</a>metteranno il candelabro con tutti i suoi accessori in una coperta di pelli di tasso e lo metteranno sopra la portantina.</span> <span class="verse"><a name="11">11</a>Poi stenderanno sull`altare d`oro un drappo di porpora viola e sopra questo una coperta di pelli di tasso e metteranno le stanghe all`altare.</span> <span class="verse"><a name="12">12</a>Prenderanno tutti gli arredi che si usano per il servizio nel santuario, li metteranno in un drappo di porpora viola, li avvolgeranno in una coperta di pelli di tasso e li metteranno sopra la portantina.</span> <span class="verse"><a name="13">13</a>Poi toglieranno le ceneri dall`altare e stenderanno sull`altare un drappo scarlatto;</span> <span class="verse"><a name="14">14</a>vi metteranno sopra tutti gli arredi che si usano nel suo servizio, i bracieri, le forchette, le pale, i vasi per l`aspersione, tutti gli accessori dell`altare e vi stenderanno sopra una coperta di pelli di tasso, poi porranno le stanghe all`altare.</span> <span class="verse"><a name="15">15</a>Quando Aronne e i suoi figli avranno finito di coprire il santuario e tutti gli arredi del santuario, al momento di muovere il campo, i figli di Keat verranno per trasportare quelle cose; ma non toccheranno le cose sante, perché non muoiano. Questo è l`incarico dei figli di Keat nella tenda del convegno.</span> <span class="verse"><a name="16">16</a>Eleazaro, figlio del sacerdote Aronne, avrà la sorveglianza dell`olio per il candelabro, del profumo aromatico dell`offerta perenne e dell`olio dell`unzione e la sorveglianza di tutta la Dimora e di quanto contiene, del santuario e dei suoi arredi".</span> <span class="verse"><a name="17">17</a>Il Signore parlò a Mosè e ad Aronne:</span> <span class="verse"><a name="18">18</a>"Badate che la tribù delle famiglie dei Keatiti non venga eliminata dai leviti;</span> <span class="verse"><a name="19">19</a>ma fate questo per loro, perché vivano e non muoiano quando si accostano al luogo santissimo: Aronne e i suoi figli vengano e assegnino a ciascuno di essi il proprio servizio e il proprio incarico.</span> <span class="verse"><a name="20">20</a>Non entrino essi a guardare neanche per un istante le cose sante, perché morirebbero".</span> <span class="verse"><a name="21">21</a>Il Signore disse a Mosè:</span> <span class="verse"><a name="22">22</a>"Fà il censimento anche dei figli di Gherson, secondo i loro casati paterni e secondo le loro famiglie.</span> <span class="verse"><a name="23">23</a>Farai il censimento dall`età di trent`anni fino all`età di cinquant`anni di quanti fanno parte di una schiera e prestano servizio nella tenda del convegno.</span> <span class="verse"><a name="24">24</a>Questo è il servizio delle famiglie dei Ghersoniti, quel che dovranno fare e quello che dovranno portare.</span> <span class="verse"><a name="25">25</a>Essi porteranno i teli della Dimora e la tenda del convegno, la sua copertura, la copertura di pelli di tasso che vi è sopra e la cortina all`ingresso della tenda del convegno;</span> <span class="verse"><a name="26">26</a>i tendaggi del recinto con la cortina all`ingresso del recinto, i tendaggi che stanno intorno alla Dimora e all`altare; le loro corde e tutti gli arredi necessari al loro impianto; faranno tutto il servizio che si riferisce a queste cose.</span> <span class="verse"><a name="27">27</a>Tutto il servizio dei figli dei Ghersoniti sarà sotto gli ordini di Aronne e dei suoi figli per quanto dovranno portare e per quanto dovranno fare; voi affiderete alla loro custodia quanto dovranno portare.</span> <span class="verse"><a name="28">28</a>Tale è il servizio delle famiglie dei figli dei Ghersoniti nella tenda del convegno; la loro sorveglianza sarà affidata a Itamar, figlio del sacerdote Aronne.</span> <span class="verse"><a name="29">29</a>Farai il censimento dei figli di Merari secondo le loro famiglie e secondo i loro casati paterni;</span> <span class="verse"><a name="30">30</a>farai il censimento, dall`età di trent`anni fino all`età di cinquant`anni, di quanti fanno parte di una schiera e prestano servizio nella tenda del convegno.</span> <span class="verse"><a name="31">31</a>Ciò è quanto è affidato alla loro custodia e quello che dovranno portare come loro servizio nella tenda del convegno: le assi della Dimora, le sue stanghe, le sue colonne, le sue basi,</span> <span class="verse"><a name="32">32</a>le colonne che sono intorno al recinto, le loro basi, i loro picchetti, le loro corde, tutti i loro arredi e tutto il loro impianto. Elencherete per nome gli oggetti affidati alla loro custodia e che essi dovranno portare.</span> <span class="verse"><a name="33">33</a>Tale è il servizio delle famiglie dei figli di Merari, tutto il loro servizio nella tenda del convegno, sotto gli ordini di Itamar, figlio del sacerdote Aronne".</span> <span class="verse"><a name="34">34</a>Mosè, Aronne e i capi della comunità fecero dunque il censimento dei figli dei Keatiti secondo le loro famiglie e secondo i loro casati paterni,</span> <span class="verse"><a name="35">35</a>di quanti dall`età di trent`anni fino all`età di cinquant`anni potevano far parte di una schiera e prestar servizio nella tenda del convegno.</span> <span class="verse"><a name="36">36</a>Quelli di cui si fece il censimento secondo le loro famiglie furono duemilasettecentocinquanta.</span> <span class="verse"><a name="37">37</a>Questi appartengono alle famiglie dei Keatiti dei quali si fece il censimento: quanti prestavano servizio nella tenda del convegno; Mosè e Aronne ne fecero il censimento secondo l`ordine che il Signore aveva dato per mezzo di Mosè.</span> <span class="verse"><a name="38">38</a>I figli di Gherson, di cui si fece il censimento secondo le loro famiglie e secondo i loro casati paterni,</span> <span class="verse"><a name="39">39</a>dall`età di trent`anni fino all`età di cinquant`anni, quanti potevano far parte di una schiera e prestar servizio nella tenda del convegno,</span> <span class="verse"><a name="40">40</a>quelli di cui si fece il censimento secondo le loro famiglie e secondo i loro casati paterni, furono duemilaseicentotrenta.</span> <span class="verse"><a name="41">41</a>Questi appartengono alle famiglie dei figli di Gherson, di cui si fece il censimento: quanti prestavano servizio nella tenda del convegno; Mosè e Aronne ne fecero il censimento secondo l`ordine del Signore.</span> <span class="verse"><a name="42">42</a>Quelli delle famiglie dei figli di Merari dei quali si fece il censimento secondo le loro famiglie e i loro casati paterni,</span> <span class="verse"><a name="43">43</a>dall`età di trent`anni fino all`età di cinquant`anni, quanti potevano far parte di una schiera e prestar servizio nella tenda del convegno,</span> <span class="verse"><a name="44">44</a>quelli di cui si fece il censimento, secondo le loro famiglie, furono tremiladuecento.</span> <span class="verse"><a name="45">45</a>Questi appartengono alle famiglie dei figli di Merari, di cui si fece il censimento; Mosè e Aronne ne fecero il censimento secondo l`ordine che il Signore aveva dato per mezzo di Mosè.</span> <span class="verse"><a name="46">46</a>Tutti i leviti dei quali Mosè, Aronne e i capi d`Israele fecero il censimento secondo le loro famiglie e secondo i loro casati paterni,</span> <span class="verse"><a name="47">47</a>dall`età di trent`anni fino all`età di cinquant`anni, quanti potevano far parte di una schiera e prestar servizio e portare pesi nella tenda del convegno,</span> <span class="verse"><a name="48">48</a>tutti quelli di cui si fece il censimento, furono ottomilacinquecentottanta.</span> <span class="verse"><a name="49">49</a>Ne fu fatto il censimento secondo l`ordine che il Signore aveva dato per mezzo di Mosè, assegnando a ciascuno il servizio che doveva fare e ciò che doveva portare. Così ne fu fatto il censimento come il Signore aveva ordinato a Mosè.</span> </p></div</div></div></body></html>