<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 32</strong></div><p><span class="verse"><a name="1">1</a>I figli di Ruben e i figli di Gad avevano bestiame in numero molto grande; quando videro che il paese di Iazer e il paese di Gàlaad erano luoghi da bestiame,</span> <span class="verse"><a name="2">2</a>i figli di Gad e i figli di Ruben vennero a parlare a Mosè, al sacerdote Eleazaro e ai principi della comunità e dissero:</span> <span class="verse"><a name="3">3</a>"Atarot, Dibon, Iazer, Nimra, Chesbon, Eleale, Sebam, Nebo e Beon,</span> <span class="verse"><a name="4">4</a>terre che il Signore ha sconfitte alla presenza della comunità d`Israele, sono terre da bestiame e i tuoi servi hanno appunto il bestiame".</span> <span class="verse"><a name="5">5</a>Aggiunsero: "Se abbiamo trovato grazia ai tuoi occhi, sia concesso ai tuoi servi il possesso di questo paese: non ci far passare il Giordano".</span> <span class="verse"><a name="6">6</a>Ma Mosè rispose ai figli di Gad e ai figli di Ruben: "Andrebbero dunque i vostri fratelli in guerra e voi ve ne stareste qui?</span> <span class="verse"><a name="7">7</a>Perché volete scoraggiare gli Israeliti dal passare nel paese che il Signore ha dato loro?</span> <span class="verse"><a name="8">8</a>Così fecero i vostri padri, quando li mandai da Kades-Barnea per esplorare il paese.</span> <span class="verse"><a name="9">9</a>Salirono fino alla valle di Escol e, dopo aver esplorato il paese, scoraggiarono gli Israeliti dall`entrare nel paese che il Signore aveva loro dato.</span> <span class="verse"><a name="10">10</a>Così l`ira del Signore si accese in quel giorno ed egli giurò:</span> <span class="verse"><a name="11">11</a>Gli uomini che sono usciti dall`Egitto, dall`età di vent`anni in su, non vedranno mai il paese che ho promesso con giuramento ad Abramo, a Isacco e a Giacobbe, perché non mi hanno seguito fedelmente,</span> <span class="verse"><a name="12">12</a>se non Caleb, figlio di Iefunne, il Kenizzita, e Giosuè figlio di Nun, che hanno seguito il Signore fedelmente.</span> <span class="verse"><a name="13">13</a>L`ira del Signore si accese dunque contro Israele; lo fece errare nel deserto per quarant`anni, finché fosse finita tutta la generazione che aveva agito male agli occhi del Signore.</span> <span class="verse"><a name="14">14</a>Ed ecco voi sorgerete al posto dei vostri padri, razza di uomini peccatori, per aumentare ancora l`ira del Signore contro Israele.</span> <span class="verse"><a name="15">15</a>Perché se voi non volete più seguirlo, il Signore continuerà a lasciarlo nel deserto e voi farete perire tutto questo popolo".</span> <span class="verse"><a name="16">16</a>Ma quelli si avvicinarono a lui e gli dissero: "Costruiremo qui ovili per il nostro bestiame e città per i nostri fanciulli;</span> <span class="verse"><a name="17">17</a>ma, quanto a noi, ci terremo pronti in armi, per marciare davanti agli Israeliti, finché li avremo condotti al luogo destinato loro; intanto, i nostri fanciulli dimoreranno nelle fortezze per timore degli abitanti del paese.</span> <span class="verse"><a name="18">18</a>Non torneremo alle nostre case finché ogni Israelita non abbia preso possesso della sua eredità;</span> <span class="verse"><a name="19">19</a>non possiederemo nulla con loro al di là del Giordano e più oltre, perché la nostra eredità ci è toccata da questa parte del Giordano, a oriente".</span> <span class="verse"><a name="20">20</a>Allora Mosè disse loro: "Se fate questo, se vi armate per andare a combattere davanti al Signore,</span> <span class="verse"><a name="21">21</a>se tutti quelli di voi che si armeranno passeranno il Giordano davanti al Signore finché egli abbia scacciato i suoi nemici dalla sua presenza,</span> <span class="verse"><a name="22">22</a>se non tornerete fin quando il paese vi sarà sottomesso davanti al Signore, voi sarete innocenti di fronte al Signore e di fronte a Israele e questo paese sarà vostra proprietà alla presenza del Signore.</span> <span class="verse"><a name="23">23</a>Ma, se non fate così, voi peccherete contro il Signore; sappiate che il vostro peccato vi raggiungerà.</span> <span class="verse"><a name="24">24</a>Costruitevi pure città per i vostri fanciulli e ovili per i vostri greggi, ma fate quello che la vostra bocca ha promesso".</span> <span class="verse"><a name="25">25</a>I figli di Gad e i figli di Ruben dissero a Mosè: "I tuoi servi faranno quello che il mio signore comanda.</span> <span class="verse"><a name="26">26</a>I nostri fanciulli, le nostre mogli, i nostri greggi e tutto il nostro bestiame rimarranno qui nelle città di Gàlaad;</span> <span class="verse"><a name="27">27</a>ma i tuoi servi, tutti armati per la guerra, andranno a combattere davanti al Signore, come dice il mio signore".</span> <span class="verse"><a name="28">28</a>Allora Mosè diede per loro ordini al sacerdote Eleazaro, a Giosuè figlio di Nun e ai capifamiglia delle tribù degli Israeliti.</span> <span class="verse"><a name="29">29</a>Mosè disse loro: "Se i figli di Gad e i figli di Ruben passeranno con voi il Giordano tutti armati per combattere davanti al Signore e se il paese sarà sottomesso davanti a voi, darete loro in proprietà il paese di Gàlaad.</span> <span class="verse"><a name="30">30</a>Ma se non passano armati con voi, avranno la loro proprietà in mezzo a voi nel paese di Canaan".</span> <span class="verse"><a name="31">31</a>I figli di Gad e i figli di Ruben risposero: "Faremo come il Signore ha ordinato ai tuoi servi.</span> <span class="verse"><a name="32">32</a>Passeremo in armi davanti al Signore nel paese di Canaan, ma il possesso della nostra eredità resti per noi di qua dal Giordano".</span> <span class="verse"><a name="33">33</a>Mosè dunque diede ai figli di Gad e ai figli di Ruben e a metà della tribù di Manàsse, figlio di Giuseppe, il regno di Sicon, re degli Amorrei, e il regno di Og, re di Basan: il paese con le sue città comprese entro i confini, le città del paese che si stendeva intorno.</span> <span class="verse"><a name="34">34</a>I figli di Gad ricostruirono Dibon, Atarot, Aroer,</span> <span class="verse"><a name="35">35</a>Aterot-Sofan, Iazer, Iogbea,</span> <span class="verse"><a name="36">36</a>Bet-Nimra e Bet-Aran, fortezze, e fecero ovili per i greggi.</span> <span class="verse"><a name="37">37</a>I figli di Ruben ricostruirono Chesbon, Eleale, Kiriataim,</span> <span class="verse"><a name="38">38</a>Nebo e Baal-Meon, i cui nomi furono mutati, e Sibma e diedero nomi alle città che avevano ricostruite.</span> <span class="verse"><a name="39">39</a>I figli di Machir, figlio di Manàsse, andarono nel paese di Gàlaad, lo presero e ne cacciarono gli Amorrei che vi abitavano.</span> <span class="verse"><a name="40">40</a>Mosè allora diede Gàlaad a Machir, figlio di Manàsse, che vi si stabilì.</span> <span class="verse"><a name="41">41</a>Anche Iair, figlio di Manàsse, andò e prese i loro villaggi e li chiamò villaggi di Iair.</span> <span class="verse"><a name="42">42</a>Nobach andò e prese Kenat con le dipendenze e la chiamò Nobach.</span> </p></div</div></div></body></html>