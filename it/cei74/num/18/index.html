<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 18</strong></div><p><span class="verse"><a name="1">1</a>Il Signore disse ad Aronne: "Tu, i tuoi figli e la casa di tuo padre con te porterete il peso delle iniquità commesse nel santuario; tu e i tuoi figli porterete il peso delle iniquità commesse nell`esercizio del vostro sacerdozio.</span> <span class="verse"><a name="2">2</a>Anche i tuoi fratelli, la tribù di Levi, la tribù di tuo padre, farai accostare a te, perché ti siano accanto e ti servano quando tu e i tuoi figli con te sarete davanti alla tenda della testimonianza.</span> <span class="verse"><a name="3">3</a>Essi staranno al tuo servizio e al servizio di tutta la tenda; soltanto non si accosteranno agli arredi del santuario né all`altare, perché non moriate gli uni e gli altri.</span> <span class="verse"><a name="4">4</a>Essi saranno accanto a te e saranno addetti alla custodia della tenda del convegno per tutto il servizio della tenda e nessun estraneo si accosterà a voi.</span> <span class="verse"><a name="5">5</a>Voi sarete addetti alla custodia del santuario e dell`altare, perché non vi sia più ira contro gli Israeliti.</span> <span class="verse"><a name="6">6</a>Quanto a me, ecco, io ho preso i vostri fratelli, i leviti, tra gli Israeliti; dati al Signore, essi sono rimessi in dono a voi per prestare servizio nella tenda del convegno.</span> <span class="verse"><a name="7">7</a>Tu e i tuoi figli con te eserciterete il vostro sacerdozio per quanto riguarda l`altare ciò che è oltre il velo; compirete il vostro ministero. Io vi dò l`esercizio del sacerdozio come un dono; l`estraneo che si accosterà sarà messo a morte".</span> <span class="verse"><a name="8">8</a>Il Signore disse ancora ad Aronne: "Ecco, io ti dò il diritto a tutte le cose consacrate dagli Israeliti, cioè a quelle che mi sono offerte per elevazione: io le dò a te e ai tuoi figli, come diritto della tua unzione, per legge perenne.</span> <span class="verse"><a name="9">9</a>Questo ti apparterrà fra le cose santissime, fra le loro offerte consumate dal fuoco: ogni oblazione, ogni sacrificio espiatorio e ogni sacrificio di riparazione che mi presenteranno; sono tutte cose santissime che apparterranno a te e ai tuoi figli.</span> <span class="verse"><a name="10">10</a>Le mangerai in luogo santissimo; ne mangerà ogni maschio; le tratterai come cose sante.</span> <span class="verse"><a name="11">11</a>Questo ancora ti apparterrà: i doni che gli Israeliti presenteranno con l`elevazione e tutte le loro offerte fatte con il rito di agitazione; io le dò a te, ai tuoi figli e alle tue figlie con te per legge perenne. Chiunque sarà mondo in casa tua ne potrà mangiare.</span> <span class="verse"><a name="12">12</a>Ti dò anche tutte le primizie che al Signore offriranno: il meglio dell`olio, il meglio del mosto e del grano.</span> <span class="verse"><a name="13">13</a>Le primizie di quanto produrrà la loro terra che essi presenteranno al Signore saranno tue. Chiunque sarà mondo in casa tua ne potrà mangiare.</span> <span class="verse"><a name="14">14</a>Quanto sarà consacrato per voto di sterminio in Israele sarà tuo.</span> <span class="verse"><a name="15">15</a>Ogni essere che nasce per primo da ogni essere vivente, offerto al Signore, così degli uomini come degli animali, sarà tuo; però farai riscattare il primogenito dell`uomo e farai anche riscattare il primo nato di un animale immondo.</span> <span class="verse"><a name="16">16</a>Quanto al riscatto, li farai riscattare dall`età di un mese, secondo la stima di cinque sicli d`argento, in base al siclo del santuario, che è di venti ghera.</span> <span class="verse"><a name="17">17</a>Ma non farai riscattare il primo nato della vacca, né il primo nato della pecora, né il primo nato della capra; sono cosa sacra; verserai il loro sangue sull`altare e brucerai le loro parti grasse come sacrificio consumato dal fuoco, soave profumo per il Signore.</span> <span class="verse"><a name="18">18</a>La loro carne sarà tua; sarà tua come il petto dell`offerta che si fa con la agitazione rituale e come la coscia destra.</span> <span class="verse"><a name="19">19</a>Io dò a te, ai tuoi figli e alle tue figlie con te, per legge perenne, tutte le offerte di cose sante che gli Israeliti presenteranno al Signore con il rito dell`elevazione. E` un`alleanza inviolabile, perenne, davanti al Signore, per te e per la tua discendenza con te".</span> <span class="verse"><a name="20">20</a>Il Signore disse ad Aronne: "Tu non avrai alcun possesso nel loro paese e non ci sarà parte per te in mezzo a loro; io sono la tua parte e il tuo possesso in mezzo agli Israeliti.</span> <span class="verse"><a name="21">21</a>Ai figli di Levi io dò in possesso tutte le decime in Israele per il servizio che fanno, il servizio della tenda del convegno.</span> <span class="verse"><a name="22">22</a>Gli Israeliti non si accosteranno più alla tenda del convegno per non caricarsi di un peccato che li farebbe morire.</span> <span class="verse"><a name="23">23</a>Ma il servizio nella tenda del convegno lo faranno soltanto i leviti; essi porteranno il peso della loro responsabilità; sarà una legge perenne, di generazione in generazione; non possiederanno nulla tra gli Israeliti;</span> <span class="verse"><a name="24">24</a>poiché io dò in possesso ai leviti le decime che gli Israeliti presenteranno al Signore come offerta fatta con il rito di elevazione; per questo dico di loro: Non possiederanno nulla tra gli Israeliti".</span> <span class="verse"><a name="25">25</a>Il Signore disse a Mosè:</span> <span class="verse"><a name="26">26</a>"Parlerai inoltre ai leviti e dirai loro: Quando riceverete dagli Israeliti le decime che io vi dò per conto loro in vostro possesso, ne preleverete un`offerta secondo la rituale elevazione da fare al Signore: una decima della decima;</span> <span class="verse"><a name="27">27</a>l`offerta che avrete prelevata vi sarà calcolata come il grano che viene dall`aia e come il mosto che esce dal torchio.</span> <span class="verse"><a name="28">28</a>Così anche voi preleverete un`offerta per il Signore da tutte le decime che riceverete dagli Israeliti e darete al sacerdote Aronne l`offerta che avrete prelevato per il Signore.</span> <span class="verse"><a name="29">29</a>Da tutte le cose che vi saranno concesse preleverete tutte le offerte per il Signore; di tutto ciò che vi sarà di meglio preleverete quel tanto che è da consacrare.</span> <span class="verse"><a name="30">30</a>Dirai loro: Quando ne avrete prelevato il meglio, quel che rimane sarà calcolato come il provento dell`aia e come il provento del torchio.</span> <span class="verse"><a name="31">31</a>Lo potrete mangiare in qualunque luogo, voi e le vostre famiglie, perché è il vostro salario in cambio del vostro servizio nella tenda del convegno.</span> <span class="verse"><a name="32">32</a>Così non sarete rei di alcun peccato, perché ne avrete messa da parte la parte migliore; non profanerete le cose sante degli Israeliti; così non morirete".</span> </p></div</div></div></body></html>