<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 21</strong></div><p><span class="verse"><a name="1">1</a>Il re cananeo di Arad, che abitava il Negheb, appena seppe che Israele veniva per la via di Atarim, attaccò battaglia contro Israele e fece alcuni prigionieri.</span> <span class="verse"><a name="2">2</a>Allora Israele fece un voto al Signore e disse: "Se tu mi metti nelle mani questo popolo, le loro città saranno da me votate allo sterminio".</span> <span class="verse"><a name="3">3</a>Il Signore ascoltò la voce di Israele e gli mise nelle mani i Cananei; Israele votò allo sterminio i Cananei e le loro città e quel luogo fu chiamato Corma.</span> <span class="verse"><a name="4">4</a>Poi gli Israeliti partirono dal monte Cor, dirigendosi verso il Mare Rosso per aggirare il paese di Edom. Ma il popolo non sopportò il viaggio.</span> <span class="verse"><a name="5">5</a>Il popolo disse contro Dio e contro Mosè: "Perché ci avete fatti uscire dall`Egitto per farci morire in questo deserto? Perché qui non c`è né pane né acqua e siamo nauseati di questo cibo così leggero".</span> <span class="verse"><a name="6">6</a>Allora il Signore mandò fra il popolo serpenti velenosi i quali mordevano la gente e un gran numero d`Israeliti morì.</span> <span class="verse"><a name="7">7</a>Allora il popolo venne a Mosè e disse: "Abbiamo peccato, perché abbiamo parlato contro il Signore e contro di te; prega il Signore che allontani da noi questi serpenti". Mosè pregò per il popolo.</span> <span class="verse"><a name="8">8</a>Il Signore disse a Mosè: "Fatti un serpente e mettilo sopra un`asta; chiunque, dopo essere stato morso, lo guarderà resterà in vita".</span> <span class="verse"><a name="9">9</a>Mosè allora fece un serpente di rame e lo mise sopra l`asta; quando un serpente aveva morso qualcuno, se questi guardava il serpente di rame, restava in vita.</span> <span class="verse"><a name="10">10</a>Poi gli Israeliti partirono e si accamparono a Obot;</span> <span class="verse"><a name="11">11</a>partiti da Obot si accamparono a Iie-Abarim nel deserto che sta di fronte a Moab dal lato dove sorge il sole.</span> <span class="verse"><a name="12">12</a>Di là partirono e si accamparono nella valle di Zered.</span> <span class="verse"><a name="13">13</a>Poi di lì si mossero e si accamparono sull`altra riva dell`Arnon, che scorre nel deserto e proviene dai confini degli Amorrei; l`Arnon infatti è il confine di Moab fra Moab e gli Amorrei.</span> <span class="verse"><a name="14">14</a>Per questo si dice nel libro delle Guerre del Signore: "Vaeb in Sufa e i torrenti, l`Arnon</span> <span class="verse"><a name="15">15</a>e il pendio dei torrenti, che declina verso la sede di Ar e si appoggia alla frontiera di Moab".</span> <span class="verse"><a name="16">16</a>Di là andarono a Beer. Questo è il pozzo di cui il Signore disse a Mosè: "Raduna il popolo e io gli darò l`acqua".</span> <span class="verse"><a name="17">17</a>Allora Israele cantò questo canto: "Sgorga, o pozzo: cantatelo!</span> <span class="verse"><a name="18">18</a>Pozzo che i principi hanno scavato, che i nobili del popolo hanno perforato con lo scettro, con i loro bastoni". Poi dal deserto andarono a Mattana,</span> <span class="verse"><a name="19">19</a>da Mattana a Nacaliel, da Nacaliel a Bamot</span> <span class="verse"><a name="20">20</a>e da Bamot alla valle che si trova nelle steppe di Moab presso la cima del Pisga, che è di fronte al deserto.</span> <span class="verse"><a name="21">21</a>Israele mandò ambasciatori a Sicon, re degli Amorrei, per dirgli:</span> <span class="verse"><a name="22">22</a>"Lasciami passare per il tuo paese; noi non devieremo per i campi, né per le vigne, non berremo l`acqua dei pozzi; seguiremo la via Regia finché abbiamo oltrepassato i tuoi confini".</span> <span class="verse"><a name="23">23</a>Ma Sicon non permise a Israele di passare per i suoi confini; anzi radunò tutta la sua gente e uscì contro Israele nel deserto; giunse a Iaas e diede battaglia a Israele.</span> <span class="verse"><a name="24">24</a>Israele lo sconfisse, passandolo a fil di spada, e conquistò il suo paese dall`Arnon fino allo Iabbok, estendendosi fino alla regione degli Ammoniti, perché la frontiera degli Ammoniti era forte.</span> <span class="verse"><a name="25">25</a>Israele prese tutte quelle città e abitò in tutte le città degli Amorrei, cioè in Chesbon e in tutte le città del suo territorio;</span> <span class="verse"><a name="26">26</a>Chesbon infatti era la città di Sicon, re degli Amorrei, il quale aveva mosso guerra al precedente re di Moab e gli aveva tolto tutto il suo paese fino all`Arnon.</span> <span class="verse"><a name="27">27</a>Per questo dicono i poeti: "Entrate in Chesbon! Ben costruita e fondata è la città di Sicon!</span> <span class="verse"><a name="28">28</a>Perché un fuoco uscì da Chesbon, una fiamma dalla città di Sicon divorò Ar-Moab, inghiottì le alture dell`Arnon.</span> <span class="verse"><a name="29">29</a>Guai a te, Moab, sei perduto, popolo di Camos! Egli ha reso fuggiaschi i suoi figli e le sue figlie ha dato in schiavitù al re degli Amorrei Sicon.</span> <span class="verse"><a name="30">30</a>Ma noi li abbiamo trafitti! è rovinata Chesbon fino a Dibon. Abbiamo devastato fino a Nofach che è presso Madaba".</span> <span class="verse"><a name="31">31</a>Israele si stabilì dunque nel paese degli Amorrei.</span> <span class="verse"><a name="32">32</a>Poi Mosè mandò a esplorare Iazer e gli Israeliti presero le città del suo territorio e ne cacciarono gli Amorrei che vi si trovavano.</span> <span class="verse"><a name="33">33</a>Poi mutarono direzione e salirono lungo la strada verso Basan. Og, re di Basan, uscì contro di loro con tutta la sua gente per dar loro battaglia a Edrei.</span> <span class="verse"><a name="34">34</a>Ma il Signore disse a Mosè: "Non lo temere, perché io te lo dò in potere, lui, tutta la sua gente e il suo paese; trattalo come hai trattato Sicon, re degli Amorrei, che abitava a Chesbon".</span> <span class="verse"><a name="35">35</a>Gli Israeliti batterono lui, con i suoi figli e con tutto il suo popolo, così che non gli rimase più superstite alcuno, e si impadronirono del suo paese.</span> </p></div</div></div></body></html>