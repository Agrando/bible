<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 23</strong></div><p><span class="verse"><a name="1">1</a>Balaam disse a Balak: "Costruiscimi qui sette altari e preparami qui sette giovenchi e sette arieti".</span> <span class="verse"><a name="2">2</a>Balak fece come Balaam aveva detto; Balak e Balaam offrirono un giovenco e un ariete su ciascun altare.</span> <span class="verse"><a name="3">3</a>Balaam disse a Balak: "Fermati presso il tuo olocausto e io andrò; forse il Signore mi verrà incontro; quel che mi mostrerà io te lo riferirò". Andò su di una altura brulla.</span> <span class="verse"><a name="4">4</a>Dio andò incontro a Balaam e Balaam gli disse: "Ho preparato i sette altari e ho offerto un giovenco e un ariete su ciascun altare".</span> <span class="verse"><a name="5">5</a>Allora il Signore mise le parole in bocca a Balaam e gli disse: "Torna da Balak e parla così".</span> <span class="verse"><a name="6">6</a>Balaam tornò da Balak che stava presso il suo olocausto: egli e tutti i capi di Moab.</span> <span class="verse"><a name="7">7</a>Allora Balaam pronunziò il suo poema e disse: "Dall`Aram mi ha fatto venire Balak, il re di Moab dalle montagne di oriente: Vieni, maledici per me Giacobbe; vieni, inveisci contro Israele!</span> <span class="verse"><a name="8">8</a>Come imprecherò, se Dio non impreca? Come inveirò, se il Signore non inveisce?</span> <span class="verse"><a name="9">9</a>Anzi, dalla cima delle rupi io lo vedo e dalle alture lo contemplo: ecco un popolo che dimora solo e tra le nazioni non si annovera.</span> <span class="verse"><a name="10">10</a>Chi può contare la polvere di Giacobbe? Chi può numerare l`accampamento d`Israele? Possa io morire della morte dei giusti e sia la mia fine come la loro".</span> <span class="verse"><a name="11">11</a>Allora Balak disse a Balaam: "Che mi hai fatto? Io t`ho fatto venire per maledire i miei nemici e tu invece li hai benedetti".</span> <span class="verse"><a name="12">12</a>Rispose: "Non devo forse aver cura di dire solo quello che il Signore mi mette sulla bocca?".</span> <span class="verse"><a name="13">13</a>Balak gli disse: "Vieni con me in altro luogo da dove tu possa vederlo: qui ne vedi solo un`estremità, non lo vedi tutto intero; di là me lo devi maledire".</span> <span class="verse"><a name="14">14</a>Lo condusse al campo di Zofim, sulla cima del Pisga; costruì sette altari e offrì un giovenco e un ariete su ogni altare.</span> <span class="verse"><a name="15">15</a>Allora Balaam disse a Balak: "Fermati presso il tuo olocausto e io andrò incontro al Signore".</span> <span class="verse"><a name="16">16</a>Il Signore andò incontro a Balaam, gli mise le parole sulla bocca e gli disse: "Torna da Balak e parla così".</span> <span class="verse"><a name="17">17</a>Balaam tornò da Balak che stava presso il suo olocausto insieme con i capi di Moab. Balak gli disse: "Che cosa ha detto il Signore?".</span> <span class="verse"><a name="18">18</a>Allora Balaam pronunziò il suo poema e disse: "Sorgi, Balak, e ascolta; porgimi orecchio, figlio di Zippor!</span> <span class="verse"><a name="19">19</a>Dio non è un uomo da potersi smentire, non è un figlio dell`uomo da potersi pentire. Forse Egli dice e poi non fa? Promette una cosa che poi non adempie?</span> <span class="verse"><a name="20">20</a>Ecco, di benedire ho ricevuto il comando e la benedizione io non potrò revocare.</span> <span class="verse"><a name="21">21</a>Non si scorge iniquità in Giacobbe, non si vede affanno in Israele. Il Signore suo Dio è con lui e in lui risuona l`acclamazione per il re.</span> <span class="verse"><a name="22">22</a>Dio, che lo ha fatto uscire dall`Egitto, è per lui come le corna del bufalo.</span> <span class="verse"><a name="23">23</a>Perché non vi è sortilegio contro Giacobbe e non vi è magìa contro Israele: a suo tempo vien detto a Giacobbe e a Israele che cosa opera Dio.</span> <span class="verse"><a name="24">24</a>Ecco un popolo che si leva come leonessa e si erge come un leone; non si accovaccia, finché non abbia divorato la preda e bevuto il sangue degli uccisi".</span> <span class="verse"><a name="25">25</a>Allora Balak disse a Balaam: "Se proprio non lo maledici, almeno non benedirlo!".</span> <span class="verse"><a name="26">26</a>Rispose Balaam e disse a Balak: "Non ti ho già detto, che quanto il Signore dirà io dovrò eseguirlo?".</span> <span class="verse"><a name="27">27</a>Balak disse a Balaam: "Vieni, ti condurrò in altro luogo: forse piacerà a Dio che tu me li maledica di là".</span> <span class="verse"><a name="28">28</a>Così Balak condusse Balaam in cima al Peor, che è di fronte al deserto.</span> <span class="verse"><a name="29">29</a>Balaam disse a Balak: "Costruiscimi qui sette altari e preparami sette giovenchi e sette arieti".</span> <span class="verse"><a name="30">30</a>Balak fece come Balaam aveva detto e offrì un giovenco e un ariete su ogni altare.</span> </p></div</div></div></body></html>