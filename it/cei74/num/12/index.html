<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/num">Numbers</a> &gt <strong>Chapter 12</strong></div><p><span class="verse"><a name="1">1</a>Maria e Aronne parlarono contro Mosè a causa della donna etiope che aveva sposata; infatti aveva sposato una Etiope.</span> <span class="verse"><a name="2">2</a>Dissero: "Il Signore ha forse parlato soltanto per mezzo di Mosè ? Non ha parlato anche per mezzo nostro?". Il Signore udì.</span> <span class="verse"><a name="3">3</a>Ora Mosè era molto più mansueto di ogni uomo che è sulla terra.</span> <span class="verse"><a name="4">4</a>Il Signore disse subito a Mosè, ad Aronne e a Maria: "Uscite tutti e tre e andate alla tenda del convegno". Uscirono tutti e tre.</span> <span class="verse"><a name="5">5</a>Il Signore allora scese in una colonna di nube, si fermò all`ingresso della tenda e chiamò Aronne e Maria. I due si fecero avanti.</span> <span class="verse"><a name="6">6</a>Il Signore disse: "Ascoltate le mie parole! Se ci sarà un vostro profeta, io, il Signore, in visione a lui mi rivelerò, in sogno parlerò con lui.</span> <span class="verse"><a name="7">7</a>Non così per il mio servo Mosè: egli è l`uomo di fiducia in tutta la mia casa.</span> <span class="verse"><a name="8">8</a>Bocca a bocca parlo con lui, in visione e non con enigmi ed egli guarda l`immagine del Signore. Perchè non avete temuto di parlare contro il mio servo Mosè ?".</span> <span class="verse"><a name="9">9</a>L`ira del Signore si accese contro di loro ed Egli se ne andò;</span> <span class="verse"><a name="10">10</a>la nuvola si ritirò di sopra alla tenda ed ecco Maria era lebbrosa, bianca come neve; Aronne guardò Maria ed ecco era lebbrosa.</span> <span class="verse"><a name="11">11</a>Aronne disse a Mosè: "Signor mio, non addossarci la pena del peccato che abbiamo stoltamente commesso,</span> <span class="verse"><a name="12">12</a>essa non sia come il bambino nato morto, la cui carne è già mezzo consumata quando esce dal seno della madre".</span> <span class="verse"><a name="13">13</a>Mosè gridò al Signore: "Guariscila, Dio!".</span> <span class="verse"><a name="14">14</a>Il Signore rispose a Mosè: "Se suo padre le avesse sputato in viso, non ne porterebbe essa vergogna per sette giorni? Stia dunque isolata fuori dell`accampamento sette giorni; poi vi sarà di nuovo ammessa".</span> <span class="verse"><a name="15">15</a>Maria dunque rimase isolata, fuori dell`accampamento sette giorni; il popolo non riprese il cammino, finché Maria non fu riammessa nell`accampamento.</span> <span class="verse"><a name="16">16</a>Poi il popolo partì da Caserot e si accampò nel deserto di Paran.</span> </p></div</div></div></body></html>