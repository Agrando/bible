<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 57</strong></div><p><span class="verse"><a name="1">1</a>Al maestro del coro. Su "Non distruggere". Di Davide. Miktam.</span> <span class="verse"><a name="2">2</a>Rendete veramente giustizia o potenti, giudicate con rettitudine gli uomini?</span> <span class="verse"><a name="3">3</a>Voi tramate iniquità con il cuore, sulla terra le vostre mani preparano violenze.</span> <span class="verse"><a name="4">4</a>Sono traviati gli empi fin dal seno materno, si pervertono fin dal grembo gli operatori di menzogna.</span> <span class="verse"><a name="5">5</a>Sono velenosi come il serpente, come vipera sorda che si tura le orecchie</span> <span class="verse"><a name="6">6</a>per non udire la voce dell`incantatore, del mago che incanta abilmente.</span> <span class="verse"><a name="7">7</a>Spezzagli, o Dio, i denti nella bocca, rompi, o Signore, le mascelle dei leoni.</span> <span class="verse"><a name="8">8</a>Si dissolvano come acqua che si disperde, come erba calpestata inaridiscano.</span> <span class="verse"><a name="9">9</a>Passino come lumaca che si discioglie, come aborto di donna che non vede il sole.</span> <span class="verse"><a name="10">10</a>Prima che le vostre caldaie sentano i pruni, vivi li travolga il turbine.</span> <span class="verse"><a name="11">11</a>Il giusto godrà nel vedere la vendetta, laverà i piedi nel sangue degli empi.</span> <span class="verse"><a name="12">12</a>Gli uomini diranno: "C`è un premio per il giusto, c`è Dio che fa giustizia sulla terra!".</span> </p></div</div></div></body></html>