<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 104</strong></div><p><span class="verse"><a name="1">1</a>Alleluia. Lodate il Signore e invocate il suo nome, proclamate tra i popoli le sue opere.</span> <span class="verse"><a name="2">2</a>Cantate a lui canti di gioia, meditate tutti i suoi prodigi.</span> <span class="verse"><a name="3">3</a>Gloriatevi del suo santo nome: gioisca il cuore di chi cerca il Signore.</span> <span class="verse"><a name="4">4</a>Cercate il Signore e la sua potenza, cercate sempre il suo volto.</span> <span class="verse"><a name="5">5</a>Ricordate le meraviglie che ha compiute, i suoi prodigi e i giudizi della sua bocca:</span> <span class="verse"><a name="6">6</a>voi stirpe di Abramo, suo servo, figli di Giacobbe, suo eletto.</span> <span class="verse"><a name="7">7</a>E` lui il Signore, nostro Dio, su tutta la terra i suoi giudizi.</span> <span class="verse"><a name="8">8</a>Ricorda sempre la sua alleanza: parola data per mille generazioni,</span> <span class="verse"><a name="9">9</a>l`alleanza stretta con Abramo e il suo giuramento ad Isacco.</span> <span class="verse"><a name="10">10</a>La stabilì per Giacobbe come legge,come alleanza eterna per Israele:</span> <span class="verse"><a name="11">11</a>Ti darò il paese di Cànaan come eredità a voi toccata in sorte".</span> <span class="verse"><a name="12">12</a>Quando erano in piccolo numero, pochi e forestieri in quella terra,</span> <span class="verse"><a name="13">13</a>e passavano di paese in paese, da un regno ad un altro popolo,</span> <span class="verse"><a name="14">14</a>non permise che alcuno li opprimesse e castigò i re per causa loro:</span> <span class="verse"><a name="15">15</a>Non toccate i miei consacrati, non fate alcun male ai miei profeti".</span> <span class="verse"><a name="16">16</a>Chiamò la fame sopra quella terra e distrusse ogni riserva di pane.</span> <span class="verse"><a name="17">17</a>Davanti a loro mandò un uomo, Giuseppe, venduto come schiavo.</span> <span class="verse"><a name="18">18</a>Gli strinsero i piedi con ceppi, il ferro gli serrò la gola,</span> <span class="verse"><a name="19">19</a>finché si avverò la sua predizione e la parola del Signore gli rese giustizia.</span> <span class="verse"><a name="20">20</a>Il re mandò a scioglierlo, il capo dei popoli lo fece liberare;</span> <span class="verse"><a name="21">21</a>lo pose signore della sua casa, capo di tutti i suoi averi,</span> <span class="verse"><a name="22">22</a>per istruire i capi secondo il suo giudizio e insegnare la saggezza agli anziani.</span> <span class="verse"><a name="23">23</a>E Israele venne in Egitto, Giacobbe visse nel paese di Cam come straniero.</span> <span class="verse"><a name="24">24</a>Ma Dio rese assai fecondo il suo popolo, lo rese più forte dei suoi nemici.</span> <span class="verse"><a name="25">25</a>Mutò il loro cuore e odiarono il suo popolo, contro i suoi servi agirono con inganno</span> <span class="verse"><a name="26">26</a>Mandò Mosè suo servo e Aronne che si era scelto.</span> <span class="verse"><a name="27">27</a>Compì per mezzo loro i segni promessi e nel paese di Cam i suoi prodigi.</span> <span class="verse"><a name="28">28</a>Mandò le tenebre e si fece buio, ma resistettero alle sue parole.</span> <span class="verse"><a name="29">29</a>Cambiò le loro acque in sangue e fece morire i pesci.</span> <span class="verse"><a name="30">30</a>Il loro paese brulicò di rane fino alle stanze dei loro sovrani.</span> <span class="verse"><a name="31">31</a>Diede un ordine e le mosche vennero a sciami e le zanzare in tutto il loro paese.</span> <span class="verse"><a name="32">32</a>Invece delle piogge mandò loro la grandine, vampe di fuoco sul loro paese.</span> <span class="verse"><a name="33">33</a>Colpì le loro vigne e i loro fichi, schiantò gli alberi della loro terra.</span> <span class="verse"><a name="34">34</a>Diede un ordine e vennero le locuste e bruchi senza numero;</span> <span class="verse"><a name="35">35</a>divorarono tutta l`erba del paese e distrussero il frutto del loro suolo.</span> <span class="verse"><a name="36">36</a>Colpì nel loro paese ogni primogenito, tutte le primizie del loro vigore.</span> <span class="verse"><a name="37">37</a>Fece uscire il suo popolo con argento e oro, fra le tribù non c`era alcun infermo.</span> <span class="verse"><a name="38">38</a>L`Egitto si rallegrò della loro partenza perché su di essi era piombato il terrore.</span> <span class="verse"><a name="39">39</a>Distese una nube per proteggerli e un fuoco per illuminarli di notte.</span> <span class="verse"><a name="40">40</a>Alla loro domanda fece scendere le quaglie e li saziò con il pane del cielo.</span> <span class="verse"><a name="41">41</a>Spaccò una rupe e ne sgorgarono acque, scorrevano come fiumi nel deserto,</span> <span class="verse"><a name="42">42</a>perché ricordò la sua parola santa data ad Abramo suo servo.</span> <span class="verse"><a name="43">43</a>Fece uscire il suo popolo con esultanza, i suoi eletti con canti di gioia.</span> <span class="verse"><a name="44">44</a>Diede loro le terre dei popoli, ereditarono la fatica delle genti,</span> <span class="verse"><a name="45">45</a>perché custodissero i suoi decreti e obbedissero alle sue leggi. Alleluia.</span> </p></div</div></div></body></html>