<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 44</strong></div><p><span class="verse"><a name="1">1</a>Al maestro del coro. Su "I gigli...". Dei figli di Core. Maskil. Canto d`amore.</span> <span class="verse"><a name="2">2</a>Effonde il mio cuore liete parole, io canto al re il mio poema. La mia lingua è stilo di scriba veloce.</span> <span class="verse"><a name="3">3</a>Tu sei il più bello tra i figli dell`uomo, sulle tue labbra è diffusa la grazia, ti ha benedetto Dio per sempre.</span> <span class="verse"><a name="4">4</a>Cingi, prode, la spada al tuo fianco, nello splendore della tua maestà ti arrida la sorte,</span> <span class="verse"><a name="5">5</a>avanza per la verità, la mitezza e la giustizia.</span> <span class="verse"><a name="6">6</a>La tua destra ti mostri prodigi: le tue frecce acute colpiscono al cuore i nemici del re; sotto di te cadono i popoli.</span> <span class="verse"><a name="7">7</a>Il tuo trono, Dio, dura per sempre; è scettro giusto lo scettro del tuo regno.</span> <span class="verse"><a name="8">8</a>Ami la giustizia e l`empietà detesti: Dio, il tuo Dio ti ha consacrato con olio di letizia, a preferenza dei tuoi eguali.</span> <span class="verse"><a name="9">9</a>Le tue vesti son tutte mirra, aloè e cassia, dai palazzi d`avorio ti allietano le cetre.</span> <span class="verse"><a name="10">10</a>Figlie di re stanno tra le tue predilette; alla tua destra la regina in ori di Ofir.</span> <span class="verse"><a name="11">11</a>Ascolta, figlia, guarda, porgi l`orecchio, dimentica il tuo popolo e la casa di tuo padre;</span> <span class="verse"><a name="12">12</a>al re piacerà la tua bellezza. Egli è il tuo Signore: pròstrati a lui.</span> <span class="verse"><a name="13">13</a>Da Tiro vengono portando doni, i più ricchi del popolo cercano il tuo volto.</span> <span class="verse"><a name="14">14</a>La figlia del re è tutta splendore, gemme e tessuto d`oro è il suo vestito.</span> <span class="verse"><a name="15">15</a>E` presentata al re in preziosi ricami; con lei le vergini compagne a te sono condotte;</span> <span class="verse"><a name="16">16</a>guidate in gioia ed esultanza entrano insieme nel palazzo del re.</span> <span class="verse"><a name="17">17</a>Ai tuoi padri succederanno i tuoi figli; li farai capi di tutta la terra.</span> <span class="verse"><a name="18">18</a>Farò ricordare il tuo nome per tutte le generazioni, e i popoli ti loderanno in eterno, per sempre.</span> </p></div</div></div></body></html>