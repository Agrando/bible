<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 93</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/93"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 93</strong></div><p><span class="verse"><a name="1">1</a>Dio che fai giustizia, o Signore, Dio che fai giustizia: mostrati!</span> <span class="verse"><a name="2">2</a>Alzati, giudice della terra, rendi la ricompensa ai superbi.</span> <span class="verse"><a name="3">3</a>Fino a quando gli empi, Signore, fino a quando gli empi trionferanno?</span> <span class="verse"><a name="4">4</a>Sparleranno, diranno insolenze, si vanteranno tutti i malfattori?</span> <span class="verse"><a name="5">5</a>Signore, calpestano il tuo popolo, opprimono la tua eredità.</span> <span class="verse"><a name="6">6</a>Uccidono la vedova e il forestiero, danno la morte agli orfani.</span> <span class="verse"><a name="7">7</a>Dicono: "Il Signore non vede, il Dio di Giacobbe non se ne cura".</span> <span class="verse"><a name="8">8</a>Comprendete, insensati tra il popolo, stolti, quando diventerete saggi?</span> <span class="verse"><a name="9">9</a>Chi ha formato l`orecchio, forse non sente? Chi ha plasmato l`occhio, forse non guarda?</span> <span class="verse"><a name="10">10</a>Chi regge i popoli forse non castiga,lui che insegna all`uomo il sapere?</span> <span class="verse"><a name="11">11</a>Il Signore conosce i pensieri dell`uomo: non sono che un soffio.</span> <span class="verse"><a name="12">12</a>Beato l`uomo che tu istruisci, Signore, e che ammaestri nella tua legge,</span> <span class="verse"><a name="13">13</a>per dargli riposo nei giorni di sventura, finché all`empio sia scavata la fossa.</span> <span class="verse"><a name="14">14</a>Perché il Signore non respinge il suo popolo, la sua eredità non la può abbandonare,</span> <span class="verse"><a name="15">15</a>ma il giudizio si volgerà a giustizia, la seguiranno tutti i retti di cuore.</span> <span class="verse"><a name="16">16</a>Chi sorgerà per me contro i malvagi? Chi starà con me contro i malfattori?</span> <span class="verse"><a name="17">17</a>Se il Signore non fosse il mio aiuto, in breve io abiterei nel regno del silenzio.</span> <span class="verse"><a name="18">18</a>Quando dicevo: "Il mio piede vacilla", la tua grazia, Signore, mi ha sostenuto.</span> <span class="verse"><a name="19">19</a>Quand`ero oppresso dall`angoscia, il tuo conforto mi ha consolato.</span> <span class="verse"><a name="20">20</a>Può essere tuo alleato un tribunale iniquo, che fa angherie contro la legge?</span> <span class="verse"><a name="21">21</a>Si avventano contro la vita del giusto, e condannano il sangue innocente.</span> <span class="verse"><a name="22">22</a>Ma il Signore è la mia difesa, roccia del mio rifugio è il mio Dio;</span> <span class="verse"><a name="23">23</a>egli ritorcerà contro di essi la loro malizia, per la loro perfidia li farà perire, li farà perire il Signore, nostro Dio.</span> </p></div</div></div></body></html>