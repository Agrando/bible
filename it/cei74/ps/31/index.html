<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 31</strong></div><p><span class="verse"><a name="1">1</a>Di Davide. Maskil. Beato l`uomo a cui è rimessa la colpa, e perdonato il peccato.</span> <span class="verse"><a name="2">2</a>Beato l`uomo a cui Dio non imputa alcun male e nel cui spirito non è inganno.</span> <span class="verse"><a name="3">3</a>Tacevo e si logoravano le mie ossa, mentre gemevo tutto il giorno.</span> <span class="verse"><a name="4">4</a>Giorno e notte pesava su di me la tua mano, come per arsura d`estate inaridiva il mio vigore.</span> <span class="verse"><a name="5">5</a>Ti ho manifestato il mio peccato, non ho tenuto nascosto il mio errore. Ho detto: "Confesserò al Signore le mie colpe" e tu hai rimesso la malizia del mio peccato.</span> <span class="verse"><a name="6">6</a>Per questo ti prega ogni fedele nel tempo dell`angoscia. Quando irromperanno grandi acque non lo potranno raggiungere.</span> <span class="verse"><a name="7">7</a>Tu sei il mio rifugio, mi preservi dal pericolo, mi circondi di esultanza per la salvezza.</span> <span class="verse"><a name="8">8</a>Ti farò saggio, t`indicherò la via da seguire; con gli occhi su di te, ti darò consiglio.</span> <span class="verse"><a name="9">9</a>Non siate come il cavallo e come il mulo privi d`intelligenza; si piega la loro fierezza con morso e briglie, se no, a te non si avvicinano.</span> <span class="verse"><a name="10">10</a>Molti saranno i dolori dell`empio, ma la grazia circonda chi confida nel Signore.</span> <span class="verse"><a name="11">11</a>Gioite nel Signore ed esultate, giusti, giubilate, voi tutti, retti di cuore.</span> </p></div</div></div></body></html>