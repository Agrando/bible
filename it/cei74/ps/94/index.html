<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 94</strong></div><p><span class="verse"><a name="1">1</a>Venite, applaudiamo al Signore, acclamiamo alla roccia della nostra salvezza.</span> <span class="verse"><a name="2">2</a>Accostiamoci a lui per rendergli grazie, a lui acclamiamo con canti di gioia.</span> <span class="verse"><a name="3">3</a>Poiché grande Dio è il Signore, grande re sopra tutti gli dei.</span> <span class="verse"><a name="4">4</a>Nella sua mano sono gli abissi della terra, sono sue le vette dei monti.</span> <span class="verse"><a name="5">5</a>Suo è il mare, egli l`ha fatto, le sue mani hanno plasmato la terra.</span> <span class="verse"><a name="6">6</a>Venite, prostràti adoriamo, in ginocchio davanti al Signore che ci ha creati.</span> <span class="verse"><a name="7">7</a>Egli è il nostro Dio, e noi il popolo del suo pascolo, il gregge che egli conduce.</span> <span class="verse"><a name="8">8</a>Ascoltate oggi la sua voce: "Non indurite il cuore, come a Meriba, come nel giorno di Massa nel deserto,</span> <span class="verse"><a name="9">9</a>dove mi tentarono i vostri padri: mi misero alla prova pur avendo visto le mie opere.</span> <span class="verse"><a name="10">10</a>Per quarant`anni mi disgustai di quella generazione e dissi: Sono un popolo dal cuore traviato, non conoscono le mie vie;</span> <span class="verse"><a name="11">11</a>perciò ho giurato nel mio sdegno: Non entreranno nel luogo del mio riposo".</span> </p></div</div></div></body></html>