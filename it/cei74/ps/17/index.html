<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 17</strong></div><p><span class="verse"><a name="1">1</a>Al maestro del coro. Di Davide, servo del Signore, che rivolse al Signore le parole di questo canto, quando il Signore lo liberò dal potere di tutti i suoi nemici,</span> <span class="verse"><a name="2">2</a>e dalla mano di Saul. Disse dunque: Ti amo, Signore, mia forza,</span> <span class="verse"><a name="3">3</a>Signore, mia roccia, mia fortezza, mio liberatore; mio Dio, mia rupe, in cui trovo riparo; mio scudo e baluardo, mia potente salvezza.</span> <span class="verse"><a name="4">4</a>Invoco il Signore, degno di lode, e sarò salvato dai miei nemici.</span> <span class="verse"><a name="5">5</a>Mi circondavano flutti di morte, mi travolgevano torrenti impetuosi;</span> <span class="verse"><a name="6">6</a>già mi avvolgevano i lacci degli inferi, già mi stringevano agguati mortali.</span> <span class="verse"><a name="7">7</a>Nel mio affanno invocai il Signore, nell`angoscia gridai al mio Dio: dal suo tempio ascoltò la mia voce, al suo orecchio pervenne il mio grido.</span> <span class="verse"><a name="8">8</a>La terra tremò e si scosse; vacillarono le fondamenta dei monti, si scossero perché egli era sdegnato.</span> <span class="verse"><a name="9">9</a>Dalle sue narici saliva fumo,dalla sua bocca un fuoco divorante;da lui sprizzavano carboni ardenti.</span> <span class="verse"><a name="10">10</a>Abbassò i cieli e discese, fosca caligine sotto i suoi piedi.</span> <span class="verse"><a name="11">11</a>Cavalcava un cherubino e volava, si librava sulle ali del vento.</span> <span class="verse"><a name="12">12</a>Si avvolgeva di tenebre come di velo, acque oscure e dense nubi lo coprivano.</span> <span class="verse"><a name="13">13</a>Davanti al suo fulgore si dissipavano le nubi con grandine e carboni ardenti.</span> <span class="verse"><a name="14">14</a>Il Signore tuonò dal cielo, l`Altissimo fece udire la sua voce: grandine e carboni ardenti.</span> <span class="verse"><a name="15">15</a>Scagliò saette e li disperse, fulminò con folgori e li sconfisse.</span> <span class="verse"><a name="16">16</a>Allora apparve il fondo del mare, si scoprirono le fondamenta del mondo, per la tua minaccia, Signore, per lo spirare del tuo furore.</span> <span class="verse"><a name="17">17</a>Stese la mano dall`alto e mi prese, mi sollevò dalle grandi acque,</span> <span class="verse"><a name="18">18</a>mi liberò da nemici potenti, da coloro che mi odiavano ed eran più forti di me.</span> <span class="verse"><a name="19">19</a>Mi assalirono nel giorno di sventura, ma il Signore fu mio sostegno;</span> <span class="verse"><a name="20">20</a>mi portò al largo, mi liberò perché mi vuol bene.</span> <span class="verse"><a name="21">21</a>Il Signore mi tratta secondo la mia giustizia, mi ripaga secondo l`innocenza delle mie mani;</span> <span class="verse"><a name="22">22</a>perché ho custodito le vie del Signore, non ho abbandonato empiamente il mio Dio.</span> <span class="verse"><a name="23">23</a>I suoi giudizi mi stanno tutti davanti, non ho respinto da me la sua legge;</span> <span class="verse"><a name="24">24</a>ma integro sono stato con lui e mi sono guardato dalla colpa.</span> <span class="verse"><a name="25">25</a>Il Signore mi rende secondo la mia giustizia, secondo l`innocenza delle mie mani davanti ai suoi occhi.</span> <span class="verse"><a name="26">26</a>Con l`uomo buono tu sei buono con l`uomo integro tu sei integro,</span> <span class="verse"><a name="27">27</a>con l`uomo puro tu sei puro, con il perverso tu sei astuto.</span> <span class="verse"><a name="28">28</a>Perché tu salvi il popolo degli umili, ma abbassi gli occhi dei superbi.</span> <span class="verse"><a name="29">29</a>Tu, Signore, sei luce alla mia lampada; il mio Dio rischiara le mie tenebre.</span> <span class="verse"><a name="30">30</a>Con te mi lancerò contro le schiere, con il mio Dio scavalcherò le mura.</span> <span class="verse"><a name="31">31</a>La via di Dio è diritta, la parola del Signore è provata al fuoco; egli è scudo per chi in lui si rifugia.</span> <span class="verse"><a name="32">32</a>Infatti, chi è Dio, se non il Signore? O chi è rupe, se non il nostro Dio?</span> <span class="verse"><a name="33">33</a>Il Dio che mi ha cinto di vigore e ha reso integro il mio cammino;</span> <span class="verse"><a name="34">34</a>mi ha dato agilità come di cerve, sulle alture mi ha fatto stare saldo;</span> <span class="verse"><a name="35">35</a>ha addestrato le mie mani alla battaglia, le mie braccia a tender l`arco di bronzo.</span> <span class="verse"><a name="36">36</a>Tu mi hai dato il tuo scudo di salvezza, la tua destra mi ha sostenuto, la tua bontà mi ha fatto crescere.</span> <span class="verse"><a name="37">37</a>Hai spianato la via ai miei passi, i miei piedi non hanno vacillato.</span> <span class="verse"><a name="38">38</a>Ho inseguito i miei nemici e li ho raggiunti, non sono tornato senza averli annientati.</span> <span class="verse"><a name="39">39</a>Li ho colpiti e non si sono rialzati, sono caduti sotto i miei piedi.</span> <span class="verse"><a name="40">40</a>Tu mi hai cinto di forza per la guerra, hai piegato sotto di me gli avversari.</span> <span class="verse"><a name="41">41</a>Dei nemici mi hai mostrato le spalle, hai disperso quanti mi odiavano.</span> <span class="verse"><a name="42">42</a>Hanno gridato e nessuno li ha salvati, al Signore, ma non ha risposto.</span> <span class="verse"><a name="43">43</a>Come polvere al vento li ho dispersi, calpestati come fango delle strade.</span> <span class="verse"><a name="44">44</a>Mi hai scampato dal popolo in rivolta, mi hai posto a capo delle nazioni. Un popolo che non conoscevo mi ha servito;</span> <span class="verse"><a name="45">45</a>all`udirmi, subito mi obbedivano, stranieri cercavano il mio favore,</span> <span class="verse"><a name="46">46</a>impallidivano uomini stranieri e uscivano tremanti dai loro nascondigli.</span> <span class="verse"><a name="47">47</a>Viva il Signore e benedetta la mia rupe, sia esaltato il Dio della mia salvezza.</span> <span class="verse"><a name="48">48</a>Dio, tu mi accordi la rivincita e sottometti i popoli al mio giogo,</span> <span class="verse"><a name="49">49</a>mi scampi dai nemici furenti, dei miei avversari mi fai trionfare e mi liberi dall`uomo violento.</span> <span class="verse"><a name="50">50</a>Per questo, Signore, ti loderò tra i popoli e canterò inni di gioia al tuo nome.</span> <span class="verse"><a name="51">51</a>Egli concede al suo re grandi vittorie, si mostra fedele al suo consacrato, a Davide e alla sua discendenza per sempre.</span> </p></div</div></div></body></html>