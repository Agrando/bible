<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 84</strong></div><p><span class="verse"><a name="1">1</a>Al maestro del coro. Dei figli di Core. Salmo.</span> <span class="verse"><a name="2">2</a>Signore, sei stato buono con la tua terra, hai ricondotto i deportati di Giacobbe.</span> <span class="verse"><a name="3">3</a>Hai perdonato l`iniquità del tuo popolo, hai cancellato tutti i suoi peccati.</span> <span class="verse"><a name="4">4</a>Hai deposto tutto il tuo sdegno e messo fine alla tua grande ira.</span> <span class="verse"><a name="5">5</a>Rialzaci, Dio nostra salvezza, e placa il tuo sdegno verso di noi.</span> <span class="verse"><a name="6">6</a>Forse per sempre sarai adirato con noi, di età in età estenderai il tuo sdegno?</span> <span class="verse"><a name="7">7</a>Non tornerai tu forse a darci vita, perché in te gioisca il tuo popolo?</span> <span class="verse"><a name="8">8</a>Mostraci, Signore, la tua misericordia e donaci la tua salvezza.</span> <span class="verse"><a name="9">9</a>Ascolterò che cosa dice Dio, il Signore: egli annunzia la pace per il suo popolo, per i suoi fedeli, per chi ritorna a lui con tutto il cuore.</span> <span class="verse"><a name="10">10</a>La sua salvezza è vicina a chi lo teme e la sua gloria abiterà la nostra terra.</span> <span class="verse"><a name="11">11</a>Misericordia e verità s`incontreranno, giustizia e pace si baceranno.</span> <span class="verse"><a name="12">12</a>La verità germoglierà dalla terra e la giustizia si affaccerà dal cielo.</span> <span class="verse"><a name="13">13</a>Quando il Signore elargirà il suo bene, la nostra terra darà il suo frutto.</span> <span class="verse"><a name="14">14</a>Davanti a lui camminerà la giustizia e sulla via dei suoi passi la salvezza.</span> </p></div</div></div></body></html>