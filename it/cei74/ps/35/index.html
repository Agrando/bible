<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 35</strong></div><p><span class="verse"><a name="1">1</a>Al maestro del coro. Di Davide servo del Signore.</span> <span class="verse"><a name="2">2</a>Nel cuore dell`empio parla il peccato, davanti ai suoi occhi non c`è timor di Dio.</span> <span class="verse"><a name="3">3</a>Poiché egli si illude con se stesso nel ricercare la sua colpa e detestarla.</span> <span class="verse"><a name="4">4</a>Inique e fallaci sono le sue parole, rifiuta di capire, di compiere il bene.</span> <span class="verse"><a name="5">5</a>Iniquità trama sul suo giaciglio, si ostina su vie non buone, via da sé non respinge il male.</span> <span class="verse"><a name="6">6</a>Signore, la tua grazia è nel cielo, la tua fedeltà fino alle nubi;</span> <span class="verse"><a name="7">7</a>la tua giustizia è come i monti più alti, il tuo giudizio come il grande abisso: uomini e bestie tu salvi, Signore.</span> <span class="verse"><a name="8">8</a>Quanto è preziosa la tua grazia, o Dio! Si rifugiano gli uomini all`ombra delle tue ali,</span> <span class="verse"><a name="9">9</a>si saziano dell`abbondanza della tua casa e li disseti al torrente delle tue delizie.</span> <span class="verse"><a name="10">10</a>E` in te la sorgente della vita, alla tua luce vediamo la luce.</span> <span class="verse"><a name="11">11</a>Concedi la tua grazia a chi ti conosce, la tua giustizia ai retti di cuore.</span> <span class="verse"><a name="12">12</a>Non mi raggiunga il piede dei superbi, non mi disperda la mano degli empi.</span> <span class="verse"><a name="13">13</a>Ecco, sono caduti i malfattori, abbattuti, non possono rialzarsi.</span> </p></div</div></div></body></html>