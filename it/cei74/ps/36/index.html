<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 36</strong></div><p><span class="verse"><a name="1">1</a>Di Davide. Non adirarti contro gli empi non invidiare i malfattori.</span> <span class="verse"><a name="2">2</a>Come fieno presto appassiranno, cadranno come erba del prato.</span> <span class="verse"><a name="3">3</a>Confida nel Signore e fà il bene; abita la terra e vivi con fede.</span> <span class="verse"><a name="4">4</a>Cerca la gioia del Signore, esaudirà i desideri del tuo cuore.</span> <span class="verse"><a name="5">5</a>Manifesta al Signore la tua via, confida in lui: compirà la sua opera;</span> <span class="verse"><a name="6">6</a>farà brillare come luce la tua giustizia, come il meriggio il tuo diritto.</span> <span class="verse"><a name="7">7</a>Stá in silenzio davanti al Signore e spera in lui; non irritarti per chi ha successo, per l`uomo che trama insidie.</span> <span class="verse"><a name="8">8</a>Desisti dall`ira e deponi lo sdegno, non irritarti: faresti del male,</span> <span class="verse"><a name="9">9</a>poiché i malvagi saranno sterminati, ma chi spera nel Signore possederà la terra.</span> <span class="verse"><a name="10">10</a>Ancora un poco e l`empio scompare,cerchi il suo posto e più non lo trovi.</span> <span class="verse"><a name="11">11</a>I miti invece possederanno la terra e godranno di una grande pace.</span> <span class="verse"><a name="12">12</a>L`empio trama contro il giusto, contro di lui digrigna i denti.</span> <span class="verse"><a name="13">13</a>Ma il Signore ride dell`empio, perché vede arrivare il suo giorno.</span> <span class="verse"><a name="14">14</a>Gli empi sfoderano la spada e tendono l`arco per abbattere il misero e l`indigente, per uccidere chi cammina sulla retta via.</span> <span class="verse"><a name="15">15</a>La loro spada raggiungerà il loro cuore e i loro archi si spezzeranno.</span> <span class="verse"><a name="16">16</a>Il poco del giusto è cosa migliore dell`abbondanza degli empi;</span> <span class="verse"><a name="17">17</a>perché le braccia degli empi saranno spezzate, ma il Signore è il sostegno dei giusti.</span> <span class="verse"><a name="18">18</a>Conosce il Signore la vita dei buoni, la loro eredità durerà per sempre.</span> <span class="verse"><a name="19">19</a>Non saranno confusi nel tempo della sventura e nei giorni della fame saranno saziati.</span> <span class="verse"><a name="20">20</a>Poiché gli empi periranno, i nemici del Signore appassiranno come lo splendore dei prati, tutti come fumo svaniranno.</span> <span class="verse"><a name="21">21</a>L`empio prende in prestito e non restituisce, ma il giusto ha compassione e dá in dono.</span> <span class="verse"><a name="22">22</a>Chi è benedetto da Dio possederà la terra, ma chi è maledetto sarà sterminato.</span> <span class="verse"><a name="23">23</a>Il Signore fa sicuri i passi dell`uomo e segue con amore il suo cammino.</span> <span class="verse"><a name="24">24</a>Se cade, non rimane a terra, perché il Signore lo tiene per mano.</span> <span class="verse"><a name="25">25</a>Sono stato fanciullo e ora sono vecchio, non ho mai visto il giusto abbandonato né i suoi figli mendicare il pane.</span> <span class="verse"><a name="26">26</a>Egli ha sempre compassione e dá in prestito, per questo la sua stirpe è benedetta.</span> <span class="verse"><a name="27">27</a>Stá lontano dal male e fà il bene, e avrai sempre una casa.</span> <span class="verse"><a name="28">28</a>Perché il Signore ama la giustizia e non abbandona i suoi fedeli; gli empi saranno distrutti per sempre e la loro stirpe sarà sterminata.</span> <span class="verse"><a name="29">29</a>I giusti possederanno la terra e la abiteranno per sempre.</span> <span class="verse"><a name="30">30</a>La bocca del giusto proclama la sapienza, e la sua lingua esprime la giustizia;</span> <span class="verse"><a name="31">31</a>la legge del suo Dio è nel suo cuore, i suoi passi non vacilleranno.</span> <span class="verse"><a name="32">32</a>L`empio spia il giusto e cerca di farlo morire.</span> <span class="verse"><a name="33">33</a>Il Signore non lo abbandona alla sua mano, nel giudizio non lo lascia condannare.</span> <span class="verse"><a name="34">34</a>Spera nel Signore e segui la sua via: ti esalterà e tu possederai la terra e vedrai lo sterminio degli empi.</span> <span class="verse"><a name="35">35</a>Ho visto l`empio trionfante ergersi come cedro rigoglioso;</span> <span class="verse"><a name="36">36</a>sono passato e più non c`era, l`ho cercato e più non si è trovato.</span> <span class="verse"><a name="37">37</a>Osserva il giusto e vedi l`uomo retto, l`uomo di pace avrà una discendenza.</span> <span class="verse"><a name="38">38</a>Ma tutti i peccatori saranno distrutti, la discendenza degli empi sarà sterminata.</span> <span class="verse"><a name="39">39</a>La salvezza dei giusti viene dal Signore, nel tempo dell`angoscia è loro difesa;</span> <span class="verse"><a name="40">40</a>il Signore viene in loro aiuto e li scampa, li libera dagli empi e dá loro salvezza, perché in lui si sono rifugiati.</span> </p></div</div></div></body></html>