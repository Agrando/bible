<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 90</strong></div><p><span class="verse"><a name="1">1</a>Tu che abiti al riparo dell`Altissimo e dimori all`ombra dell`Onnipotente,</span> <span class="verse"><a name="2">2</a>dì al Signore: "Mio rifugio e mia fortezza, mio Dio, in cui confido".</span> <span class="verse"><a name="3">3</a>Egli ti libererà dal laccio del cacciatore, dalla peste che distrugge.</span> <span class="verse"><a name="4">4</a>Ti coprirà con le sue penne sotto le sue ali troverai rifugio.</span> <span class="verse"><a name="5">5</a>La sua fedeltà ti sarà scudo e corazza; non temerai i terrori della notte né la freccia che vola di giorno,</span> <span class="verse"><a name="6">6</a>la peste che vaga nelle tenebre, lo sterminio che devasta a mezzogiorno.</span> <span class="verse"><a name="7">7</a>Mille cadranno al tuo fianco e diecimila alla tua destra; ma nulla ti potrà colpire.</span> <span class="verse"><a name="8">8</a>Solo che tu guardi, con i tuoi occhi vedrai il castigo degli empi.</span> <span class="verse"><a name="9">9</a>Poiché tuo rifugio è il Signore e hai fatto dell`Altissimo la tua dimora,</span> <span class="verse"><a name="10">10</a>non ti potrà colpire la sventura, nessun colpo cadrà sulla tua tenda.</span> <span class="verse"><a name="11">11</a>Egli darà ordine ai suoi angeli di custodirti in tutti i tuoi passi.</span> <span class="verse"><a name="12">12</a>Sulle loro mani ti porteranno perché non inciampi nella pietra il tuo piede.</span> <span class="verse"><a name="13">13</a>Camminerai su aspidi e vipere, schiaccerai leoni e draghi.</span> <span class="verse"><a name="14">14</a>Lo salverò, perché a me si è affidato; lo esalterò, perché ha conosciuto il mio nome.</span> <span class="verse"><a name="15">15</a>Mi invocherà e gli darò risposta; presso di lui sarò nella sventura, lo salverò e lo renderò glorioso.</span> <span class="verse"><a name="16">16</a>Lo sazierò di lunghi giorni e gli mostrerò la mia salvezza.</span> </p></div</div></div></body></html>