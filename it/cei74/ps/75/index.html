<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 75</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/75"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 75</strong></div><p><span class="verse"><a name="1">1</a>Al maestro del coro. Su strumenti a corda con cetre. Salmo. Di Asaf. Canto.</span> <span class="verse"><a name="2">2</a>Dio è conosciuto in Giuda, in Israele è grande il suo nome.</span> <span class="verse"><a name="3">3</a>E` in Gerusalemme la sua dimora, la sua abitazione, in Sion.</span> <span class="verse"><a name="4">4</a>Qui spezzò le saette dell`arco, lo scudo, la spada, la guerra.</span> <span class="verse"><a name="5">5</a>Splendido tu sei, o Potente, sui monti della preda;</span> <span class="verse"><a name="6">6</a>furono spogliati i valorosi, furono colti dal sonno, nessun prode ritrovava la sua mano.</span> <span class="verse"><a name="7">7</a>Dio di Giacobbe, alla tua minaccia, si arrestarono carri e cavalli.</span> <span class="verse"><a name="8">8</a>Tu sei terribile; chi ti resiste quando si scatena la tua ira?</span> <span class="verse"><a name="9">9</a>Dal cielo fai udire la sentenza: sbigottita la terra tace</span> <span class="verse"><a name="10">10</a>quando Dio si alza per giudicare, per salvare tutti gli umili della terra.</span> <span class="verse"><a name="11">11</a>L`uomo colpito dal tuo furore ti dá gloria, gli scampati dall`ira ti fanno festa.</span> <span class="verse"><a name="12">12</a>Fate voti al Signore vostro Dio e adempiteli, quanti lo circondano portino doni al Terribile,</span> <span class="verse"><a name="13">13</a>a lui che toglie il respiro ai potenti; è terribile per i re della terra.</span> </p></div</div></div></body></html>