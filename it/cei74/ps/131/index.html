<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 131</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/131"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 131</strong></div><p><span class="verse"><a name="1">1</a>Canto delle ascensioni. Ricordati, Signore, di Davide, di tutte le sue prove,</span> <span class="verse"><a name="2">2</a>quando giurò al Signore, al Potente di Giacobbe fece voto:</span> <span class="verse"><a name="3">3</a>Non entrerò sotto il tetto della mia casa, non mi stenderò sul mio giaciglio,</span> <span class="verse"><a name="4">4</a>non concederò sonno ai miei occhi né riposo alle mie palpebre,</span> <span class="verse"><a name="5">5</a>finché non trovi una sede per il Signore, una dimora per il Potente di Giacobbe".</span> <span class="verse"><a name="6">6</a>Ecco, abbiamo saputo che era in Efrata, l`abbiamo trovata nei campi di Iàar.</span> <span class="verse"><a name="7">7</a>Entriamo nella sua dimora, prostriamoci allo sgabello dei suoi piedi.</span> <span class="verse"><a name="8">8</a>Alzati, Signore, verso il luogo del tuo riposo, tu e l`arca della tua potenza.</span> <span class="verse"><a name="9">9</a>I tuoi sacerdoti si vestano di giustizia, i tuoi fedeli cantino di gioia.</span> <span class="verse"><a name="10">10</a>Per amore di Davide tuo servo non respingere il volto del tuo consacrato.</span> <span class="verse"><a name="11">11</a>Il Signore ha giurato a Davide e non ritratterà la sua parola: "Il frutto delle tue viscere io metterò sul tuo trono!</span> <span class="verse"><a name="12">12</a>Se i tuoi figli custodiranno la mia alleanza e i precetti che insegnerò ad essi, anche i loro figli per sempre sederanno sul tuo trono".</span> <span class="verse"><a name="13">13</a>Il Signore ha scelto Sion, l`ha voluta per sua dimora:</span> <span class="verse"><a name="14">14</a>Questo è il mio riposo per sempre; qui abiterò, perché l`ho desiderato.</span> <span class="verse"><a name="15">15</a>Benedirò tutti i suoi raccolti, sazierò di pane i suoi poveri.</span> <span class="verse"><a name="16">16</a>Rivestirò di salvezza i suoi sacerdoti, esulteranno di gioia i suoi fedeli.</span> <span class="verse"><a name="17">17</a>Là farò germogliare la potenza di Davide, preparerò una lampada al mio consacrato.</span> <span class="verse"><a name="18">18</a>Coprirò di vergogna i suoi nemici, ma su di lui splenderà la corona".</span> </p></div</div></div></body></html>