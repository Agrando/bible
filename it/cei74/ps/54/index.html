<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 54</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/54"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 54</strong></div><p><span class="verse"><a name="1">1</a>Al maestro del coro. Per strumenti a corda. Maskil. Di Davide.</span> <span class="verse"><a name="2">2</a>Porgi l`orecchio, Dio, alla mia preghiera, non respingere la mia supplica;</span> <span class="verse"><a name="3">3</a>dammi ascolto e rispondimi, mi agito nel mio lamento e sono sconvolto</span> <span class="verse"><a name="4">4</a>al grido del nemico, al clamore dell`empio. Contro di me riversano sventura, mi perseguitano con furore.</span> <span class="verse"><a name="5">5</a>Dentro di me freme il mio cuore, piombano su di me terrori di morte.</span> <span class="verse"><a name="6">6</a>Timore e spavento mi invadono e lo sgomento mi opprime.</span> <span class="verse"><a name="7">7</a>Dico: "Chi mi darà ali come di colomba, per volare e trovare riposo?</span> <span class="verse"><a name="8">8</a>Ecco, errando, fuggirei lontano, abiterei nel deserto.</span> <span class="verse"><a name="9">9</a>Riposerei in un luogo di riparo dalla furia del vento e dell`uragano".</span> <span class="verse"><a name="10">10</a>Disperdili, Signore,confondi le loro lingue: ho visto nella città violenza e contese.</span> <span class="verse"><a name="11">11</a>Giorno e notte si aggirano sulle sue mura,</span> <span class="verse"><a name="12">12</a>all`interno iniquità, travaglio e insidie e non cessano nelle sue piazze sopruso e inganno.</span> <span class="verse"><a name="13">13</a>Se mi avesse insultato un nemico, l`avrei sopportato; se fosse insorto contro di me un avversario, da lui mi sarei nascosto.</span> <span class="verse"><a name="14">14</a>Ma sei tu, mio compagno, mio amico e confidente;</span> <span class="verse"><a name="15">15</a>ci legava una dolce amicizia, verso la casa di Dio camminavamo in festa.</span> <span class="verse"><a name="16">16</a>Piombi su di loro la morte, scendano vivi negli inferi; perché il male è nelle loro case, e nel loro cuore.</span> <span class="verse"><a name="17">17</a>Io invoco Dio e il Signore mi salva.</span> <span class="verse"><a name="18">18</a>Di sera, al mattino, a mezzogiorno mi lamento e sospiro ed egli ascolta la mia voce;</span> <span class="verse"><a name="19">19</a>mi salva, mi dá pace da coloro che mi combattono: sono tanti i miei avversari.</span> <span class="verse"><a name="20">20</a>Dio mi ascolta e li umilia, egli che domina da sempre. Per essi non c`è conversione e non temono Dio.</span> <span class="verse"><a name="21">21</a>Ognuno ha steso la mano contro i suoi amici, ha violato la sua alleanza.</span> <span class="verse"><a name="22">22</a>Più untuosa del burro è la sua bocca, ma nel cuore ha la guerra; più fluide dell`olio le sue parole, ma sono spade sguainate.</span> <span class="verse"><a name="23">23</a>Getta sul Signore il tuo affanno ed egli ti darà sostegno, mai permetterà che il giusto vacilli.</span> <span class="verse"><a name="24">24</a>Tu, Dio, li sprofonderai nella tomba gli uomini sanguinari e fraudolenti: essi non giungeranno alla metà dei loro giorni. Ma io, Signore, in te confido.</span> </p></div</div></div></body></html>