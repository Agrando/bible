<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 39</strong></div><p><span class="verse"><a name="1">1</a>Al maestro del coro. Di Davide. Salmo.</span> <span class="verse"><a name="2">2</a>Ho sperato: ho sperato nel Signore ed egli su di me si è chinato, ha dato ascolto al mio grido.</span> <span class="verse"><a name="3">3</a>Mi ha tratto dalla fossa della morte, dal fango della palude; i miei piedi ha stabilito sulla roccia, ha reso sicuri i miei passi.</span> <span class="verse"><a name="4">4</a>Mi ha messo sulla bocca un canto nuovo, lode al nostro Dio. Molti vedranno e avranno timore e confideranno nel Signore.</span> <span class="verse"><a name="5">5</a>Beato l`uomo che spera nel Signore e non si mette dalla parte dei superbi, né si volge a chi segue la menzogna.</span> <span class="verse"><a name="6">6</a>Quanti prodigi tu hai fatto, Signore Dio mio, quali disegni in nostro favore: nessuno a te si può paragonare. Se li voglio annunziare e proclamare sono troppi per essere contati.</span> <span class="verse"><a name="7">7</a>Sacrificio e offerta non gradisci, gli orecchi mi hai aperto. Non hai chiesto olocausto e vittima per la colpa.</span> <span class="verse"><a name="8">8</a>Allora ho detto: "Ecco, io vengo. Sul rotolo del libro di me è scritto,</span> <span class="verse"><a name="9">9</a>che io faccia il tuo volere. Mio Dio, questo io desidero, la tua legge è nel profondo del mio cuore".</span> <span class="verse"><a name="10">10</a>Ho annunziato la tua giustizia nella grande assemblea; vedi, non tengo chiuse le labbra, Signore, tu lo sai.</span> <span class="verse"><a name="11">11</a>Non ho nascosto la tua giustizia in fondo al cuore, la tua fedeltà e la tua salvezza ho proclamato. Non ho nascosto la tua grazia e la tua fedeltà alla grande assemblea.</span> <span class="verse"><a name="12">12</a>Non rifiutarmi, Signore, la tua misericordia, la tua fedeltà e la tua grazia mi proteggano sempre,</span> <span class="verse"><a name="13">13</a>poiché mi circondano mali senza numero, le mie colpe mi opprimono e non posso più vedere. Sono più dei capelli del mio capo, il mio cuore viene meno.</span> <span class="verse"><a name="14">14</a>Degnati, Signore, di liberarmi; accorri, Signore, in mio aiuto.</span> <span class="verse"><a name="15">15</a>Vergogna e confusione quanti cercano di togliermi la vita. Retrocedano coperti d`infamia quelli che godono della mia sventura.</span> <span class="verse"><a name="16">16</a>Siano presi da tremore e da vergogna quelli che mi scherniscono.</span> <span class="verse"><a name="17">17</a>Esultino e gioiscano in te quanti ti cercano, dicano sempre: "Il Signore è grande" quelli che bramano la tua salvezza.</span> <span class="verse"><a name="18">18</a>Io sono povero e infelice; di me ha cura il Signore. Tu, mio aiuto e mia liberazione, mio Dio, non tardare.</span> </p></div</div></div></body></html>