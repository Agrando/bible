<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 140</strong></div><p><span class="verse"><a name="1">1</a>Salmo. Di Davide. Signore, a te grido, accorri in mio aiuto; ascolta la mia voce quando t`invoco.</span> <span class="verse"><a name="2">2</a>Come incenso salga a te la mia preghiera, le mie mani alzate come sacrificio della sera.</span> <span class="verse"><a name="3">3</a>Poni, Signore, una custodia alla mia bocca, sorveglia la porta delle mie labbra.</span> <span class="verse"><a name="4">4</a>Non lasciare che il mio cuore si pieghi al male e compia azioni inique con i peccatori: che io non gusti i loro cibi deliziosi.</span> <span class="verse"><a name="5">5</a>Mi percuota il giusto e il fedele mi rimproveri, ma l`olio dell`empio non profumi il mio capo; tra le loro malvagità continui la mia preghiera.</span> <span class="verse"><a name="6">6</a>Dalla rupe furono gettati i loro capi, che da me avevano udito dolci parole.</span> <span class="verse"><a name="7">7</a>Come si fende e si apre la terra, le loro ossa furono disperse alla bocca degli inferi.</span> <span class="verse"><a name="8">8</a>A te, Signore mio Dio, sono rivolti i miei occhi; in te mi rifugio, proteggi la mia vita.</span> <span class="verse"><a name="9">9</a>Preservami dal laccio che mi tendono, dagli agguati dei malfattori.</span> <span class="verse"><a name="10">10</a>Gli empi cadono insieme nelle loro reti, ma io passerò oltre incolume.</span> </p></div</div></div></body></html>