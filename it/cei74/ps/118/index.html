<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 118</strong></div><p><span class="verse"><a name="1">1</a>Alleluia.Beato l`uomo di integra condotta,che cammina nella legge del Signore.</span> <span class="verse"><a name="2">2</a>Beato chi è fedele ai suoi insegnamenti e lo cerca con tutto il cuore.</span> <span class="verse"><a name="3">3</a>Non commette ingiustizie,cammina per le sue vie.</span> <span class="verse"><a name="4">4</a>Tu hai dato i tuoi precetti perché siano osservati fedelmente.</span> <span class="verse"><a name="5">5</a>Siano diritte le mie vie, nel custodire i tuoi decreti.</span> <span class="verse"><a name="6">6</a>Allora non dovrò arrossire se avrò obbedito ai tuoi comandi.</span> <span class="verse"><a name="7">7</a>Ti loderò con cuore sincero quando avrò appreso le tue giuste sentenze.</span> <span class="verse"><a name="8">8</a>Voglio osservare i tuoi decreti: non abbandonarmi mai.</span> <span class="verse"><a name="9">9</a>Come potrà un giovane tenere pura la sua via? Custodendo le tue parole.</span> <span class="verse"><a name="10">10</a>Con tutto il cuore ti cerco: non farmi deviare dai tuoi precetti.</span> <span class="verse"><a name="11">11</a>Conservo nel cuore le tue parole per non offenderti con il peccato.</span> <span class="verse"><a name="12">12</a>Benedetto sei tu, Signore; mostrami il tuo volere.</span> <span class="verse"><a name="13">13</a>Con le mie labbra ho enumerato tutti i giudizi della tua bocca.</span> <span class="verse"><a name="14">14</a>Nel seguire i tuoi ordini è la mia gioia più che in ogni altro bene.</span> <span class="verse"><a name="15">15</a>Voglio meditare i tuoi comandamenti, considerare le tue vie.</span> <span class="verse"><a name="16">16</a>Nella tua volontà è la mia gioia; mai dimenticherò la tua parola.</span> <span class="verse"><a name="17">17</a>Sii buono con il tuo servo e avrò vita, custodirò la tua parola.</span> <span class="verse"><a name="18">18</a>Aprimi gli occhi perché io veda le meraviglie della tua legge.</span> <span class="verse"><a name="19">19</a>Io sono straniero sulla terra, non nascondermi i tuoi comandi.</span> <span class="verse"><a name="20">20</a>Io mi consumo nel desiderio dei tuoi precetti in ogni tempo.</span> <span class="verse"><a name="21">21</a>Tu minacci gli orgogliosi; maledetto chi devìa dai tuoi decreti.</span> <span class="verse"><a name="22">22</a>Allontana da me vergogna e disprezzo, perché ho osservato le tue leggi.</span> <span class="verse"><a name="23">23</a>Siedono i potenti, mi calunniano, ma il tuo servo medita i tuoi decreti.</span> <span class="verse"><a name="24">24</a>Anche i tuoi ordini sono la mia gioia, miei consiglieri i tuoi precetti.</span> <span class="verse"><a name="25">25</a>Io sono prostrato nella polvere; dammi vita secondo la tua parola.</span> <span class="verse"><a name="26">26</a>Ti ho manifestato le mie vie e mi hai risposto; insegnami i tuoi voleri.</span> <span class="verse"><a name="27">27</a>Fammi conoscere la via dei tuoi precetti e mediterò i tuoi prodigi.</span> <span class="verse"><a name="28">28</a>Io piango nella tristezza; sollevami secondo la tua promessa.</span> <span class="verse"><a name="29">29</a>Tieni lontana da me la via della menzogna, fammi dono della tua legge.</span> <span class="verse"><a name="30">30</a>Ho scelto la via della giustizia, mi sono proposto i tuoi giudizi.</span> <span class="verse"><a name="31">31</a>Ho aderito ai tuoi insegnamenti, Signore, che io non resti confuso.</span> <span class="verse"><a name="32">32</a>Corro per la via dei tuoi comandamenti, perché hai dilatato il mio cuore.</span> <span class="verse"><a name="33">33</a>Indicami, Signore, la via dei tuoi decreti e la seguirò sino alla fine.</span> <span class="verse"><a name="34">34</a>Dammi intelligenza, perché io osservi la tua legge e la custodisca con tutto il cuore.</span> <span class="verse"><a name="35">35</a>Dirigimi sul sentiero dei tuoi comandi, perché in esso è la mia gioia.</span> <span class="verse"><a name="36">36</a>Piega il mio cuore verso i tuoi insegnamenti e non verso la sete del guadagno.</span> <span class="verse"><a name="37">37</a>Distogli i miei occhi dalle cose vane, fammi vivere sulla tua via.</span> <span class="verse"><a name="38">38</a>Con il tuo servo sii fedele alla parola che hai data, perché ti si tema.</span> <span class="verse"><a name="39">39</a>Allontana l`insulto che mi sgomenta, poiché i tuoi giudizi sono buoni.</span> <span class="verse"><a name="40">40</a>Ecco, desidero i tuoi comandamenti; per la tua giustizia fammi vivere.</span> <span class="verse"><a name="41">41</a>Venga a me, Signore, la tua grazia, la tua salvezza secondo la tua promessa;</span> <span class="verse"><a name="42">42</a>a chi mi insulta darò una risposta, perché ho fiducia nella tua parola.</span> <span class="verse"><a name="43">43</a>Non togliere mai dalla mia bocca la parola vera, perché confido nei tuoi giudizi.</span> <span class="verse"><a name="44">44</a>Custodirò la tua legge per sempre, nei secoli, in eterno.</span> <span class="verse"><a name="45">45</a>Sarò sicuro nel mio cammino, perché ho ricercato i tuoi voleri.</span> <span class="verse"><a name="46">46</a>Davanti ai re parlerò della tua alleanza senza temere la vergogna.</span> <span class="verse"><a name="47">47</a>Gioirò per i tuoi comandi che ho amati.</span> <span class="verse"><a name="48">48</a>Alzerò le mani ai tuoi precetti che amo, mediterò le tue leggi.</span> <span class="verse"><a name="49">49</a>Ricorda la promessa fatta al tuo servo, con la quale mi hai dato speranza.</span> <span class="verse"><a name="50">50</a>Questo mi consola nella miseria: la tua parola mi fa vivere.</span> <span class="verse"><a name="51">51</a>I superbi mi insultano aspramente, ma non devìo dalla tua legge.</span> <span class="verse"><a name="52">52</a>Ricordo i tuoi giudizi di un tempo, Signore, e ne sono consolato.</span> <span class="verse"><a name="53">53</a>M`ha preso lo sdegno contro gli empi che abbandonano la tua legge.</span> <span class="verse"><a name="54">54</a>Sono canti per me i tuoi precetti, nella terra del mio pellegrinaggio.</span> <span class="verse"><a name="55">55</a>Ricordo il tuo nome lungo la notte e osservo la tua legge, Signore.</span> <span class="verse"><a name="56">56</a>Tutto questo mi accade perché ho custodito i tuoi precetti.</span> <span class="verse"><a name="57">57</a>La mia sorte, ho detto, Signore, è custodire le tue parole.</span> <span class="verse"><a name="58">58</a>Con tutto il cuore ti ho supplicato, fammi grazia secondo la tua promessa.</span> <span class="verse"><a name="59">59</a>Ho scrutato le mie vie, ho rivolto i miei passi verso i tuoi comandamenti.</span> <span class="verse"><a name="60">60</a>Sono pronto e non voglio tardare a custodire i tuoi decreti.</span> <span class="verse"><a name="61">61</a>I lacci degli empi mi hanno avvinto, ma non ho dimenticato la tua legge.</span> <span class="verse"><a name="62">62</a>Nel cuore della notte mi alzo a renderti lode per i tuoi giusti decreti.</span> <span class="verse"><a name="63">63</a>Sono amico di coloro che ti sono fedeli e osservano i tuoi precetti.</span> <span class="verse"><a name="64">64</a>Del tuo amore, Signore, è piena la terra; insegnami il tuo volere.</span> <span class="verse"><a name="65">65</a>Hai fatto il bene al tuo servo, Signore, secondo la tua parola.</span> <span class="verse"><a name="66">66</a>Insegnami il senno e la saggezza, perché ho fiducia nei tuoi comandamenti.</span> <span class="verse"><a name="67">67</a>Prima di essere umiliato andavo errando, ma ora osservo la tua parola.</span> <span class="verse"><a name="68">68</a>Tu sei buono e fai il bene, insegnami i tuoi decreti.</span> <span class="verse"><a name="69">69</a>Mi hanno calunniato gli insolenti, ma io con tutto il cuore osservo i tuoi precetti.</span> <span class="verse"><a name="70">70</a>Torpido come il grasso è il loro cuore, ma io mi diletto della tua legge.</span> <span class="verse"><a name="71">71</a>Bene per me se sono stato umiliato, perché impari ad obbedirti.</span> <span class="verse"><a name="72">72</a>La legge della tua bocca mi è preziosa più di mille pezzi d`oro e d`argento.</span> <span class="verse"><a name="73">73</a>Le tue mani mi hanno fatto e plasmato; fammi capire e imparerò i tuoi comandi.</span> <span class="verse"><a name="74">74</a>I tuoi fedeli al vedermi avranno gioia, perché ho sperato nella tua parola.</span> <span class="verse"><a name="75">75</a>Signore, so che giusti sono i tuoi giudizi e con ragione mi hai umiliato.</span> <span class="verse"><a name="76">76</a>Mi consoli la tua grazia, secondo la tua promessa al tuo servo.</span> <span class="verse"><a name="77">77</a>Venga su di me la tua misericordia e avrò vita, poiché la tua legge è la mia gioia.</span> <span class="verse"><a name="78">78</a>Siano confusi i superbi che a torto mi opprimono; io mediterò la tua legge.</span> <span class="verse"><a name="79">79</a>Si volgano a me i tuoi fedeli e quelli che conoscono i tuoi insegnamenti.</span> <span class="verse"><a name="80">80</a>Sia il mio cuore integro nei tuoi precetti, perché non resti confuso.</span> <span class="verse"><a name="81">81</a>Mi consumo nell`attesa della tua salvezza, spero nella tua parola.</span> <span class="verse"><a name="82">82</a>Si consumano i miei occhi dietro la tua promessa, mentre dico: "Quando mi darai conforto?".</span> <span class="verse"><a name="83">83</a>Io sono come un otre esposto al fumo, ma non dimentico i tuoi insegnamenti.</span> <span class="verse"><a name="84">84</a>Quanti saranno i giorni del tuo servo? Quando farai giustizia dei miei persecutori?</span> <span class="verse"><a name="85">85</a>Mi hanno scavato fosse gli insolenti che non seguono la tua legge.</span> <span class="verse"><a name="86">86</a>Verità sono tutti i tuoi comandi; a torto mi perseguitano: vieni in mio aiuto.</span> <span class="verse"><a name="87">87</a>Per poco non mi hanno bandito dalla terra, ma io non ho abbandonato i tuoi precetti.</span> <span class="verse"><a name="88">88</a>Secondo il tuo amore fammi vivere e osserverò le parole della tua bocca.</span> <span class="verse"><a name="89">89</a>La tua parola, Signore, è stabile come il cielo.</span> <span class="verse"><a name="90">90</a>La tua fedeltà dura per ogni generazione; hai fondato la terra ed essa è salda.</span> <span class="verse"><a name="91">91</a>Per tuo decreto tutto sussiste fino ad oggi, perché ogni cosa è al tuo servizio.</span> <span class="verse"><a name="92">92</a>Se la tua legge non fosse la mia gioia, sarei perito nella mia miseria.</span> <span class="verse"><a name="93">93</a>Mai dimenticherò i tuoi precetti: per essi mi fai vivere.</span> <span class="verse"><a name="94">94</a>Io sono tuo: salvami, perché ho cercato il tuo volere.</span> <span class="verse"><a name="95">95</a>Gli empi mi insidiano per rovinarmi, ma io medito i tuoi insegnamenti.</span> <span class="verse"><a name="96">96</a>Di ogni cosa perfetta ho visto il limite, ma la tua legge non ha confini.</span> <span class="verse"><a name="97">97</a>Quanto amo la tua legge, Signore; tutto il giorno la vado meditando.</span> <span class="verse"><a name="98">98</a>Il tuo precetto mi fa più saggio dei miei nemici, perché sempre mi accompagna.</span> <span class="verse"><a name="99">99</a>Sono più saggio di tutti i miei maestri, perché medito i tuoi insegnamenti.</span> <span class="verse"><a name="100">100</a>Ho più senno degli anziani, perché osservo i tuoi precetti.</span> <span class="verse"><a name="101">101</a>Tengo lontano i miei passi da ogni via di male, per custodire la tua parola.</span> <span class="verse"><a name="102">102</a>Non mi allontano dai tuoi giudizi, perché sei tu ad istruirmi.</span> <span class="verse"><a name="103">103</a>Quanto sono dolci al mio palato le tue parole: più del miele per la mia bocca.</span> <span class="verse"><a name="104">104</a>Dai tuoi decreti ricevo intelligenza, per questo odio ogni via di menzogna.</span> <span class="verse"><a name="105">105</a>Lampada per i miei passi è la tua parola, luce sul mio cammino.</span> <span class="verse"><a name="106">106</a>Ho giurato, e lo confermo, di custodire i tuoi precetti di giustizia.</span> <span class="verse"><a name="107">107</a>Sono stanco di soffrire, Signore, dammi vita secondo la tua parola.</span> <span class="verse"><a name="108">108</a>Signore, gradisci le offerte delle mie labbra, insegnami i tuoi giudizi.</span> <span class="verse"><a name="109">109</a>La mia vita è sempre in pericolo, ma non dimentico la tua legge.</span> <span class="verse"><a name="110">110</a>Gli empi mi hanno teso i loro lacci, ma non ho deviato dai tuoi precetti.</span> <span class="verse"><a name="111">111</a>Mia eredità per sempre sono i tuoi insegnamenti, sono essi la gioia del mio cuore.</span> <span class="verse"><a name="112">112</a>Ho piegato il mio cuore ai tuoi comandamenti, in essi è la mia ricompensa per sempre.</span> <span class="verse"><a name="113">113</a>Detesto gli animi incostanti, io amo la tua legge.</span> <span class="verse"><a name="114">114</a>Tu sei mio rifugio e mio scudo, spero nella tua parola.</span> <span class="verse"><a name="115">115</a>Allontanatevi da me o malvagi, osserverò i precetti del mio Dio.</span> <span class="verse"><a name="116">116</a>Sostienimi secondo la tua parola e avrò vita, non deludermi nella mia speranza.</span> <span class="verse"><a name="117">117</a>Sii tu il mio aiuto e sarò salvo, gioirò sempre nei tuoi precetti.</span> <span class="verse"><a name="118">118</a>Tu disprezzi chi abbandona i tuoi decreti, perché la sua astuzia è fallace.</span> <span class="verse"><a name="119">119</a>Consideri scorie tutti gli empi della terra, perciò amo i tuoi insegnamenti.</span> <span class="verse"><a name="120">120</a>Tu fai fremere di spavento la mia carne, io temo i tuoi giudizi.</span> <span class="verse"><a name="121">121</a>Ho agito secondo diritto e giustizia; non abbandonarmi ai miei oppressori.</span> <span class="verse"><a name="122">122</a>Assicura il bene al tuo servo; non mi opprimano i superbi.</span> <span class="verse"><a name="123">123</a>I miei occhi si consumano nell`attesa della tua salvezza e della tua parola di giustizia.</span> <span class="verse"><a name="124">124</a>Agisci con il tuo servo secondo il tuo amore e insegnami i tuoi comandamenti.</span> <span class="verse"><a name="125">125</a>Io sono tuo servo, fammi comprendere e conoscerò i tuoi insegnamenti.</span> <span class="verse"><a name="126">126</a>E` tempo che tu agisca, Signore; hanno violato la tua legge.</span> <span class="verse"><a name="127">127</a>Perciò amo i tuoi comandamenti più dell`oro, più dell`oro fino.</span> <span class="verse"><a name="128">128</a>Per questo tengo cari i tuoi precetti e odio ogni via di menzogna.</span> <span class="verse"><a name="129">129</a>Meravigliosa è la tua alleanza, per questo le sono fedele.</span> <span class="verse"><a name="130">130</a>La tua parola nel rivelarsi illumina, dona saggezza ai semplici.</span> <span class="verse"><a name="131">131</a>Apro anelante la bocca, perché desidero i tuoi comandamenti.</span> <span class="verse"><a name="132">132</a>Volgiti a me e abbi misericordia, tu che sei giusto per chi ama il tuo nome.</span> <span class="verse"><a name="133">133</a>Rendi saldi i miei passi secondo la tua parola e su di me non prevalga il male.</span> <span class="verse"><a name="134">134</a>Salvami dall`oppressione dell`uomo e obbedirò ai tuoi precetti.</span> <span class="verse"><a name="135">135</a>Fà risplendere il volto sul tuo servo e insegnami i tuoi comandamenti.</span> <span class="verse"><a name="136">136</a>Fiumi di lacrime mi scendono dagli occhi, perché non osservano la tua legge.</span> <span class="verse"><a name="137">137</a>Tu sei giusto, Signore, e retto nei tuoi giudizi.</span> <span class="verse"><a name="138">138</a>Con giustizia hai ordinato le tue leggi e con fedeltà grande.</span> <span class="verse"><a name="139">139</a>Mi divora lo zelo della tua casa, perché i miei nemici dimenticano le tue parole.</span> <span class="verse"><a name="140">140</a>Purissima è la tua parola, il tuo servo la predilige.</span> <span class="verse"><a name="141">141</a>Io sono piccolo e disprezzato, ma non trascuro i tuoi precetti.</span> <span class="verse"><a name="142">142</a>La tua giustizia è giustizia eterna e verità è la tua legge.</span> <span class="verse"><a name="143">143</a>Angoscia e affanno mi hanno colto, ma i tuoi comandi sono la mia gioia.</span> <span class="verse"><a name="144">144</a>Giusti sono i tuoi insegnamenti per sempre, fammi comprendere e avrò la vita.</span> <span class="verse"><a name="145">145</a>T`invoco con tutto il cuore, Signore, rispondimi; custodirò i tuoi precetti.</span> <span class="verse"><a name="146">146</a>Io ti chiamo, salvami, e seguirò i tuoi insegnamenti.</span> <span class="verse"><a name="147">147</a>Precedo l`aurora e grido aiuto, spero sulla tua parola.</span> <span class="verse"><a name="148">148</a>I miei occhi prevengono le veglie per meditare sulle tue promesse.</span> <span class="verse"><a name="149">149</a>Ascolta la mia voce, secondo la tua grazia; Signore, fammi vivere secondo il tuo giudizio.</span> <span class="verse"><a name="150">150</a>A tradimento mi assediano i miei persecutori, sono lontani dalla tua legge.</span> <span class="verse"><a name="151">151</a>Ma tu, Signore, sei vicino, tutti i tuoi precetti sono veri.</span> <span class="verse"><a name="152">152</a>Da tempo conosco le tue testimonianze che hai stabilite per sempre.</span> <span class="verse"><a name="153">153</a>Vedi la mia miseria, salvami, perché non ho dimenticato la tua legge.</span> <span class="verse"><a name="154">154</a>Difendi la mia causa, riscattami, secondo la tua parola fammi vivere.</span> <span class="verse"><a name="155">155</a>Lontano dagli empi è la salvezza, perché non cercano il tuo volere.</span> <span class="verse"><a name="156">156</a>Le tue misericordie sono grandi, Signore, secondo i tuoi giudizi fammi vivere.</span> <span class="verse"><a name="157">157</a>Sono molti i persecutori che mi assalgono, ma io non abbandono le tue leggi.</span> <span class="verse"><a name="158">158</a>Ho visto i ribelli e ne ho provato ribrezzo, perché non custodiscono la tua parola.</span> <span class="verse"><a name="159">159</a>Vedi che io amo i tuoi precetti, Signore, secondo la tua grazia dammi vita.</span> <span class="verse"><a name="160">160</a>La verità è principio della tua parola, resta per sempre ogni sentenza della tua giustizia.</span> <span class="verse"><a name="161">161</a>I potenti mi perseguitano senza motivo, ma il mio cuore teme le tue parole.</span> <span class="verse"><a name="162">162</a>Io gioisco per la tua promessa, come uno che trova grande tesoro.</span> <span class="verse"><a name="163">163</a>Odio il falso e lo detesto, amo la tua legge.</span> <span class="verse"><a name="164">164</a>Sette volte al giorno io ti lodo per le sentenze della tua giustizia.</span> <span class="verse"><a name="165">165</a>Grande pace per chi ama la tua legge, nel suo cammino non trova inciampo.</span> <span class="verse"><a name="166">166</a>Aspetto da te la salvezza, Signore, e obbedisco ai tuoi comandi.</span> <span class="verse"><a name="167">167</a>Io custodisco i tuoi insegnamenti e li amo sopra ogni cosa.</span> <span class="verse"><a name="168">168</a>Osservo i tuoi decreti e i tuoi insegnamenti: davanti a te sono tutte le mie vie.</span> <span class="verse"><a name="169">169</a>Giunga il mio grido fino a te, Signore, fammi comprendere secondo la tua parola.</span> <span class="verse"><a name="170">170</a>Venga al tuo volto la mia supplica, salvami secondo la tua promessa.</span> <span class="verse"><a name="171">171</a>Scaturisca dalle mie labbra la tua lode, poiché mi insegni i tuoi voleri.</span> <span class="verse"><a name="172">172</a>La mia lingua canti le tue parole, perché sono giusti tutti i tuoi comandamenti.</span> <span class="verse"><a name="173">173</a>Mi venga in aiuto la tua mano, poiché ho scelto i tuoi precetti.</span> <span class="verse"><a name="174">174</a>Desidero la tua salvezza, Signore, e la tua legge è tutta la mia gioia.</span> <span class="verse"><a name="175">175</a>Possa io vivere e darti lode, mi aiutino i tuoi giudizi.</span> <span class="verse"><a name="176">176</a>Come pecora smarrita vado errando; cerca il tuo servo, perché non ho dimenticato i tuoi comandamenti.</span> </p></div</div></div></body></html>