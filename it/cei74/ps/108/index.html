<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 108</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/108"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 108</strong></div><p><span class="verse"><a name="1">1</a>Al maestro del coro. Di Davide. Salmo. Dio della mia lode, non tacere,</span> <span class="verse"><a name="2">2</a>poiché contro di me si sono aperte la bocca dell`empio e dell`uomo di frode; parlano di me con lingua di menzogna.</span> <span class="verse"><a name="3">3</a>Mi investono con parole di odio, mi combattono senza motivo.</span> <span class="verse"><a name="4">4</a>In cambio del mio amore mi muovono accuse, mentre io sono in preghiera.</span> <span class="verse"><a name="5">5</a>Mi rendono male per bene e odio in cambio di amore.</span> <span class="verse"><a name="6">6</a>Suscita un empio contro di lui e un accusatore stia alla sua destra.</span> <span class="verse"><a name="7">7</a>Citato in giudizio, risulti colpevole e il suo appello si risolva in condanna.</span> <span class="verse"><a name="8">8</a>Pochi siano i suoi giorni e il suo posto l`occupi un altro.</span> <span class="verse"><a name="9">9</a>I suoi figli rimangano orfani e vedova sua moglie.</span> <span class="verse"><a name="10">10</a>Vadano raminghi i suoi figli, mendicando, siano espulsi dalle loro case in rovina.</span> <span class="verse"><a name="11">11</a>L`usuraio divori tutti i suoi averi e gli estranei faccian preda del suo lavoro.</span> <span class="verse"><a name="12">12</a>Nessuno gli usi misericordia,nessuno abbia pietà dei suoi orfani.</span> <span class="verse"><a name="13">13</a>La sua discendenza sia votata allo sterminio,nella generazione che segue sia cancellato il suo nome.</span> <span class="verse"><a name="14">14</a>L'iniquità dei suoi padri sia ricordata al Signore,il peccato di sua madre non sia mai cancellato.</span> <span class="verse"><a name="15">15</a>Siano davanti al Signore sempre ed egli disperda dalla terra il loro ricordo.</span> <span class="verse"><a name="16">16</a>Perché ha rifiutato di usare misericordia e ha perseguitato il misero e l'indigente,per far morire chi è affranto di cuore.</span> <span class="verse"><a name="17">17</a>Ha amato la maledizione: ricada su di lui! Non ha voluto la benedizione: da lui si allontani!</span> <span class="verse"><a name="18">18</a>Sia per lui come vestito che lo avvolge,come cintura che sempre lo cinge.</span> <span class="verse"><a name="19">19</a>Sia questa da parte del Signore la ricompensa per chi mi accusa,per chi dice male contro la mia vita.</span> <span class="verse"><a name="20">20</a>Ma tu, Signore Dio,agisci con me secondo il tuo nome: salvami, perché buona è la tua grazia.</span> <span class="verse"><a name="21">21</a>Io sono povero e infelice e il mio cuore è ferito nell'intimo.</span> <span class="verse"><a name="22">22</a>Scompaio come l'ombra che declina,sono sbattuto come una locusta.</span> <span class="verse"><a name="23">23</a>Le mie ginocchia vacillano per il digiuno,il mio corpo è scarno e deperisce.</span> <span class="verse"><a name="24">24</a>Sono diventato loro oggetto di scherno,quando mi vedono scuotono il capo.</span> <span class="verse"><a name="25">25</a>Aiutami, Signore mio Dio,salvami per il tuo amore.</span> <span class="verse"><a name="26">26</a>Sappiano che qui c'è la tua mano:tu, Signore, tu hai fatto questo.</span> <span class="verse"><a name="27">27</a>Maledicano essi, ma tu benedicimi;insorgano quelli e arrossiscano,ma il tuo servo sia nella gioia.</span> <span class="verse"><a name="28">28</a>Sia coperto di infamia chi mi accusa e sia avvolto di vergogna come d'un mantello.</span> <span class="verse"><a name="29">29</a>Alta risuoni sulle mie labbra la lode del Signore,lo esalterò in una grande assemblea;</span> <span class="verse"><a name="30">30</a>poiché si è messo alla destra del povero per salvare dai giudici la sua vita.</span> </p></div</div></div></body></html>