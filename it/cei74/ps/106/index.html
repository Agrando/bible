<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 106</strong></div><p><span class="verse"><a name="1">1</a>Alleluia. Celebrate il Signore perché è buono, perché eterna è la sua misericordia.</span> <span class="verse"><a name="2">2</a>Lo dicano i riscattati del Signore, che egli liberò dalla mano del nemico</span> <span class="verse"><a name="3">3</a>e radunò da tutti i paesi, dall`oriente e dall`occidente, dal settentrione e dal mezzogiorno.</span> <span class="verse"><a name="4">4</a>Vagavano nel deserto, nella steppa, non trovavano il cammino per una città dove abitare.</span> <span class="verse"><a name="5">5</a>Erano affamati e assetati, veniva meno la loro vita.</span> <span class="verse"><a name="6">6</a>Nell`angoscia gridarono al Signore ed egli li liberò dalle loro angustie.</span> <span class="verse"><a name="7">7</a>Li condusse sulla via retta, perché camminassero verso una città dove abitare.</span> <span class="verse"><a name="8">8</a>Ringrazino il Signore per la sua misericordia, per i suoi prodigi a favore degli uomini;</span> <span class="verse"><a name="9">9</a>poiché saziò il desiderio dell`assetato, e l`affamato ricolmò di beni</span> <span class="verse"><a name="10">10</a>Abitavano nelle tenebre e nell`ombra di morte,prigionieri della miseria e dei ceppi,</span> <span class="verse"><a name="11">11</a>perché si erano ribellati alla parola di Dio e avevano disprezzato il disegno dell`Altissimo.</span> <span class="verse"><a name="12">12</a>Egli piegò il loro cuore sotto le sventure; cadevano e nessuno li aiutava.</span> <span class="verse"><a name="13">13</a>Nell`angoscia gridarono al Signore ed egli li liberò dalle loro angustie.</span> <span class="verse"><a name="14">14</a>Li fece uscire dalle tenebre e dall`ombra di morte e spezzò le loro catene.</span> <span class="verse"><a name="15">15</a>Ringrazino il Signore per la sua misericordia, per i suoi prodigi a favore degli uomini;</span> <span class="verse"><a name="16">16</a>perché ha infranto le porte di bronzo e ha spezzato le barre di ferro.</span> <span class="verse"><a name="17">17</a>Stolti per la loro iniqua condotta, soffrivano per i loro misfatti;</span> <span class="verse"><a name="18">18</a>rifiutavano ogni nutrimento e già toccavano le soglie della morte.</span> <span class="verse"><a name="19">19</a>Nell`angoscia gridarono al Signore ed egli li liberò dalle loro angustie.</span> <span class="verse"><a name="20">20</a>Mandò la sua parola e li fece guarire, li salvò dalla distruzione.</span> <span class="verse"><a name="21">21</a>Ringrazino il Signore per la sua misericordia e per i suoi prodigi a favore degli uomini.</span> <span class="verse"><a name="22">22</a>Offrano a lui sacrifici di lode, narrino con giubilo le sue opere.</span> <span class="verse"><a name="23">23</a>Coloro che solcavano il mare sulle navi e commerciavano sulle grandi acque,</span> <span class="verse"><a name="24">24</a>videro le opere del Signore, i suoi prodigi nel mare profondo.</span> <span class="verse"><a name="25">25</a>Egli parlò e fece levare un vento burrascoso che sollevò i suoi flutti.</span> <span class="verse"><a name="26">26</a>Salivano fino al cielo, scendevano negli abissi; la loro anima languiva nell`affanno.</span> <span class="verse"><a name="27">27</a>Ondeggiavano e barcollavano come ubriachi, tutta la loro perizia era svanita.</span> <span class="verse"><a name="28">28</a>Nell`angoscia gridarono al Signore ed egli li liberò dalle loro angustie.</span> <span class="verse"><a name="29">29</a>Ridusse la tempesta alla calma, tacquero i flutti del mare.</span> <span class="verse"><a name="30">30</a>Si rallegrarono nel vedere la bonaccia ed egli li condusse al porto sospirato.</span> <span class="verse"><a name="31">31</a>Ringrazino il Signore per la sua misericordia e per i suoi prodigi a favore degli uomini.</span> <span class="verse"><a name="32">32</a>Lo esaltino nell`assemblea del popolo, lo lodino nel consesso degli anziani.</span> <span class="verse"><a name="33">33</a>Ridusse i fiumi a deserto, a luoghi aridi le fonti d`acqua</span> <span class="verse"><a name="34">34</a>e la terra fertile a palude per la malizia dei suoi abitanti.</span> <span class="verse"><a name="35">35</a>Ma poi cambiò il deserto in lago, e la terra arida in sorgenti d`acqua.</span> <span class="verse"><a name="36">36</a>Là fece dimorare gli affamati ed essi fondarono una città dove abitare.</span> <span class="verse"><a name="37">37</a>Seminarono campi e piantarono vigne, e ne raccolsero frutti abbondanti.</span> <span class="verse"><a name="38">38</a>Li benedisse e si moltiplicarono, non lasciò diminuire il loro bestiame.</span> <span class="verse"><a name="39">39</a>Ma poi, ridotti a pochi, furono abbattuti, perché oppressi dalle sventure e dal dolore.</span> <span class="verse"><a name="40">40</a>Colui che getta il disprezzo sui potenti, li fece vagare in un deserto senza strade.</span> <span class="verse"><a name="41">41</a>Ma risollevò il povero dalla miseria e rese le famiglie numerose come greggi.</span> <span class="verse"><a name="42">42</a>Vedono i giusti e ne gioiscono e ogni iniquo chiude la sua bocca.</span> <span class="verse"><a name="43">43</a>Chi è saggio osservi queste cose e comprenderà la bontà del Signore.</span> </p></div</div></div></body></html>