<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 48</strong></div><p><span class="verse"><a name="1">1</a>Al maestro del coro. Dei figli di Core. Salmo.</span> <span class="verse"><a name="2">2</a>Ascoltate, popoli tutti, porgete orecchio abitanti del mondo,</span> <span class="verse"><a name="3">3</a>voi nobili e gente del popolo, ricchi e poveri insieme.</span> <span class="verse"><a name="4">4</a>La mia bocca esprime sapienza, il mio cuore medita saggezza;</span> <span class="verse"><a name="5">5</a>porgerò l`orecchio a un proverbio, spiegherò il mio enigma sulla cetra.</span> <span class="verse"><a name="6">6</a>Perché temere nei giorni tristi, quando mi circonda la malizia dei perversi?</span> <span class="verse"><a name="7">7</a>Essi confidano nella loro forza, si vantano della loro grande ricchezza.</span> <span class="verse"><a name="8">8</a>Nessuno può riscattare se stesso, o dare a Dio il suo prezzo.</span> <span class="verse"><a name="9">9</a>Per quanto si paghi il riscatto di una vita,non potrà mai bastare</span> <span class="verse"><a name="10">10</a>per vivere senza fine,e non vedere la tomba.</span> <span class="verse"><a name="11">11</a>Vedrà morire i sapienti; lo stolto e l`insensato periranno insieme e lasceranno ad altri le loro ricchezze.</span> <span class="verse"><a name="12">12</a>Il sepolcro sarà loro casa per sempre, loro dimora per tutte le generazioni, eppure hanno dato il loro nome alla terra.</span> <span class="verse"><a name="13">13</a>Ma l`uomo nella prosperità non comprende, è come gli animali che periscono.</span> <span class="verse"><a name="14">14</a>Questa è la sorte di chi confida in se stesso, l`avvenire di chi si compiace nelle sue parole.</span> <span class="verse"><a name="15">15</a>Come pecore sono avviati agli inferi, sarà loro pastore la morte; scenderanno a precipizio nel sepolcro, svanirà ogni loro parvenza: gli inferi saranno la loro dimora.</span> <span class="verse"><a name="16">16</a>Ma Dio potrà riscattarmi, mi strapperà dalla mano della morte.</span> <span class="verse"><a name="17">17</a>Se vedi un uomo arricchirsi, non temere, se aumenta la gloria della sua casa.</span> <span class="verse"><a name="18">18</a>Quando muore con sé non porta nulla, né scende con lui la sua gloria.</span> <span class="verse"><a name="19">19</a>Nella sua vita si diceva fortunato: "Ti loderanno, perché ti sei procurato del bene".</span> <span class="verse"><a name="20">20</a>Andrà con la generazione dei suoi padri che non vedranno mai più la luce.</span> <span class="verse"><a name="21">21</a>L`uomo nella prosperità non comprende, è come gli animali che periscono.</span> </p></div</div></div></body></html>