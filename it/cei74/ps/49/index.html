<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 49</strong></div><p><span class="verse"><a name="1">1</a>Salmo. Di Asaf. Parla il Signore, Dio degli dèi, convoca la terra da oriente a occidente.</span> <span class="verse"><a name="2">2</a>Da Sion, splendore di bellezza, Dio rifulge.</span> <span class="verse"><a name="3">3</a>Viene il nostro Dio e non sta in silenzio; davanti a lui un fuoco divorante, intorno a lui si scatena la tempesta.</span> <span class="verse"><a name="4">4</a>Convoca il cielo dall`alto e la terra al giudizio del suo popolo:</span> <span class="verse"><a name="5">5</a>Davanti a me riunite i miei fedeli, che hanno sancito con me l`alleanza offrendo un sacrificio".</span> <span class="verse"><a name="6">6</a>Il cielo annunzi la sua giustizia, Dio è il giudice.</span> <span class="verse"><a name="7">7</a>Ascolta, popolo mio, voglio parlare, testimonierò contro di te, Israele: Io sono Dio, il tuo Dio.</span> <span class="verse"><a name="8">8</a>Non ti rimprovero per i tuoi sacrifici; i tuoi olocausti mi stanno sempre davanti.</span> <span class="verse"><a name="9">9</a>Non prenderò giovenchi dalla tua casa, né capri dai tuoi recinti.</span> <span class="verse"><a name="10">10</a>Sono mie tutte le bestie della foresta,animali a migliaia sui monti.</span> <span class="verse"><a name="11">11</a>Conosco tutti gli uccelli del cielo, è mio ciò che si muove nella campagna.</span> <span class="verse"><a name="12">12</a>Se avessi fame, a te non lo direi: mio è il mondo e quanto contiene.</span> <span class="verse"><a name="13">13</a>Mangerò forse la carne dei tori, berrò forse il sangue dei capri?</span> <span class="verse"><a name="14">14</a>Offri a Dio un sacrificio di lode e sciogli all`Altissimo i tuoi voti;</span> <span class="verse"><a name="15">15</a>invocami nel giorno della sventura: ti salverò e tu mi darai gloria".</span> <span class="verse"><a name="16">16</a>All`empio dice Dio: "Perché vai ripetendo i miei decreti e hai sempre in bocca la mia alleanza,</span> <span class="verse"><a name="17">17</a>tu che detesti la disciplina e le mie parole te le getti alle spalle?</span> <span class="verse"><a name="18">18</a>Se vedi un ladro, corri con lui; e degli adùlteri ti fai compagno.</span> <span class="verse"><a name="19">19</a>Abbandoni la tua bocca al male e la tua lingua ordisce inganni.</span> <span class="verse"><a name="20">20</a>Ti siedi, parli contro il tuo fratello, getti fango contro il figlio di tua madre.</span> <span class="verse"><a name="21">21</a>Hai fatto questo e dovrei tacere? forse credevi ch`io fossi come te! Ti rimprovero: ti pongo innanzi i tuoi peccati".</span> <span class="verse"><a name="22">22</a>Capite questo voi che dimenticate Dio, perché non mi adiri e nessuno vi salvi.</span> <span class="verse"><a name="23">23</a>Chi offre il sacrificio di lode, questi mi onora, a chi cammina per la retta via mostrerò la salvezza di Dio.</span> </p></div</div></div></body></html>