<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 87</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/87"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 87</strong></div><p><span class="verse"><a name="1">1</a>Canto. Salmo. Dei figli di Core. Al maestro del coro. Su "Macalat". Per canto. Maskil. Di Eman l`Ezraita.</span> <span class="verse"><a name="2">2</a>Signore, Dio della mia salvezza, davanti a te grido giorno e notte.</span> <span class="verse"><a name="3">3</a>Giunga fino a te la mia preghiera, tendi l`orecchio al mio lamento.</span> <span class="verse"><a name="4">4</a>Io sono colmo di sventure, la mia vita è vicina alla tomba.</span> <span class="verse"><a name="5">5</a>Sono annoverato tra quelli che scendono nella fossa, sono come un morto ormai privo di forza.</span> <span class="verse"><a name="6">6</a>E` tra i morti il mio giaciglio, sono come gli uccisi stesi nel sepolcro, dei quali tu non conservi il ricordo e che la tua mano ha abbandonato.</span> <span class="verse"><a name="7">7</a>Mi hai gettato nella fossa profonda, nelle tenebre e nell`ombra di morte.</span> <span class="verse"><a name="8">8</a>Pesa su di me il tuo sdegno e con tutti i tuoi flutti mi sommergi.</span> <span class="verse"><a name="9">9</a>Hai allontanato da me i miei compagni, mi hai reso per loro un orrore. Sono prigioniero senza scampo;</span> <span class="verse"><a name="10">10</a>si consumano i miei occhi nel patire.Tutto il giorno ti chiamo, Signore,verso di te protendo le mie mani.</span> <span class="verse"><a name="11">11</a>Compi forse prodigi per i morti?O sorgono le ombre a darti lode?</span> <span class="verse"><a name="12">12</a>Si celebra forse la tua bontà nel sepolcro,la tua fedeltà negli inferi?</span> <span class="verse"><a name="13">13</a>Nelle tenebre si conoscono forse i tuoi prodigi,la tua giustizia nel paese dell'oblio?</span> <span class="verse"><a name="14">14</a>Ma io a te, Signore, grido aiuto,e al mattino giunge a te la mia preghiera.</span> <span class="verse"><a name="15">15</a>Perché, Signore, mi respingi,perché mi nascondi il tuo volto?</span> <span class="verse"><a name="16">16</a>Sono infelice e morente dall'infanzia,sono sfinito, oppresso dai tuoi terrori.</span> <span class="verse"><a name="17">17</a>Sopra di me è passata la tua ira,i tuoi spaventi mi hanno annientato,</span> <span class="verse"><a name="18">18</a>mi circondano come acqua tutto il giorno,tutti insieme mi avvolgono.</span> <span class="verse"><a name="19">19</a>Hai allontanato da me amici e conoscenti,mi sono compagne solo le tenebre.</span> </p></div</div></div></body></html>