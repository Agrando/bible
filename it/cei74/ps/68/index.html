<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 68</strong></div><p><span class="verse"><a name="1">1</a>Al maestro del coro. Su "I gigli". Di Davide.</span> <span class="verse"><a name="2">2</a>Salvami, o Dio: l`acqua mi giunge alla gola.</span> <span class="verse"><a name="3">3</a>Affondo nel fango e non ho sostegno; sono caduto in acque profonde e l`onda mi travolge.</span> <span class="verse"><a name="4">4</a>Sono sfinito dal gridare, riarse sono le mie fauci; i miei occhi si consumano nell`attesa del mio Dio.</span> <span class="verse"><a name="5">5</a>Più numerosi dei capelli del mio capo sono coloro che mi odiano senza ragione. Sono potenti i nemici che mi calunniano: quanto non ho rubato, lo dovrei restituire?</span> <span class="verse"><a name="6">6</a>Dio, tu conosci la mia stoltezza e le mie colpe non ti sono nascoste.</span> <span class="verse"><a name="7">7</a>Chi spera in te, a causa mia non sia confuso, Signore, Dio degli eserciti; per me non si vergogni chi ti cerca, Dio d`Israele.</span> <span class="verse"><a name="8">8</a>Per te io sopporto l`insulto e la vergogna mi copre la faccia;</span> <span class="verse"><a name="9">9</a>sono un estraneo per i miei fratelli,un forestiero per i figli di mia madre.</span> <span class="verse"><a name="10">10</a>Poiché mi divora lo zelo per la tua casa,ricadono su di me gli oltraggi di chi ti insulta.</span> <span class="verse"><a name="11">11</a>Mi sono estenuato nel digiuno ed è stata per me un`infamia.</span> <span class="verse"><a name="12">12</a>Ho indossato come vestito un sacco e sono diventato il loro scherno.</span> <span class="verse"><a name="13">13</a>Sparlavano di me quanti sedevano alla porta, gli ubriachi mi dileggiavano.</span> <span class="verse"><a name="14">14</a>Ma io innalzo a te la mia preghiera, Signore, nel tempo della benevolenza; per la grandezza della tua bontà, rispondimi, per la fedeltà della tua salvezza, o Dio.</span> <span class="verse"><a name="15">15</a>Salvami dal fango, che io non affondi, liberami dai miei nemici e dalle acque profonde.</span> <span class="verse"><a name="16">16</a>Non mi sommergano i flutti delle acque e il vortice non mi travolga, l`abisso non chiuda su di me la sua bocca.</span> <span class="verse"><a name="17">17</a>Rispondimi, Signore, benefica è la tua grazia; volgiti a me nella tua grande tenerezza.</span> <span class="verse"><a name="18">18</a>Non nascondere il volto al tuo servo, sono in pericolo: presto, rispondimi.</span> <span class="verse"><a name="19">19</a>Avvicinati a me, riscattami, salvami dai miei nemici.</span> <span class="verse"><a name="20">20</a>Tu conosci la mia infamia, la mia vergogna e il mio disonore; davanti a te sono tutti i miei nemici.</span> <span class="verse"><a name="21">21</a>L`insulto ha spezzato il mio cuore e vengo meno. Ho atteso compassione, ma invano, consolatori, ma non ne ho trovati.</span> <span class="verse"><a name="22">22</a>Hanno messo nel mio cibo veleno e quando avevo sete mi hanno dato aceto.</span> <span class="verse"><a name="23">23</a>La loro tavola sia per essi un laccio, una insidia i loro banchetti.</span> <span class="verse"><a name="24">24</a>Si offuschino i loro occhi, non vedano; sfibra per sempre i loro fianchi.</span> <span class="verse"><a name="25">25</a>Riversa su di loro il tuo sdegno, li raggiunga la tua ira ardente.</span> <span class="verse"><a name="26">26</a>La loro casa sia desolata, senza abitanti la loro tenda;</span> <span class="verse"><a name="27">27</a>perché inseguono colui che hai percosso, aggiungono dolore a chi tu hai ferito.</span> <span class="verse"><a name="28">28</a>Imputa loro colpa su colpa e non ottengano la tua giustizia.</span> <span class="verse"><a name="29">29</a>Siano cancellati dal libro dei viventi e tra i giusti non siano iscritti.</span> <span class="verse"><a name="30">30</a>Io sono infelice e sofferente; la tua salvezza, Dio, mi ponga al sicuro.</span> <span class="verse"><a name="31">31</a>Loderò il nome di Dio con il canto,lo esalterò con azioni di grazie,</span> <span class="verse"><a name="32">32</a>che il Signore gradirà più dei tori,più dei giovenchi con corna e unghie.</span> <span class="verse"><a name="33">33</a>Vedano gli umili e si rallegrino;si ravvivi il cuore di chi cerca Dio,</span> <span class="verse"><a name="34">34</a>poiché il Signore ascolta i poverie non disprezza i suoi che sono prigionieri.</span> <span class="verse"><a name="35">35</a>A lui acclamino i cieli e la terra,i mari e quanto in essi si muove.</span> <span class="verse"><a name="36">36</a>Perché Dio salverà Sion,ricostruirà le città di Giuda:vi abiteranno e ne avranno il possesso.</span> <span class="verse"><a name="37">37</a>La stirpe dei suoi servi ne sarà erede,e chi ama il suo nome vi porrà dimora.</span> </p></div</div></div></body></html>