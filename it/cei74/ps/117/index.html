<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 117</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/117"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 117</strong></div><p><span class="verse"><a name="1">1</a>Alleluia. Celebrate il Signore, perché è buono; perché eterna è la sua misericordia.</span> <span class="verse"><a name="2">2</a>Dica Israele che egli è buono: eterna è la sua misericordia.</span> <span class="verse"><a name="3">3</a>Lo dica la casa di Aronne: eterna è la sua misericordia.</span> <span class="verse"><a name="4">4</a>Lo dica chi teme Dio: eterna è la sua misericordia.</span> <span class="verse"><a name="5">5</a>Nell`angoscia ho gridato al Signore, mi ha risposto, il Signore, e mi ha tratto in salvo.</span> <span class="verse"><a name="6">6</a>Il Signore è con me, non ho timore; che cosa può farmi l`uomo?</span> <span class="verse"><a name="7">7</a>Il Signore è con me, è mio aiuto, sfiderò i miei nemici.</span> <span class="verse"><a name="8">8</a>E` meglio rifugiarsi nel Signore che confidare nell`uomo.</span> <span class="verse"><a name="9">9</a>E` meglio rifugiarsi nel Signore che confidare nei potenti.</span> <span class="verse"><a name="10">10</a>Tutti i popoli mi hanno circondato, ma nel nome del Signore li ho sconfitti.</span> <span class="verse"><a name="11">11</a>Mi hanno circondato, mi hanno accerchiato, ma nel nome del Signore li ho sconfitti.</span> <span class="verse"><a name="12">12</a>Mi hanno circondato come api, come fuoco che divampa tra le spine, ma nel nome del Signore li ho sconfitti.</span> <span class="verse"><a name="13">13</a>Mi avevano spinto con forza per farmi cadere, ma il Signore è stato mio aiuto.</span> <span class="verse"><a name="14">14</a>Mia forza e mio canto è il Signore, egli è stato la mia salvezza.</span> <span class="verse"><a name="15">15</a>Grida di giubilo e di vittoria, nelle tende dei giusti: la destra del Signore ha fatto meraviglie,</span> <span class="verse"><a name="16">16</a>la destra del Signore si è innalzata, la destra del Signore ha fatto meraviglie.</span> <span class="verse"><a name="17">17</a>Non morirò, resterò in vita e annunzierò le opere del Signore.</span> <span class="verse"><a name="18">18</a>Il Signore mi ha provato duramente, ma non mi ha consegnato alla morte.</span> <span class="verse"><a name="19">19</a>Apritemi le porte della giustizia: voglio entrarvi e rendere grazie al Signore.</span> <span class="verse"><a name="20">20</a>E` questa la porta del Signore, per essa entrano i giusti.</span> <span class="verse"><a name="21">21</a>Ti rendo grazie, perché mi hai esaudito, perché sei stato la mia salvezza.</span> <span class="verse"><a name="22">22</a>La pietra scartata dai costruttori è divenuta testata d`angolo;</span> <span class="verse"><a name="23">23</a>ecco l`opera del Signore: una meraviglia ai nostri occhi.</span> <span class="verse"><a name="24">24</a>Questo è il giorno fatto dal Signore: rallegriamoci ed esultiamo in esso.</span> <span class="verse"><a name="25">25</a>Dona, Signore, la tua salvezza, dona, Signore, la vittoria!</span> <span class="verse"><a name="26">26</a>Benedetto colui che viene nel nome del Signore. Vi benediciamo dalla casa del Signore;</span> <span class="verse"><a name="27">27</a>Dio, il Signore è nostra luce. Ordinate il corteo con rami frondosi fino ai lati dell`altare.</span> <span class="verse"><a name="28">28</a>Sei tu il mio Dio e ti rendo grazie, sei il mio Dio e ti esalto.</span> <span class="verse"><a name="29">29</a>Celebrate il Signore, perché è buono: perché eterna è la sua misericordia.</span> </p></div</div></div></body></html>