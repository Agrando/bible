<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ps">Psalms</a> &gt <strong>Chapter 103</strong></div><p><span class="verse"><a name="1">1</a>Benedici il Signore, anima mia, Signore, mio Dio, quanto sei grande! Rivestito di maestà e di splendore,</span> <span class="verse"><a name="2">2</a>avvolto di luce come di un manto. Tu stendi il cielo come una tenda,</span> <span class="verse"><a name="3">3</a>costruisci sulle acque la tua dimora, fai delle nubi il tuo carro, cammini sulle ali del vento;</span> <span class="verse"><a name="4">4</a>fai dei venti i tuoi messaggeri, delle fiamme guizzanti i tuoi ministri.</span> <span class="verse"><a name="5">5</a>Hai fondato la terra sulle sue basi, mai potrà vacillare.</span> <span class="verse"><a name="6">6</a>L`oceano l`avvolgeva come un manto, le acque coprivano le montagne.</span> <span class="verse"><a name="7">7</a>Alla tua minaccia sono fuggite, al fragore del tuo tuono hanno tremato.</span> <span class="verse"><a name="8">8</a>Emergono i monti, scendono le valli al luogo che hai loro assegnato.</span> <span class="verse"><a name="9">9</a>Hai posto un limite alle acque: non lo passeranno, non torneranno a coprire la terra.</span> <span class="verse"><a name="10">10</a>Fai scaturire le sorgenti nelle valli e scorrono tra i monti;</span> <span class="verse"><a name="11">11</a>ne bevono tutte le bestie selvatiche e gli ònagri estinguono la loro sete.</span> <span class="verse"><a name="12">12</a>Al di sopra dimorano gli uccelli del cielo, cantano tra le fronde.</span> <span class="verse"><a name="13">13</a>Dalle tue alte dimore irrighi i monti, con il frutto delle tue opere sazi la terra.</span> <span class="verse"><a name="14">14</a>Fai crescere il fieno per gli armenti e l`erba al servizio dell`uomo, perché tragga alimento dalla terra:</span> <span class="verse"><a name="15">15</a>il vino che allieta il cuore dell`uomo; l`olio che fa brillare il suo volto e il pane che sostiene il suo vigore.</span> <span class="verse"><a name="16">16</a>Si saziano gli alberi del Signore, i cedri del Libano da lui piantati.</span> <span class="verse"><a name="17">17</a>Là gli uccelli fanno il loro nido e la cicogna sui cipressi ha la sua casa.</span> <span class="verse"><a name="18">18</a>Per i camosci sono le alte montagne, le rocce sono rifugio per gli iràci.</span> <span class="verse"><a name="19">19</a>Per segnare le stagioni hai fatto la luna e il sole che conosce il suo tramonto.</span> <span class="verse"><a name="20">20</a>Stendi le tenebre e viene la notte e vagano tutte le bestie della foresta;</span> <span class="verse"><a name="21">21</a>ruggiscono i leoncelli in cerca di preda e chiedono a Dio il loro cibo.</span> <span class="verse"><a name="22">22</a>Sorge il sole, si ritirano e si accovacciano nelle tane.</span> <span class="verse"><a name="23">23</a>Allora l`uomo esce al suo lavoro, per la sua fatica fino a sera.</span> <span class="verse"><a name="24">24</a>Quanto sono grandi, Signore, le tue opere! Tutto hai fatto con saggezza, la terra è piena delle tue creature.</span> <span class="verse"><a name="25">25</a>Ecco il mare spazioso e vasto: lì guizzano senza numero animali piccoli e grandi.</span> <span class="verse"><a name="26">26</a>Lo solcano le navi, il Leviatàn che hai plasmato perché in esso si diverta.</span> <span class="verse"><a name="27">27</a>Tutti da te aspettano che tu dia loro il cibo in tempo opportuno.</span> <span class="verse"><a name="28">28</a>Tu lo provvedi, essi lo raccolgono, tu apri la mano, si saziano di beni.</span> <span class="verse"><a name="29">29</a>Se nascondi il tuo volto, vengono meno, togli loro il respiro, muoiono e ritornano nella loro polvere.</span> <span class="verse"><a name="30">30</a>Mandi il tuo spirito, sono creati, e rinnovi la faccia della terra.</span> <span class="verse"><a name="31">31</a>La gloria del Signore sia per sempre; gioisca il Signore delle sue opere.</span> <span class="verse"><a name="32">32</a>Egli guarda la terra e la fa sussultare, tocca i monti ed essi fumano.</span> <span class="verse"><a name="33">33</a>Voglio cantare al Signore finché ho vita, cantare al mio Dio finché esisto.</span> <span class="verse"><a name="34">34</a>A lui sia gradito il mio canto; la mia gioia è nel Signore.</span> <span class="verse"><a name="35">35</a>Scompaiano i peccatori dalla terra e più non esistano gli empi. Benedici il Signore, anima mia.</span> </p></div</div></div></body></html>