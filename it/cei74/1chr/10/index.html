<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>I Filistei attaccarono Israele; gli Israeliti fuggirono davanti ai Filistei e caddero, colpiti a morte, sul monte Gelboe.</span> <span class="verse"><a name="2">2</a>I Filistei inseguirono molto da vicino Saul e i suoi figli e uccisero Giònata, Abinadàb e Malchisùa, figli di Saul.</span> <span class="verse"><a name="3">3</a>La battaglia si riversò tutta su Saul; sorpreso dagli arcieri, fu ferito da tali tiratori.</span> <span class="verse"><a name="4">4</a>Allora Saul disse al suo scudiero: "Prendi la spada e trafiggimi; altrimenti verranno quei non circoncisi e infieriranno contro di me". Ma lo scudiero, in preda a forte paura, non volle. Saul allora, presa la spada, vi si gettò sopra.</span> <span class="verse"><a name="5">5</a>Anche lo scudiero, visto che Saul era morto, si gettò sulla spada e morì.</span> <span class="verse"><a name="6">6</a>Così finì Saul con i tre figli; tutta la sua famiglia perì insieme.</span> <span class="verse"><a name="7">7</a>Quando tutti gli Israeliti della valle constatarono che i loro erano fuggiti e che erano morti Saul e i suoi figli, abbandonarono le loro città e fuggirono. Vennero i Filistei e vi si insediarono.</span> <span class="verse"><a name="8">8</a>Il giorno dopo i Filistei andarono a spogliare i cadaveri e trovarono Saul e i suoi figli che giacevano sul monte Gelboe.</span> <span class="verse"><a name="9">9</a>Lo spogliarono asportandogli il capo e le armi; quindi inviarono per tutto il paese filisteo ad annunziare la vittoria ai loro idoli e al popolo.</span> <span class="verse"><a name="10">10</a>Depositarono le sue armi nel tempio del loro dio; il teschio l`inchiodarono nel tempio di Dagon.</span> <span class="verse"><a name="11">11</a>Quando gli abitanti di Iabes vennero a sapere ciò che i Filistei avevano fatto a Saul,</span> <span class="verse"><a name="12">12</a>tutti i loro guerrieri andarono a prelevare il cadavere di Saul e i cadaveri dei suoi figli e li portarono in Iabes; seppellirono le loro ossa sotto la quercia in Iabes, quindi digiunarono per sette giorni.</span> <span class="verse"><a name="13">13</a>Così Saul morì a causa della sua infedeltà al Signore, perché non ne aveva ascoltato la parola e perché aveva evocato uno spirito per consultarlo.</span> <span class="verse"><a name="14">14</a>Non aveva consultato il Signore; per questo il Signore lo fece morire e trasferì il regno a Davide figlio di Iesse.</span> </p></div</div></div></body></html>