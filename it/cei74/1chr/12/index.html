<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Questi sono gli uomini che raggiunsero Davide in Ziklàg, quando ancora fuggiva di fronte a Saul, figlio di Kis. Essi erano i prodi che l`aiutarono in guerra.</span> <span class="verse"><a name="2">2</a>Erano armati d`arco e sapevano tirare frecce e sassi con la destra e con la sinistra; erano della tribù di Beniamino, fratelli di Saul:</span> <span class="verse"><a name="3">3</a>Achiè zer, il capo, e Ioas figli di Semaa, di Gàbaa; Ieziel e Pelet figli di Azmàvet; Beraca e Ieu di Anatòt;</span> <span class="verse"><a name="4">4</a>Ismaia di Gàbaon, prode fra i Trenta e capo dei Trenta;</span> <span class="verse"><a name="5">5</a>Geremia, Iacaziel, Giovanni e Iozabàd di Ghedera;</span> <span class="verse"><a name="6">6</a>Eleuzai, Ierimòt, Bealia, Semaria, Sefatia di Carif;</span> <span class="verse"><a name="7">7</a>Elkana, Issia, Azarel, Ioezer, Iosgibeam, Korachiti;</span> <span class="verse"><a name="8">8</a>Oela e Zebadia figli di Ierocam, di Ghedor.</span> <span class="verse"><a name="9">9</a>Dei Gaditi alcuni uomini passarono a Davide nella fortezza del deserto; erano uomini valorosi, guerrieri pronti a combattere, abili nell`uso dello scudo e della lancia; sembravano leoni ed erano agili come gazzelle sui monti:</span> <span class="verse"><a name="10">10</a>Ezer era il capo, Abdia il secondo, Eliàb il terzo,</span> <span class="verse"><a name="11">11</a>Mismanna il quarto, Geremia il quinto,</span> <span class="verse"><a name="12">12</a>Attài il sesto, Eliel il settimo,</span> <span class="verse"><a name="13">13</a>Giovanni l`ottavo, Elzabàd il nono,</span> <span class="verse"><a name="14">14</a>Geremia il decimo, Makbannai l`undecimo.</span> <span class="verse"><a name="15">15</a>Costoro erano discendenti di Gad, capi dell`esercito; il più piccolo ne comandava cento e il più grande mille.</span> <span class="verse"><a name="16">16</a>Questi attraversarono il Giordano nel primo mese dell`anno, mentre era in piena su tutte le rive, e misero in fuga tutti gli abitanti della valle a oriente e a occidente.</span> <span class="verse"><a name="17">17</a>Alcuni dei figli di Beniamino e di Giuda andarono da Davide fino alla sua fortezza.</span> <span class="verse"><a name="18">18</a>Davide uscì loro incontro e presa la parola disse loro: "Se siete venuti da me con intenzioni pacifiche per aiutarmi, sono disposto a unirmi a voi; ma se venite per tradirmi e consegnarmi ai miei avversari, mentre io non mi abbandono affatto alla violenza, il Dio dei nostri padri veda e punisca".</span> <span class="verse"><a name="19">19</a>Allora lo spirito invase Amasài, capo dei Trenta: "Siamo tuoi, Davide; con te, figlio di Iesse! Pace, pace a te, pace a chi ti aiuta, perché il tuo Dio ti aiuta". Davide li accolse e li costituì capi di schiere.</span> <span class="verse"><a name="20">20</a>Anche da Manàsse passarono a Davide, mentre insieme con i Filistei marciava in guerra contro Saul. Egli però non li aiutò perché nel consiglio i capi dei Filistei lo rimandarono dicendo: "A scapito delle nostre teste, egli passerebbe a Saul suo signore".</span> <span class="verse"><a name="21">21</a>Mentre erano diretto a Ziklàg, passarono dalla sua parte i manassiti Adnach, Iozabàd, Iediaè l, Michele, Iozabàd, Eliu e Zilletai, capi di migliaia nella tribù di Manàsse.</span> <span class="verse"><a name="22">22</a>Essi aiutarono Davide contro i razziatori, perché erano tutti valorosi, e divennero capi dell`esercito.</span> <span class="verse"><a name="23">23</a>In verità ogni giorno passavano dalla parte di Davide per aiutarlo e così il suo divenne un accampamento enorme.</span> <span class="verse"><a name="24">24</a>Ecco le cifre dei capi armati che passarono a Davide in Ebron per effettuare, secondo l`ordine del Signore, il trasferimento del regno da Saul a lui.</span> <span class="verse"><a name="25">25</a>Dei figli di Giuda, che portavano scudo e lancia: seimilaottocento armati.</span> <span class="verse"><a name="26">26</a>Dei figli di Simeone, uomini valorosi in guerra: settemilacento.</span> <span class="verse"><a name="27">27</a>Dei figli di Levi: quattromilaseicento,</span> <span class="verse"><a name="28">28</a>Inoltre Ioiadà, capo della famiglia di Aronne, e con lui tremilasettecento</span> <span class="verse"><a name="29">29</a>e Zadòk, giovane molto valoroso, e il casato con i ventidue capi.</span> <span class="verse"><a name="30">30</a>Dei figli di Beniamino, fratelli di Saul: tremila, perché in massima parte essi rimasero al servizio della casa di Saul.</span> <span class="verse"><a name="31">31</a>Dei figli di Efraim: ventimilaottocento uomini valorosi, celebri nei loro casati.</span> <span class="verse"><a name="32">32</a>Di metà della tribù di Manàsse: diciottomila, scelti singolarmente per partecipare alla nomina di Davide a re.</span> <span class="verse"><a name="33">33</a>Dei figli di Issacar, che conoscevano bene i vari tempi sì da sapere che dovesse fare Israele nei singoli casi: duecento capi e tutti i loro fratelli alle loro dipendenze.</span> <span class="verse"><a name="34">34</a>Di Zàbulon: cinquantamila, arruolati in un esercito, pronti per la battaglia con tutte le armi da guerra, disposti ad aiutare senza doppiezza.</span> <span class="verse"><a name="35">35</a>Di Neftali: mille capi e con loro trentasettemila dotati di scudo e di lancia.</span> <span class="verse"><a name="36">36</a>Dei Daniti: ventottomilaseicento, armati per la guerra.</span> <span class="verse"><a name="37">37</a>Di Aser: quarantamila guerrieri, pronti per la battaglia.</span> <span class="verse"><a name="38">38</a>Dalla Transgiordania, ossia dei Rubeniti, dei Gaditi e di metà della tribù di Manàsse: centoventimila con tutte le armi di guerra.</span> <span class="verse"><a name="39">39</a>Tutti costoro, guerrieri pronti a marciare, con cuore leale si presentarono in Ebron per proclamare Davide re su tutto Israele; anche il resto di Israele era concorde nel proclamare re Davide.</span> <span class="verse"><a name="40">40</a>Rimasero lì con Davide tre giorni mangiando e bevendo quanto i fratelli avevano preparato per loro.</span> <span class="verse"><a name="41">41</a>Anche i loro vicini e perfino da Issacar, da Zàbulon e da Neftali avevano portato cibarie con asini, cammelli, muli e buoi: farina, schiacciate di fichi, uva passa, vino, olio, buoi e pecore in gran quantità, perché c`era allegria in Israele.</span> </p></div</div></div></body></html>