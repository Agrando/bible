<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 21</strong></div><p><span class="verse"><a name="1">1</a>Satana insorse contro Israele. Egli spinse Davide a censire gli Israeliti.</span> <span class="verse"><a name="2">2</a>Davide disse a Ioab e ai capi del popolo: "Andate, contate gli Israeliti da Bersabea a Dan; quindi portatemene il conto sì che io conosca il loro numero".</span> <span class="verse"><a name="3">3</a>Ioab disse a Davide: "Il Signore aumenti il suo popolo sì da renderlo cento volte tanto! Ma, mio signore, essi non sono tutti sudditi del mio signore? Perché il mio signore vuole questa inchiesta? Perché dovrebbe cadere tale colpa su Israele?".</span> <span class="verse"><a name="4">4</a>Ma l`opinione del re si impose a Ioab. Questi percorse tutto Israele, quindi tornò a Gerusalemme.</span> <span class="verse"><a name="5">5</a>Ioab consegnò a Davide il numero del censimento del popolo. In tutto Israele risultarono un milione e centomila uomini atti alle armi; in Giuda risultarono quattrocentosettantamila uomini atti alle armi.</span> <span class="verse"><a name="6">6</a>Fra costoro Ioab non censì i leviti né la tribù di Beniamino, perché l`ordine del re gli appariva un abominio.</span> <span class="verse"><a name="7">7</a>Il fatto dispiacque agli occhi di Dio, che perciò colpì Israele.</span> <span class="verse"><a name="8">8</a>Davide disse a Dio: "Facendo una cosa simile, ho peccato gravemente. Perdona, ti prego, l`iniquità del tuo servo, perché ho commesso una vera follia".</span> <span class="verse"><a name="9">9</a>Il Signore disse a Gad, veggente di Davide:</span> <span class="verse"><a name="10">10</a>"Và, riferisci a Davide: Dice il Signore: Ti pongo davanti tre cose, scegline una e io te la concederò".</span> <span class="verse"><a name="11">11</a>Gad andò da Davide e gli riferì: "Dice il Signore: Scegli</span> <span class="verse"><a name="12">12</a>fra tre anni di carestia, tre mesi di fuga per te di fronte ai tuoi avversari, sotto l`incubo della spada dei tuoi nemici, e tre giorni della spada del Signore con la peste che si diffonde sul paese e l`angelo del Signore che porta lo sterminio in tutto il territorio di Israele. Ora decidi che cosa io debba riferire a chi mi ha inviato".</span> <span class="verse"><a name="13">13</a>Davide disse a Gad: "Sono in un`angoscia terribile. Ebbene, io cada nelle mani del Signore, perché la sua misericordia è molto grande, ma io non cada nelle mani degli uomini".</span> <span class="verse"><a name="14">14</a>Così il Signore mandò la peste in Israele; morirono settantamila Israeliti.</span> <span class="verse"><a name="15">15</a>Dio mandò un angelo in Gerusalemme per distruggerla. Ma, come questi stava distruggendola, il Signore volse lo sguardo e si astenne dal male minacciato. Egli disse all`angelo sterminatore: "Ora basta! Ritira la mano". L`angelo del Signore stava in piedi presso l`aia di Ornan il Gebuseo.</span> <span class="verse"><a name="16">16</a>Davide, alzati gli occhi, vide l`angelo del Signore che stava fra terra e cielo con la spada sguainata in mano, tesa verso Gerusalemme. Allora Davide e gli anziani, coperti di sacco, si prostrarono con la faccia a terra.</span> <span class="verse"><a name="17">17</a>Davide disse a Dio: "Non sono forse stato io a ordinare il censimento del popolo? Io ho peccato e ho commesso il male; costoro, il gregge, che cosa hanno fatto? Signore Dio mio, sì, la tua mano infierisca su di me e sul mio casato, ma non colpisca il tuo popolo".</span> <span class="verse"><a name="18">18</a>L`angelo del Signore ordinò a Gad di riferire a Davide che salisse ad erigere un altare al Signore nell`aia di Ornan il Gebuseo.</span> <span class="verse"><a name="19">19</a>Davide vi andò secondo l`ordine di Gad, comunicatogli a nome del Signore.</span> <span class="verse"><a name="20">20</a>Ornan si volse e vide l`angelo; i suoi quattro figli, che erano con lui, si nascosero. Ornan stava trebbiando il grano,</span> <span class="verse"><a name="21">21</a>quando gli si avvicinò Davide. Ornan guardò e, riconosciuto Davide, uscì dall`aia, prostrandosi con la faccia a terra davanti a Davide.</span> <span class="verse"><a name="22">22</a>Davide disse a Ornan: "Cedimi il terreno dell`aia, perché io vi costruisca un altare al Signore; cedimelo per tutto il suo valore, così che il flagello cessi di infierire sul popolo".</span> <span class="verse"><a name="23">23</a>Ornan rispose a Davide: "Prenditelo; il re mio signore ne faccia quello che vuole. Vedi, io ti dò anche i buoi per gli olocausti, le trebbie per la legna e il grano per l`offerta; tutto io ti offro".</span> <span class="verse"><a name="24">24</a>Ma il re Davide disse a Ornan: "No! Lo voglio acquistare per tutto il suo valore; non presenterò al Signore una cosa che appartiene a te offrendo così un olocausto gratuitamente".</span> <span class="verse"><a name="25">25</a>E così Davide diede a Ornan seicento sicli d`oro per il terreno.</span> <span class="verse"><a name="26">26</a>Quindi Davide vi eresse un altare per il Signore e vi offrì olocausti e sacrifici di comunione. Invocò il Signore, che gli rispose con il fuoco sceso dal cielo sull`altare dell`olocausto.</span> <span class="verse"><a name="27">27</a>Il Signore ordinò all`angelo e questi ripose la spada nel fodero.</span> <span class="verse"><a name="28">28</a>Allora, visto che il Signore l`aveva ascoltato sull`aia di Ornan il Gebuseo, Davide offrì là un sacrificio.</span> <span class="verse"><a name="29">29</a>La Dimora del Signore, eretta da Mosè nel deserto, e l`altare dell`olocausto in quel tempo stavano sull`altura che era in Gàbaon;</span> <span class="verse"><a name="30">30</a>ma Davide non osava recarsi là a consultare Dio perché si era molto spaventato di fronte alla spada dell`angelo del Signore.</span> </p></div</div></div></body></html>