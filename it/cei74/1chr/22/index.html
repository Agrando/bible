<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 22</strong></div><p><span class="verse"><a name="1">1</a>Davide disse: "Questa è la casa del Signore Dio e questo è l`altare per gli olocausti di Israele".</span> <span class="verse"><a name="2">2</a>Davide ordinò di radunare gli stranieri che erano nel paese di Israele. Quindi diede incarico agli scalpellini perché squadrassero pietre per la costruzione del tempio.</span> <span class="verse"><a name="3">3</a>Davide preparò ferro per i chiodi dei battenti delle porte e per le spranghe di ferro e anche molto bronzo in quantità incalcolabile.</span> <span class="verse"><a name="4">4</a>Il legno di cedro non si contava, poiché quelli di Sidòne e di Tiro avevano portato a Davide molto legno di cedro.</span> <span class="verse"><a name="5">5</a>Davide pensava: "Mio figlio Salomone è ancora giovane e inesperto, mentre la costruzione da erigersi per il Signore deve essere straordinariamente grande, tale da suscitare fama e ammirazione in tutti i paesi; per questo ne farò i preparativi io". Davide, prima di morire, effettuò preparativi imponenti.</span> <span class="verse"><a name="6">6</a>Poi chiamò Salomone suo figlio e gli comandò di costruire un tempio al Signore Dio di Israele.</span> <span class="verse"><a name="7">7</a>Davide disse a Salomone: "Figlio mio, io avevo deciso di costruire un tempio al nome del Signore mio Dio.</span> <span class="verse"><a name="8">8</a>Ma mi fu rivolta questa parola del Signore: Tu hai versato troppo sangue e hai fatto grandi guerre; per questo non costruirai il tempio al mio nome, perché hai versato troppo sangue sulla terra davanti a me.</span> <span class="verse"><a name="9">9</a>Ecco ti nascerà un figlio, che sarà uomo di pace; io gli concederò la tranquillità da parte di tutti i suoi nemici che lo circondano. Egli si chiamerà Salomone. Nei suoi giorni io concederò pace e tranquillità a Israele.</span> <span class="verse"><a name="10">10</a>Egli costruirà un tempio al mio nome; egli sarà figlio per me e io sarò padre per lui. Stabilirò il trono del suo regno su Israele per sempre.</span> <span class="verse"><a name="11">11</a>Ora, figlio mio, il Signore sia con te perché tu riesca a costruire un tempio al Signore tuo Dio, come ti ha promesso.</span> <span class="verse"><a name="12">12</a>Ebbene, il Signore ti conceda senno e intelligenza, ti costituisca re di Israele per osservare la legge del Signore tuo Dio.</span> <span class="verse"><a name="13">13</a>Certo riuscirai, se cercherai di praticare gli statuti e i decreti che il Signore ha prescritti a Mosè per Israele. Sii forte, coraggio; non temere e non abbatterti.</span> <span class="verse"><a name="14">14</a>Ecco, anche in mezzo alle angosce, ho preparato per il tempio centomila talenti d`oro, un milione di talenti d`argento, bronzo e ferro in quantità incalcolabile. Inoltre ho preparato legname e pietre; tu ve ne aggiungerai ancora.</span> <span class="verse"><a name="15">15</a>Ti assisteranno molti operai, scalpellini e lavoratori della pietra e del legno e tecnici di ogni sorta per qualsiasi lavoro.</span> <span class="verse"><a name="16">16</a>L`oro, l`argento, il bronzo e il ferro non si calcolano; su, mettiti al lavoro e il Signore ti assista".</span> <span class="verse"><a name="17">17</a>Davide comandò a tutti i capi di Israele di aiutare Salomone suo figlio.</span> <span class="verse"><a name="18">18</a>Disse: "Il Signore vostro Dio non è forse con voi e non vi ha concesso tranquillità all`intorno? Difatti ha già messo nelle mie mani gli abitanti della regione; il paese si è assoggetato davanti al Signore e davanti al suo popolo.</span> <span class="verse"><a name="19">19</a>Ora perciò dedicatevi con tutto il cuore e con tutta l`anima alla ricerca del Signore vostro Dio. Su, costruite il santuario del Signore vostro Dio, per introdurre l`arca dell`alleanza del Signore e gli oggetti consacrati a Dio nel tempio che sarà eretto al nome del Signore".</span> </p></div</div></div></body></html>