<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>Egli si costruì edifici nella città di Davide, preparò il posto per l`arca di Dio ed eresse per essa una tenda.</span> <span class="verse"><a name="2">2</a>Allora Davide disse: "Nessuno, se non i leviti, porti l`arca di Dio, perché Dio li ha scelti come portatori dell`arca e come suoi ministri per sempre".</span> <span class="verse"><a name="3">3</a>Davide convocò tutto Israele in Gerusalemme per trasportare l`arca del Signore nel posto che le aveva preparato.</span> <span class="verse"><a name="4">4</a>Davide radunò i figli di Aronne e i leviti.</span> <span class="verse"><a name="5">5</a>Dei figli di Keat: Uriel il capo con i centoventi fratelli;</span> <span class="verse"><a name="6">6</a>dei figli di Merari: Asaia il capo con i duecentoventi fratelli;</span> <span class="verse"><a name="7">7</a>dei figli di Gherson: Gioele il capo con i centotrenta fratelli;</span> <span class="verse"><a name="8">8</a>dei figli di Elisafan: Semaia il capo con i duecento fratelli;</span> <span class="verse"><a name="9">9</a>dei figli di Ebron: Eliel il capo con gli ottanta fratelli;</span> <span class="verse"><a name="10">10</a>dei figli di Uzziel: Amminadàb il capo con i centodieci fratelli.</span> <span class="verse"><a name="11">11</a>Davide chiamò i sacerdoti Zadòk ed Ebiatàr e i leviti Uriel, Asaia, Gioele, Semaia, Eliel e Amminadàb</span> <span class="verse"><a name="12">12</a>e disse loro: "Voi siete i capi dei casati levitici. Santificatevi, voi e i vostri fratelli. Quindi trasportate l`arca del Signore, Dio di Israele, nel posto che io le ho preparato.</span> <span class="verse"><a name="13">13</a>Poiché la prima volta voi non c`eravate, il Signore nostro Dio si irritò con noi; non c`eravamo infatti rivolti a voi, come conveniva".</span> <span class="verse"><a name="14">14</a>I sacerdoti e i leviti si santificarono per trasportare l`arca del Signore Dio di Israele.</span> <span class="verse"><a name="15">15</a>I figli dei leviti sollevarono l`arca di Dio sulle loro spalle per mezzo di stanghe, come aveva prescritto Mosè sulla parola del Signore.</span> <span class="verse"><a name="16">16</a>Davide disse ai capi dei leviti di mandare i loro fratelli, i cantori con gli strumenti musicali, arpe, cetre e cembali, perché, levando la loro voce, facessero udire i suoni di gioia.</span> <span class="verse"><a name="17">17</a>I leviti destinarono Eman figlio di Gioele, Asaf uno dei suoi fratelli, figlio di Berechia, e, fra i figli di Merari, loro fratelli, Etan figlio di Kusaia.</span> <span class="verse"><a name="18">18</a>Con loro c`erano i loro fratelli di secondo grado: Zaccaria, Uzziel, Semiramot, Iechiel, Unni, Eliel, Benaià, Maaseia, Mattatia, Elifel, Micneia, Obed-Edom e Ieiel portieri.</span> <span class="verse"><a name="19">19</a>I cantori Eman, Asaf ed Etan usavano cembali di bronzo per il loro suono squillante.</span> <span class="verse"><a name="20">20</a>Zaccaria, Uzziel, Semiramot, Iechiel, Unni, Eliàb, Maaseia e Benaià suonavano arpe in sordina.</span> <span class="verse"><a name="21">21</a>Mattatia, Elifel, Micneia, Obed-Edom, Ieiel, Azaria suonavano sull`ottava per dare il tono.</span> <span class="verse"><a name="22">22</a>Chenania, capo dei leviti, dirigeva l`esecuzione, perché era esperto.</span> <span class="verse"><a name="23">23</a>Berechia ed Elkana facevano da portieri presso l`arca.</span> <span class="verse"><a name="24">24</a>I sacerdoti Sebania, Giòsafat, Netaneel, Amasài, Zaccaria, Benaià, Eliezer suonavano le trombe davanti all`arca di Dio; Obed-Edom e Iechiel facevano da portieri presso l`arca.</span> <span class="verse"><a name="25">25</a>Davide, gli anziani di Israele e i capi di migliaia procedettero con gioia al trasporto dell`arca dell`alleanza del Signore dalla casa di Obed-Edom.</span> <span class="verse"><a name="26">26</a>Poiché Dio assisteva i leviti che portavano l`arca dell`alleanza del Signore, si sacrificarono sette giovenchi e sette arieti.</span> <span class="verse"><a name="27">27</a>Davide indossava un manto di bisso, come pure tutti i leviti che portavano l`arca, i cantori e Chenania che dirigeva l`esecuzione. Davide aveva inoltre un efod di lino.</span> <span class="verse"><a name="28">28</a>Tutto Israele accompagnava l`arca dell`alleanza del Signore con grida, con suoni di corno, con trombe e con cembali, suonando arpe e cetre.</span> <span class="verse"><a name="29">29</a>Quando l`arca dell`alleanza del Signore giunse alla città di Davide, Mical, figlia di Saul, guardando dalla finestra, vide il re danzare e saltare; lo disprezzò in cuor suo.</span> </p></div</div></div></body></html>