<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>In seguito Davide sconfisse i Filistei, li piegò e tolse loro Gat con le dipendenze.</span> <span class="verse"><a name="2">2</a>Quindi sconfisse i Moabiti, che divennero sudditi e tributari di Davide.</span> <span class="verse"><a name="3">3</a>Davide sconfisse anche Hadad-Ezer, re di Zoba, verso Amat, nella sua marcia verso il fiume Eufrate per stabilirvi il suo dominio.</span> <span class="verse"><a name="4">4</a>Davide gli prese mille carri, settemila cavalieri e ventimila fanti. Davide poi fece tagliare i garretti a tutti i cavalli, risparmiandone un centinaio.</span> <span class="verse"><a name="5">5</a>Gli Aramei di Damasco andarono in aiuto di Hadad-Ezer, re di Zoba, ma Davide ne uccise ventiduemila.</span> <span class="verse"><a name="6">6</a>Davide mise guarnigioni in Aram di Damasco; gli Aramei divennero sudditi e tributari di Davide. Il Signore rese vittorioso Davide in ogni sua impresa.</span> <span class="verse"><a name="7">7</a>Davide prese gli scudi d`oro agli ufficiali di Hadad-Ezer e li portò in Gerusalemme.</span> <span class="verse"><a name="8">8</a>Da Tibcat e da Cun, città di Hadad-Ezer, Davide asportò una grande quantità di bronzo, con cui Salomone costruì il bacino di bronzo, le colonne e i vari arredi di bronzo.</span> <span class="verse"><a name="9">9</a>Tou re di Amat, saputo che Davide aveva sconfitto tutto l`esercito di Hadad-Ezer re di Zoba,</span> <span class="verse"><a name="10">10</a>mandò Adoram suo figlio per salutare il re Davide e per felicitarsi con lui d`avere assalito e vinto Hadad-Ezer, poiché Tou era sempre in guerra con Hadad-Ezer; Adoram portava con sé oggetti d`oro, d`argento e di bronzo.</span> <span class="verse"><a name="11">11</a>Anche tali oggetti il re Davide li consacrò al Signore insieme con l`argento e l`oro che aveva preso da tutti gli altri popoli, ossia da Edom, da Moab, dagli Ammoniti, dai Filistei e dagli Amaleciti.</span> <span class="verse"><a name="12">12</a>Abisai figlio di Zeruià sconfisse nella Valle del sale diciottomila Idumei.</span> <span class="verse"><a name="13">13</a>Pose guarnigioni in Edom; tutti gli Idumei divennero sudditi di Davide. Il Signore rendeva vittorioso Davide in ogni sua impresa.</span> <span class="verse"><a name="14">14</a>Davide regnò su tutto Israele e rese giustizia con retti giudizi a tutto il popolo.</span> <span class="verse"><a name="15">15</a>Ioab figlio di Zeruià comandava l`esercito; Giòsafat figlio di Achilud era archivista.</span> <span class="verse"><a name="16">16</a>Zadòk figlio di Achitùb e Abimè lech figlio di Ebiatàr erano sacerdoti; Savsa era scriba.</span> <span class="verse"><a name="17">17</a>Benaià figli di Ioiadà comandava i Cretei e i Peletei; i figli di Davide erano i primi al fianco del re.</span> </p></div</div></div></body></html>