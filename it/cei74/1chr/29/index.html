<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 29</strong></div><p><span class="verse"><a name="1">1</a>Il re Davide disse a tutta l`assemblea: "Salomone mio figlio, il solo che Dio ha scelto, è ancora giovane e debole, mentre l`impresa è grandiosa, perché la Dimora non è destinata a un uomo ma al Signore Dio.</span> <span class="verse"><a name="2">2</a>Secondo tutta la mia possibilità ho fatto preparativi per il tempio del mio Dio; ho preparato oro su oro, argento su argento, bronzo su bronzo, ferro su ferro, legname su legname, ònici, brillanti, topàzi, pietre di vario valore e pietre preziose e marmo bianco in quantità.</span> <span class="verse"><a name="3">3</a>Inoltre, per il mio amore per la casa del mio Dio, quanto possiedo in oro e in argento dò per il tempio del mio Dio, oltre quanto ho preparato per il santuario:</span> <span class="verse"><a name="4">4</a>tremila talenti d`oro, d`oro di Ofir, e settemila talenti d`argento raffinato per rivestire le pareti interne,</span> <span class="verse"><a name="5">5</a>l`oro per gli oggetti in oro, l`argento per quelli in argento e per tutti i lavori da eseguirsi dagli artisti. Ora, chi vuole essere generoso oggi per il Signore?".</span> <span class="verse"><a name="6">6</a>Si dimostrarono volenterosi i capifamiglia, i capitribù di Israele, i capi di migliaia e di centinaia e i dirigenti degli affari del re.</span> <span class="verse"><a name="7">7</a>Essi diedero per l`opera del tempio cinquemila talenti d`oro, diecimila darìci, diecimila talenti d`argento, diciottomila talenti di bronzo e centomila talenti di ferro.</span> <span class="verse"><a name="8">8</a>Quanti si ritrovarono pietre preziose le diedero a Iechiel il Ghersonita, perché fossero depositate nel tesoro del tempio.</span> <span class="verse"><a name="9">9</a>Il popolo gioì per la loro generosità, perché le offerte erano fatte al Signore con cuore sincero; anche il re Davide gioì vivamente.</span> <span class="verse"><a name="10">10</a>Davide benedisse il Signore davanti a tutta l`assemblea. Davide disse: "Sii benedetto, Signore Dio di Israele, nostro padre, ora e sempre.</span> <span class="verse"><a name="11">11</a>Tua, Signore, è la grandezza, la potenza, la gloria, lo splendore e la maestà, perché tutto, nei cieli e sulla terra, è tuo. Signore, tuo è il regno; tu ti innalzi sovrano su ogni cosa.</span> <span class="verse"><a name="12">12</a>Da te provengono la ricchezza e la gloria; tu domini tutto; nella tua mano c`è forza e potenza; dalla tua mano ogni grandezza e potere.</span> <span class="verse"><a name="13">13</a>Ora, nostro Dio, ti ringraziamo e lodiamo il tuo nome glorioso.</span> <span class="verse"><a name="14">14</a>E chi sono io e chi è il mio popolo, per essere in grado di offrirti tutto questo spontaneamente? Ora tutto proviene da te; noi, dopo averlo ricevuto dalla tua mano, te l`abbiamo ridato.</span> <span class="verse"><a name="15">15</a>Noi siamo stranieri davanti a te e pellegrini come tutti i nostri padri. Come un`ombra sono i nostri giorni sulla terra e non c`è speranza.</span> <span class="verse"><a name="16">16</a>Signore nostro Dio, quanto noi abbiamo preparato per costruire una casa al tuo santo nome proviene da te, è tutto tuo.</span> <span class="verse"><a name="17">17</a>So, mio Dio, che tu provi i cuori e ti compiaci della rettitudine. Io, con cuore retto, ho offerto spontaneamente tutte queste cose. Ora io vedo il tuo popolo qui presente portarti offerte con gioia.</span> <span class="verse"><a name="18">18</a>Signore, Dio di Abramo, di Isacco e di Israele, nostri padri, custodisci questo sentimento per sempre nell`intimo del cuore del tuo popolo. Dirigi i loro cuori verso di te.</span> <span class="verse"><a name="19">19</a>A Salomone mio figlio concedi un cuore sincero perché custodisca i tuoi comandi, le tue disposizioni e i tuoi decreti, perché eseguisca tutto ciò e costruisca l`edificio, per il quale io ho eseguito i preparativi".</span> <span class="verse"><a name="20">20</a>Davide disse a tutta l`assemblea: "Su, benedite il Signore vostro Dio!". Tutta l`assemblea benedisse il Signore, Dio dei suoi padri; si inginocchiarono e si prostrarono davanti al Signore e al re.</span> <span class="verse"><a name="21">21</a>Offrirono sacrifici al Signore e gli bruciarono olocausti il giorno dopo: mille giovenchi, mille arieti, mille agnelli con le relative libazioni, oltre numerosi sacrifici per tutto Israele.</span> <span class="verse"><a name="22">22</a>Mangiarono e bevvero alla presenza del Signore in quel giorno con manifestazioni di grande gioia. Di nuovo proclamarono re Salomone, figlio di Davide, lo unsero, consacrando lui al Signore come capo e Zadòk come sacerdote.</span> <span class="verse"><a name="23">23</a>Salomone sedette sul trono del Signore come re al posto di Davide suo padre; prosperò e tutto Israele gli fu sottomesso.</span> <span class="verse"><a name="24">24</a>Tutti gli ufficiali, i prodi e anche tutti i figli del re Davide si sottomisero al re Salomone.</span> <span class="verse"><a name="25">25</a>Il Signore rese grande Salomone di fronte a tutto Israele e gli diede uno splendore di regno, che nessun predecessore in Israele aveva avuto.</span> <span class="verse"><a name="26">26</a>Davide, figlio di Iesse, aveva regnato su tutto Israele.</span> <span class="verse"><a name="27">27</a>La durata del suo regno su Israele era stata di quarant`anni; in Ebron aveva regnato sette anni e in Gerusalemme trentatrè.</span> <span class="verse"><a name="28">28</a>Morì molto vecchio, sazio di anni, di ricchezza e di gloria. Al suo posto divenne re il figlio Salomone.</span> <span class="verse"><a name="29">29</a>Le gesta del re Davide, le prime come le ultime, ecco sono descritte nei libri del veggente Samuele, nel libro del profeta Natan e nel libro del veggente Gad,</span> <span class="verse"><a name="30">30</a>con tutta la storia del suo regno, della sua potenza e di quanto avvenne in quei tempi durante la sua vita, in Israele e in tutti i regni degli altri paesi.</span> </p></div</div></div></body></html>