<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Tutti gli Israeliti si raccolsero intorno a Davide in Ebron e gli dissero: "Ecco noi siamo tue ossa e tua carne.</span> <span class="verse"><a name="2">2</a>Anche prima, quando regnava Saul, tu guidavi nei movimenti le truppe di Israele. Inoltre il Signore tuo Dio ti ha detto: Tu pascerai il mio popolo, Israele; tu sarai capo del mio popolo Israele".</span> <span class="verse"><a name="3">3</a>Tutti gli anziani di Israele si presentarono al re in Ebron. Davide concluse con loro un`alleanza in Ebron davanti al Signore. Con l`unzione consacrarono Davide re su Israele, secondo la parola pronunziata dal Signore per mezzo di Samuele.</span> <span class="verse"><a name="4">4</a>Davide con tutto Israele marciò contro Gerusalemme, cioè Gebus, ove c`erano i Gebusei, abitanti del paese.</span> <span class="verse"><a name="5">5</a>Ma gli abitanti di Gebus dissero a Davide: "Tu qui non entrerai". Ma Davide prese la cittadella di Sion, che è la città di Davide.</span> <span class="verse"><a name="6">6</a>Davide aveva detto: "Chi colpirà per primo i Gebusei diventerà capo e principe". Salì per primo Ioab, figlio di Zeruià, che divenne così capo.</span> <span class="verse"><a name="7">7</a>Davide si stabilì nella cittadella, che perciò fu chiamata città di Davide.</span> <span class="verse"><a name="8">8</a>Egli fortificò la città tutt`intorno, dal Millo per tutto il suo perimetro; Ioab restaurò il resto della città.</span> <span class="verse"><a name="9">9</a>Davide cresceva sempre più in potenza e il Signore degli eserciti era con lui.</span> <span class="verse"><a name="10">10</a>Questi sono i capi dei prodi di Davide, che si erano affermati con il valore nel suo regno e che, insieme con tutto Israele, lo avevano costituito re, secondo la parola del Signore nei riguardi di Israele.</span> <span class="verse"><a name="11">11</a>Ecco l`elenco dei prodi di Davide: Iasobeam figlio di un Cacmonita, capo dei Tre; egli brandì la lancia su trecento vittime in una sola volta.</span> <span class="verse"><a name="12">12</a>Dopo di lui c`era Eleàzaro figlio di Dodo, l`Acochita; era uno dei tre prodi.</span> <span class="verse"><a name="13">13</a>Egli fu con Davide in Pas-Dammim. I Filistei vi si erano riuniti per combattere; c`era un campo pieno di orzo. La truppa fuggì di fronte ai Filistei.</span> <span class="verse"><a name="14">14</a>Egli allora si appostò in mezzo al campo, lo difese e sconfisse i Filistei; così il Signore operò una grande vittoria.</span> <span class="verse"><a name="15">15</a>Scesero tre dei trenta capi sulla roccia presso Davide, nella fortezza di Adullàm; il campo dei Filistei si estendeva nella valle di Rè faim.</span> <span class="verse"><a name="16">16</a>Davide era nella fortezza, mentre un presidio di Filistei era in Betlemme.</span> <span class="verse"><a name="17">17</a>Davide ebbe un desiderio che espresse a parole: "Potessi bere l`acqua della cisterna che sta alla porta di Betlemme!".</span> <span class="verse"><a name="18">18</a>I tre attraversarono il campo dei Filistei, attinsero l`acqua dalla cisterna che era alla porta di Betlemme e la portarono a Davide, ma egli non volle berla; la versò in libazione al Signore.</span> <span class="verse"><a name="19">19</a>Egli disse: "Mi guardi il mio Dio dal compiere una cosa simile. Dovrei bere il sangue di quegli uomini insieme con la loro vita? Difatti l`hanno portata a rischio della propria vita". Non volle berla. Tali gesta compirono i tre prodi.</span> <span class="verse"><a name="20">20</a>Abisài fratello di Ioab era capo dei Trenta. Egli brandì la lancia contro trecento vittime e così divenne famoso fra i Trenta.</span> <span class="verse"><a name="21">21</a>Fu stimato doppiamente fra i Trenta; divenne loro capo, ma non giunse ad eguagliare i Tre.</span> <span class="verse"><a name="22">22</a>Benaià, da Kabzeè l, era figlio di Ioiadà, uomo valoroso e pieno di prodezze. Egli uccise i due figli di Ariè l di Moab; inoltre, sceso in una cisterna in un giorno di neve, vi uccise un leone.</span> <span class="verse"><a name="23">23</a>Egli uccise anche un Egiziano alto cinque cubiti, il quale aveva in mano una lancia come un subbio di tessitore; gli andò incontro con un bastone, strappò la lancia dalla mano dell`Egiziano e lo uccise con la stessa lancia.</span> <span class="verse"><a name="24">24</a>Tale gesta compì Benaià, figlio di Ioiadà; egli divenne famoso fra i trenta prodi.</span> <span class="verse"><a name="25">25</a>Fra i Trenta fu molto stimato, ma non giunse a eguagliare i Tre. Davide lo mise a capo della sua guardia del corpo.</span> <span class="verse"><a name="26">26</a>Ecco i prodi valorosi: Asaè l fratello di Ioab, Elcanan figlio di Dodo, di Betlemme,</span> <span class="verse"><a name="27">27</a>Sammòt di Charod, Chelez di Pelet,</span> <span class="verse"><a name="28">28</a>Ira figlio di Ikkes di Tekòa, Abiè zer di Anatòt,</span> <span class="verse"><a name="29">29</a>Sibbekai di Cusa, Ilai di Acoch,</span> <span class="verse"><a name="30">30</a>Macrai di Netofa, Cheled figlio di Baana, di Netofa,</span> <span class="verse"><a name="31">31</a>Itai figlio di Ribai, di Gàbaa dei figli di Beniamino, Benaià di Piraton,</span> <span class="verse"><a name="32">32</a>Curai di Nacale-Gaas, Abiel di Arbot,</span> <span class="verse"><a name="33">33</a>Azmàvet di Bacurìm, Eliacba di Saalbon,</span> <span class="verse"><a name="34">34</a>Iasen di Gun, Giònata figlio di Saghe, di Charar,</span> <span class="verse"><a name="35">35</a>Achiam figlio di Sacar, di Carar, Elifè let figlio di Ur,</span> <span class="verse"><a name="36">36</a>Efer di Mechera, Achia di Pelon,</span> <span class="verse"><a name="37">37</a>Chezro del Carmelo, Naarai figlio di Ezbai,</span> <span class="verse"><a name="38">38</a>Gioele fratello di Natàn, Mibcar figlio di Agri,</span> <span class="verse"><a name="39">39</a>Zelek l`Ammonita, Nacrai di Berot, scudiero di Ioab figlio di Zeruià,</span> <span class="verse"><a name="40">40</a>Ira di Ieter, Gareb di Ieter,</span> <span class="verse"><a name="41">41</a>Uria l`Hittita, Zabad figlio di Aclai,</span> <span class="verse"><a name="42">42</a>Adina figlio di Zisa il Rubenita, capo dei Rubeniti, e con lui altri trenta,</span> <span class="verse"><a name="43">43</a>Canan, figlio di Maaca, Giòsafat di Meten,</span> <span class="verse"><a name="44">44</a>Uzzia di Astarot, Sama e Ieiel, figli di Cotam di Aroer,</span> <span class="verse"><a name="45">45</a>Iediael figlio di Simri e Ioca suo fratello, di Tisi,</span> <span class="verse"><a name="46">46</a>Eliel di Macavim, Ieribài e Osea, figli di Elnaam, Itma il Moabita,</span> <span class="verse"><a name="47">47</a>Eliel, Obed e Iaasiel di Zoba.</span> </p></div</div></div></body></html>