<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/judg">Judges</a> &gt <strong>Chapter 1</strong></div><p><span class="verse"><a name="1">1</a>Dopo la morte di Giosuè, gli Israeliti consultarono il Signore dicendo: "Chi di noi andrà per primo a combattere contro i Cananei?".</span> <span class="verse"><a name="2">2</a>Il Signore rispose: "Andrà Giuda: ecco, ho messo il paese nelle sue mani".</span> <span class="verse"><a name="3">3</a>Allora Giuda disse a Simeone suo fratello: "Vieni con me nel paese, che mi è toccato in sorte, e combattiamo contro i Cananei; poi anch`io verrò con te in quello che ti è toccato in sorte". Simeone andò con lui.</span> <span class="verse"><a name="4">4</a>Giuda dunque si mosse e il Signore mise nelle loro mani i Cananei e i Perizziti; sconfissero a Bezek diecimila uomini.</span> <span class="verse"><a name="5">5</a>Incontrato Adoni-Bezek a Bezek, l`attaccarono e sconfissero i Cananei e i Perizziti.</span> <span class="verse"><a name="6">6</a>Adoni-Bezek fuggì, ma essi lo inseguirono, lo catturarono e gli amputarono i pollici delle mani e dei piedi.</span> <span class="verse"><a name="7">7</a>Adoni-Bezek disse: "Settanta re con i pollici delle mani e dei piedi amputati, raccattavano gli avanzi sotto la mia tavola. Quello che ho fatto io, Dio me lo ripaga". Lo condussero poi a Gerusalemme dove morì.</span> <span class="verse"><a name="8">8</a>I figli di Giuda attaccarono Gerusalemme e la presero; la passarono a fil di spada e l`abbandonarono alle fiamme.</span> <span class="verse"><a name="9">9</a>Poi andarono a combattere contro i Cananei che abitavano le montagne, il Negheb e la Sefela.</span> <span class="verse"><a name="10">10</a>Giuda marciò contro i Cananei che abitavano a Ebron, che prima si chiamava Kiriat-Arba, e sconfisse Sesai, Achiman e Talmai.</span> <span class="verse"><a name="11">11</a>Di là andò contro gli abitanti di Debir, che prima si chiamava Kiriat-Sefer.</span> <span class="verse"><a name="12">12</a>Allora Caleb disse: "A chi batterà Kiriat-Sefer e la prenderà io darò in moglie Acsa mia figlia".</span> <span class="verse"><a name="13">13</a>La prese Otniel, figlio di Kenaz, fratello minore di Caleb, e questi gli diede in moglie sua figlia Acsa.</span> <span class="verse"><a name="14">14</a>Ora, mentre andava dal marito, egli la indusse a chiedere un campo a suo padre. Essa scese dall`asino e Caleb le disse: "Che hai?".</span> <span class="verse"><a name="15">15</a>Essa rispose: "Fammi un dono; poichè tu mi hai dato una terra arida, dammi anche qualche fonte d`acqua". Egli le donò la sorgente superiore e la sorgente inferiore.</span> <span class="verse"><a name="16">16</a>I figli del suocero di Mosè, il Kenita, salirono dalla città delle Palme con i figli di Giuda nel deserto di Giuda, a mezzogiorno di Arad; andarono dunque e si stabilirono in mezzo al popolo.</span> <span class="verse"><a name="17">17</a>Poi Giuda marciò con Simeone suo fratello: sconfissero i Cananei che abitavano in Sefat, votarono allo sterminio la città, che fu chiamata Corma.</span> <span class="verse"><a name="18">18</a>Giuda prese anche Gaza con il suo territorio, Ascalon con il suo territorio ed Ekron con il suo territorio. 1</span> <span class="verse"><a name="19">19</a>Il Signore fu con Giuda, che scacciò gli abitanti delle montagne, ma non potè espellere gli abitanti della pianura, perchè muniti di carri di ferro.</span> <span class="verse"><a name="20">20</a>Come Mosè aveva ordinato, Ebron fu data a Caleb, che da essa scacciò i tre figli di Anak.</span> <span class="verse"><a name="21">21</a>I figli di Beniamino non scacciarono i Gebusei che abitavano Gerusalemme, perciò i Gebusei abitano con i figli di Beniamino in Gerusalemme fino ad oggi.</span> <span class="verse"><a name="22">22</a>Anche la casa di Giuseppe marciò contro Betel e il Signore fu con loro.</span> <span class="verse"><a name="23">23</a>La casa di Giuseppe mandò a esplorare Betel, città che prima si chiamava Luz.</span> <span class="verse"><a name="24">24</a>Gli esploratori videro un uomo che usciva dalla città e gli dissero: "Insegnaci una via di accesso alla città e noi ti faremo grazia".</span> <span class="verse"><a name="25">25</a>Egli insegnò loro la via di accesso alla città ed essi passarono la città a fil di spada, ma risparmiarono quell`uomo con tutta la sua famiglia.</span> <span class="verse"><a name="26">26</a>Quell`uomo andò nel paese degli Hittiti e vi edificò una città che chiamò Luz: questo è il suo nome fino ad oggi.</span> <span class="verse"><a name="27">27</a>Manàsse non scacciò gli abitanti di Beisan e delle sue dipendenze, nè quelli di Taanach e delle sue dipendenze, nè quelli di Dor e delle sue dipendenze, nè quelli d`Ibleam e delle sue dipendenze, nè quelli di Meghiddo e delle sue dipendenze; i Cananei continuarono ad abitare in quel paese.</span> <span class="verse"><a name="28">28</a>Quando Israele divenne più forte, costrinse ai lavori forzati i Cananei, ma non li scacciò del tutto.</span> <span class="verse"><a name="29">29</a>Nemmeno Efraim scacciò i Cananei, che abitavano a Ghezer, perciò i Cananei abitarono in Ghezer in mezzo ad Efraim.</span> <span class="verse"><a name="30">30</a>Zàbulon non scacciò gli abitanti di Kitron, nè gli abitanti di Naalol; i Cananei abitarono in mezzo a Zàbulon e furono ridotti in schiavitù.</span> <span class="verse"><a name="31">31</a>Aser non scacciò gli abitanti di Acco, nè gli abitanti di Sidòne, nè quelli di Aclab, di Aczib, di Elba, di Afik, di Recob;</span> <span class="verse"><a name="32">32</a>i figli di Aser si stabilirono in mezzo ai Cananei che abitavano il paese, perchè non li avevano scacciati.</span> <span class="verse"><a name="33">33</a>N`ftali non scacciò gli abitanti di Bet-Semes, nè gli abitanti di Bet-Anat e si stabilì in mezzo ai Cananei che abitavano il paese; ma gli abitanti di Bet-Semes e di Bet-Anat furono da loro costretti ai lavori forzati.</span> <span class="verse"><a name="34">34</a>Gli Amorrei respinsero i figli di Dan sulle montagne e non li lasciarono scendere nella pianura.</span> <span class="verse"><a name="35">35</a>Gli Amorrei continuarono ad abitare Ar-Cheres, Aialon e Saalbim; ma la mano della casa di Giuseppe si aggravò su di loro e furono costretti ai lavori forzati.</span> <span class="verse"><a name="36">36</a>Il confine degli Amorrei si estendeva dalla salita di Akrabbim, da Sela in su.</span> </p></div</div></div></body></html>