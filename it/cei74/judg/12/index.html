<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/judg">Judges</a> &gt <strong>Chapter 12</strong></div><p><span class="verse"><a name="1">1</a>Ora gli uomini di Efraim si radunarono, passarono il fiume verso Zafon e dissero a Iefte: "Perchè sei andato a combattere contro gli Ammoniti e non ci hai chiamati con te? Noi bruceremo te e la tua casa".</span> <span class="verse"><a name="2">2</a>Iefte rispose loro: "Io e il mio popolo abbiamo avuto grandi lotte con gli Ammoniti; quando vi ho chiamati in aiuto, non siete venuti a liberarmi dalle loro mani.</span> <span class="verse"><a name="3">3</a>Vedendo che voi non venivate in mio aiuto, ho esposto al pericolo la vita, ho marciato contro gli Ammoniti e il Signore me li ha messi nelle mani. Perchè dunque siete venuti oggi contro di me a muovermi guerra?".</span> <span class="verse"><a name="4">4</a>Iefte, radunati tutti gli uomini di Gàlaad, diede battaglia ad Efraim; gli uomini di Gàlaad sconfissero gli Efraimiti, perchè questi dicevano: "Voi siete fuggiaschi di Efraim; Gàlaad sta in mezzo a Efraim e in mezzo a Manàsse".</span> <span class="verse"><a name="5">5</a>I Galaaditi intercettarono agli Efraimiti i guadi del Giordano; quando uno dei fuggiaschi di Efraim diceva: "Lasciatemi passare", gli uomini di Gàlaad gli chiedevano: "Sei un Efraimita?". Se quegli rispondeva: "No",</span> <span class="verse"><a name="6">6</a>i Galaaditi gli dicevano: "Ebbene, dì Scibbolet", e quegli diceva Sibbolet, non sapendo pronunciare bene. Allora lo afferravano e lo uccidevano presso i guadi del Giordano. In quella occasione perirono quarantaduemila uomini di Efraim.</span> <span class="verse"><a name="7">7</a>Iefte fu giudice d`Israele per sei anni. Poi Iefte, il Galaadita, morì e fu sepolto nella sua città in Gàlaad.</span> <span class="verse"><a name="8">8</a>Dopo di lui fu giudice d`Israele Ibsan di Betlemme.</span> <span class="verse"><a name="9">9</a>Egli ebbe trenta figli, maritò trenta figlie e fece venire da fuori trenta fanciulle per i suoi figli. Fu giudice d`Israele per sette anni.</span> <span class="verse"><a name="10">10</a>Poi Ibsan morì e fu sepolto a Betlemme.</span> <span class="verse"><a name="11">11</a>Dopo di lui fu giudice d`Israele Elon, lo Zabulonita; fu giudice d`Israele per dieci anni.</span> <span class="verse"><a name="12">12</a>Poi Elon, lo Zabulonita, morì e fu sepolto ad Aialon, nel paese di Zàbulon.</span> <span class="verse"><a name="13">13</a>Dopo di lui fu giudice d`Israele Abdon, figlio di Illel, di Piraton.</span> <span class="verse"><a name="14">14</a>Ebbe quaranta figli e trenta nipoti, i quali cavalcavano settanta asinelli. Fu giudice d`Israele per otto anni.</span> <span class="verse"><a name="15">15</a>Poi Abdon, figlio di Illel, il Piratonita, morì e fu sepolto a Piraton, nel paese di Efraim, sul monte Amalek.</span> </p></div</div></div></body></html>