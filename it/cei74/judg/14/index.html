<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/judg">Judges</a> &gt <strong>Chapter 14</strong></div><p><span class="verse"><a name="1">1</a>Sansone scese poi a Timna e a Timna vide una donna tra le figlie dei Filistei.</span> <span class="verse"><a name="2">2</a>Tornato a casa, disse al padre e alla madre: "Ho visto a Timna una donna, una figlia dei Filistei; ora prendetemela in moglie".</span> <span class="verse"><a name="3">3</a>Suo padre e sua madre gli dissero: "Non c'è una donna tra le figlie dei tuoi fratelli e in tutto il nostro popolo, perchè tu vada a prenderti una moglie tra i Filistei non circoncisi?". Ma Sansone rispose al padre: "Prendimi quella, perchè mi piace".</span> <span class="verse"><a name="4">4</a>Suo padre e sua madre non sapevano che questo veniva dal Signore, il quale cercava pretesto di lite dai Filistei. In quel tempo i Filistei dominavano Israele.</span> <span class="verse"><a name="5">5</a>Sansone scese con il padre e con la madre a Timna; quando furono giunti alle vigne di Timna, ecco un leone venirgli incontro ruggendo.</span> <span class="verse"><a name="6">6</a>Lo spirito del Signore lo investì e, senza niente in mano, squarciò il leone come si squarcia un capretto. Ma di ciò che aveva fatto non disse nulla al padre nè alla madre.</span> <span class="verse"><a name="7">7</a>Scese dunque, parlò alla donna e questa gli piacque.</span> <span class="verse"><a name="8">8</a>Dopo qualche tempo tornò per prenderla e uscì dalla strada per vedere la carcassa del leone: ecco nel corpo del leone c`era uno sciame d`api e il miele.</span> <span class="verse"><a name="9">9</a>Egli prese di quel miele nel cavo delle mani e si mise a mangiarlo camminando; quand`ebbe raggiunto il padre e la madre, ne diede loro ed essi ne mangiarono; ma non disse loro che aveva preso il miele dal corpo del leone.</span> <span class="verse"><a name="10">10</a>Suo padre scese dunque da quella donna e Sansone fece ivi un banchetto, perchè così usavano fare i giovani.</span> <span class="verse"><a name="11">11</a>Quando lo ebbero visto, presero trenta compagni perchè stessero con lui.</span> <span class="verse"><a name="12">12</a>Sansone disse loro: "Voglio proporvi un indovinello; se voi me lo spiegate entro i sette giorni del banchetto e se l`indovinate, vi darò trenta tuniche e trenta mute di vesti;</span> <span class="verse"><a name="13">13</a>ma se non sarete capaci di spiegarmelo, darete trenta tuniche e trenta mute di vesti a me".</span> <span class="verse"><a name="14">14</a>Quelli gli risposero: "Proponi l`indovinello e noi lo ascolteremo". Egli disse loro: "Dal divoratore è uscito il cibo e dal forte è uscito il dolce". Per tre giorni quelli non riuscirono a spiegare l`indovinello.</span> <span class="verse"><a name="15">15</a>Al quarto giorno dissero alla moglie di Sansone: "Induci tuo marito a spiegarti l`indovinello; se no daremo fuoco a te e alla casa di tuo padre. Ci avete invitati qui per spogliarci?".</span> <span class="verse"><a name="16">16</a>La moglie di Sansone si mise a piangergli attorno e a dirgli: "Tu hai per me solo odio e non mi ami; hai proposto un indovinello ai figli del mio popolo e non me l`hai spiegato!". Le disse: "Ecco, non l`ho spiegato a mio padre nè a mia madre e dovrei spiegarlo a te?".</span> <span class="verse"><a name="17">17</a>Essa gli pianse attorno, durante i sette giorni del banchetto; il settimo giorno Sansone glielo spiegò, perchè lo tormentava, ed essa spiegò l`indovinello ai figli del suo popolo.</span> <span class="verse"><a name="18">18</a>Gli uomini della città, il settimo giorno, prima che tramontasse il sole, dissero a Sansone: "Che c`è di più dolce del miele? Che c`è di più forte del leone?". Rispose loro: "Se non aveste arato con la mia giovenca, non avreste sciolto il mio indovinello".</span> <span class="verse"><a name="19">19</a>Allora lo spirito del Signore lo investì ed egli scese ad Ascalon; vi uccise trenta uomini, prese le loro spoglie e diede le mute di vesti a quelli che avevano spiegato l`indovinello. Poi acceso d`ira, risalì a casa di suo padre</span> <span class="verse"><a name="20">20</a>e la moglie di Sansone fu data al compagno che gli aveva fatto da amico di nozze.</span> </p></div</div></div></body></html>