<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 26</strong></div><p><span class="verse"><a name="1">1</a>Gli abitanti di Zif si recarono da Saul in Gàbaa e gli dissero: "Non è forse Davide nascosto sull`altura di Cachila, di fronte al deserto?".</span> <span class="verse"><a name="2">2</a>Saul si mosse e scese al deserto di Zif conducendo con sè tremila uomini scelti di Israele, per ricercare Davide nel deserto di Zif.</span> <span class="verse"><a name="3">3</a>Saul si accampò sull`altura di Cachilà di fronte al deserto presso la strada mentre Davide si trovava nel deserto. Quando si accorse che Saul lo inseguiva nel deserto,</span> <span class="verse"><a name="4">4</a>Davide mandò alcune spie ed ebbe conferma che Saul era arrivato davvero.</span> <span class="verse"><a name="5">5</a>Allora Davide si alzò e venne al luogo dove era giunto Saul; là Davide notò il posto dove dormivano Saul e Abner figlio di Ner, capo dell`esercito di lui. Saul riposava tra i carriaggi e la truppa era accampata all`intorno.</span> <span class="verse"><a name="6">6</a>Davide si rivolse ad Achimelech, l`Hittita e ad Abisai, figlio di Zeruia, fratello di Ioab, dicendo: "Chi vuol scendere con me da Saul nell`accampamento?". Rispose Abisai: "Scenderò io con te".</span> <span class="verse"><a name="7">7</a>Davide e Abisai scesero tra quella gente di notte ed ecco Saul giaceva nel sonno tra i carriaggi e la sua lancia era infissa a terra a capo del suo giaciglio mentre Abner con la truppa dormiva all`intorno.</span> <span class="verse"><a name="8">8</a>Abisai disse a Davide: "Oggi Dio ti ha messo nelle mani il tuo nemico. Lascia dunque che io l`inchiodi a terra con la lancia in un sol colpo e non aggiungerò il secondo".</span> <span class="verse"><a name="9">9</a>Ma Davide disse ad Abisai: "Non ucciderlo! Chi mai ha messo la mano sul consacrato del Signore ed è rimasto impunito?".</span> <span class="verse"><a name="10">10</a>Davide soggiunse: "Per la vita del Signore, solo il Signore lo toglierà di mezzo o perchè arriverà il suo giorno e morirà o perchè scenderà in battaglia e sarà ucciso.</span> <span class="verse"><a name="11">11</a>Il Signore mi guardi dallo stendere la mano sul consacrato del Signore! Ora prendi la lancia che sta a capo del suo giaciglio e la brocca dell`acqua e andiamocene".</span> <span class="verse"><a name="12">12</a>Così Davide portò via la lancia e la brocca dell`acqua che era dalla parte del capo di Saul e tutti e due se ne andarono; nessuno vide, nessuno se ne accorse, nessuno si svegliò: tutti dormivano, perchè era venuto su di loro un torpore mandato dal Signore.</span> <span class="verse"><a name="13">13</a>Davide passò dall`altro lato e si fermò lontano sulla cima del monte; vi era grande spazio tra di loro.</span> <span class="verse"><a name="14">14</a>Allora Davide gridò alla truppa e ad Abner, figlio di Ner: "Non risponderai, Abner?". Abner rispose: "Chi sei tu che gridi verso il re?".</span> <span class="verse"><a name="15">15</a>Davide rispose ad Abner: "Non sei un uomo tu? E chi è come te in Israele? E perchè non hai fatto guardia al re tuo signore? E` venuto infatti uno del popolo per uccidere il re tuo signore.</span> <span class="verse"><a name="16">16</a>Non hai fatto certo una bella cosa. Per la vita del Signore, siete degni di morte voi che non avete fatto guardia al vostro signore, all`unto del Signore. E ora guarda dov`è la lancia del re e la brocca che era presso il suo capo".</span> <span class="verse"><a name="17">17</a>Saul riconobbe la voce di Davide e gridò: "E` questa la tua voce, Davide, figlio mio?". Rispose Davide: "E` la mia voce, o re mio signore".</span> <span class="verse"><a name="18">18</a>Aggiunse: "Perchè il mio signore perseguita il suo servo? Che ho fatto? Che male si trova in me?</span> <span class="verse"><a name="19">19</a>Ascolti dunque il re mio signore la parola del suo servo: se il Signore ti eccita contro di me, voglia accettare il profumo di un`offerta. Ma se sono gli uomini, siano maledetti davanti al Signore, perchè oggi mi scacciano lontano, impedendomi di partecipare all`eredità del Signore. E` come se dicessero: Và a servire altri dei.</span> <span class="verse"><a name="20">20</a>Almeno non sia versato sulla terra il mio sangue lontano dal Signore, ora che il re d`Israele è uscito in campo per ricercare una pulce, come si insegue una pernice sui monti".</span> <span class="verse"><a name="21">21</a>Il re rispose: "Ho peccato, ritorna, Davide figlio mio. Non ti farò più del male, perchè la mia vita oggi è stata tanto preziosa ai tuoi occhi. Ho agito da sciocco e mi sono molto, molto ingannato".</span> <span class="verse"><a name="22">22</a>Rispose Davide: "Ecco la lancia del re, passi qui uno degli uomini e la prenda!</span> <span class="verse"><a name="23">23</a>Il Signore renderà a ciascuno secondo la sua giustizia e la sua fedeltà, dal momento che oggi il Signore ti aveva messo nelle mie mani e non ho voluto stendere la mano sul consacrato del Signore.</span> <span class="verse"><a name="24">24</a>Ed ecco, come è stata preziosa oggi la tua vita ai miei occhi, così sia preziosa la mia vita agli occhi del Signore ed egli mi liberi da ogni angoscia".</span> <span class="verse"><a name="25">25</a>Saul rispose a Davide: "Benedetto tu sia, Davide figlio mio. Certo saprai fare e riuscirai in tutto". Davide andò per la sua strada e Saul tornò alla sua dimora.</span> </p></div</div></div></body></html>