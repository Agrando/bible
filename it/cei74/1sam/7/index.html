<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 7</strong></div><p><span class="verse"><a name="1">1</a>Gli abitanti di Kiriat-Iearìm scesero a prendere l`arca del Signore e la introdussero nella casa di Abinadab, sulla collina; consacrarono suo figlio Eleazaro perchè custodisse l`arca del Signore.</span> <span class="verse"><a name="2">2</a>Erano trascorsi molti giorni da quando era stata collocata l`arca a Kiriat-Iearim, erano passati venti anni, quando tutta la casa d`Israele alzò grida di lamento verso il Signore.</span> <span class="verse"><a name="3">3</a>Allora Samuele si rivolse a tutta la casa d`Israele dicendo: "Se è proprio di tutto cuore che voi tornate al Signore, eliminate da voi tutti gli dei stranieri e le Astarti; fate in modo che il vostro cuore sia indirizzato al Signore e servite lui, lui solo, ed egli vi libererà dalla mano dei Filistei".</span> <span class="verse"><a name="4">4</a>Subito gli Israeliti eliminarono i Baal e le Astarti e servirono solo il Signore.</span> <span class="verse"><a name="5">5</a>Disse poi Samuele: "Radunate tutto Israele a Mizpa, perchè voglio pregare il Signore per voi".</span> <span class="verse"><a name="6">6</a>Si radunarono pertanto in Mizpa, attinsero acqua, la sparsero davanti al Signore e digiunarono in quel giorno, dicendo: "Abbiamo peccato contro il Signore!". A Mizpa Samuele fu giudice degli Israeliti.</span> <span class="verse"><a name="7">7</a>Udirono anche i Filistei che gli Israeliti si erano radunati a Mizpa e i capi filistei mossero contro Israele. Quando gli Israeliti lo seppero, ebbero paura dei Filistei.</span> <span class="verse"><a name="8">8</a>Dissero allora gli Israeliti a Samuele: "Non cessar di supplicare per noi il Signore Dio nostro perchè ci liberi dalle mani dei Filistei".</span> <span class="verse"><a name="9">9</a>Samuele prese un agnello da latte e lo offrì tutto intero in olocausto al Signore; lo stesso Samuele alzò grida al Signore per Israele e il Signore lo esaudì.</span> <span class="verse"><a name="10">10</a>Mentre Samuele offriva l`olocausto, i Filistei si accostarono in ordine di battaglia a Israele; ma in quel giorno il Signore tuonò con voce potente contro i Filistei, li disperse ed essi furono sconfitti davanti a Israele.</span> <span class="verse"><a name="11">11</a>Gli Israeliti uscirono da Mizpa per inseguire i Filistei e li batterono fin sotto Bet-Car.</span> <span class="verse"><a name="12">12</a>Samuele prese allora una pietra e la pose tra Mizpa e Iesana e la chiamò Eben-Ezer, dicendo: "Fin qui ci ha soccorso il Signore".</span> <span class="verse"><a name="13">13</a>Così i Filistei furono umiliati e non invasero più il territorio d`Israele: la mano del Signore fu contro i Filistei per tutto il periodo di Samuele.</span> <span class="verse"><a name="14">14</a>Tornarono anche in possesso d`Israele le città che i Filistei avevano sottratto agli Israeliti, da Accaron a Gat: Israele liberò il loro territorio dal dominio dei Filistei. Ci fu anche pace tra Israele e l`Amorreo.</span> <span class="verse"><a name="15">15</a>Samuele fu giudice d`Israele per tutto il tempo della sua vita.</span> <span class="verse"><a name="16">16</a>Ogni anno egli compiva il giro di Betel, Gàlgala e Mizpa, esercitando l`ufficio di giudice d`Israele in tutte queste località.</span> <span class="verse"><a name="17">17</a>Poi ritornava a Rama, perchè là era la sua casa e anche là giudicava Israele. In quel luogo costruì anche un altare al Signore.</span> </p></div</div></div></body></html>