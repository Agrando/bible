<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 17</strong></div><p><span class="verse"><a name="1">1</a>I Filistei radunarono di nuovo l`esercito per la guerra e si ammassarono a Soco di Giuda e si accamparono tra Soco e Azeka, a Efes-Dammìm.</span> <span class="verse"><a name="2">2</a>Anche Saul e gli Israeliti si radunarono e si accamparono nella valle del Terebinto e si schierarono a battaglia di fronte ai Filistei.</span> <span class="verse"><a name="3">3</a>I Filistei stavano sul monte da una parte e Israele sul monte dall`altra parte e in mezzo c`era la valle.</span> <span class="verse"><a name="4">4</a>Dall`accampamento dei Filistei uscì un campione, chiamato Golia, di Gat; era alto sei cubiti e un palmo.</span> <span class="verse"><a name="5">5</a>Aveva in testa un elmo di bronzo ed era rivestito di una corazza a piastre, il cui peso era di cinquemila sicli di bronzo.</span> <span class="verse"><a name="6">6</a>Portava alle gambe schinieri di bronzo e un giavellotto di bronzo tra le spalle.</span> <span class="verse"><a name="7">7</a>L`asta della sua lancia era come un subbio di tessitori e la lama dell`asta pesava seicento sicli di ferro; davanti a lui avanzava il suo scudiero.</span> <span class="verse"><a name="8">8</a>Egli si fermò davanti alle schiere d`Israele e gridò loro: "Perchè siete usciti e vi siete schierati a battaglia? Non sono io Filisteo e voi servi di Saul? Scegliete un uomo tra di voi che scenda contro di me.</span> <span class="verse"><a name="9">9</a>Se sarà capace di combattere con me e mi abbatterà, noi saremo vostri schiavi. Se invece prevarrò io su di lui e lo abbatterò, sarete voi nostri schiavi e sarete soggetti a noi".</span> <span class="verse"><a name="10">10</a>Il Filisteo aggiungeva: "Io ho lanciato oggi una sfida alle schiere d`Israele. Datemi un uomo e combatteremo insieme".</span> <span class="verse"><a name="11">11</a>Saul e tutto Israele udirono le parole del Filisteo; ne rimasero colpiti ed ebbero grande paura.</span> <span class="verse"><a name="12">12</a>Davide era figlio di un Efratita da Betlemme di Giuda chiamato Iesse, che aveva otto figli. Al tempo di Saul, quest`uomo era anziano e avanti negli anni.</span> <span class="verse"><a name="13">13</a>I tre figli maggiori di Iesse erano andati con Saul in guerra. Di questi tre figli, che erano andati in guerra, il maggiore si chiamava Eliab, il secondo Abinadab, il terzo Samma.</span> <span class="verse"><a name="14">14</a>Davide era ancor giovane quando i tre maggiori erano partiti dietro Saul.</span> <span class="verse"><a name="15">15</a>Egli andava e veniva dal seguito di Saul e badava al gregge di suo padre in Betlemme.</span> <span class="verse"><a name="16">16</a>Il Filisteo avanzava mattina e sera; continuò per quaranta giorni a presentarsi.</span> <span class="verse"><a name="17">17</a>Ora Iesse disse a Davide suo figlio: "Prendi su per i tuoi fratelli questa misura di grano tostato e questi dieci pani e portali in fretta ai tuoi fratelli nell`accampamento.</span> <span class="verse"><a name="18">18</a>Al capo di migliaia porterai invece queste dieci forme di cacio. Informati della salute dei tuoi fratelli e prendi la loro paga.</span> <span class="verse"><a name="19">19</a>Saul con essi e tutto l`esercito di Israele sono nella valle del Terebinto a combattere contro i Filistei".</span> <span class="verse"><a name="20">20</a>Davide si alzò di buon mattino: lasciò il gregge alla cura di un guardiano, prese la roba e partì come gli aveva ordinato Iesse. Arrivò all`accampamento quando le truppe uscivano per schierarsi e lanciavano il grido di guerra.</span> <span class="verse"><a name="21">21</a>Si disposero in ordine Israele e i Filistei: schiera contro schiera.</span> <span class="verse"><a name="22">22</a>Davide si tolse il fardello e l`affidò al custode dei bagagli, poi corse tra le file e domandò ai suoi fratelli se stavano bene.</span> <span class="verse"><a name="23">23</a>Mentre egli parlava con loro, ecco il campione, chiamato Golia, il Filisteo di Gat, uscì dalle schiere filistee e tornò a dire le sue solite parole e Davide le intese.</span> <span class="verse"><a name="24">24</a>Tutti gli Israeliti, quando lo videro, fuggirono davanti a lui ed ebbero grande paura.</span> <span class="verse"><a name="25">25</a>Ora un Israelita disse: "Vedete quest`uomo che avanza? Viene a sfidare Israele. Chiunque lo abbatterà, il re lo colmerà di ricchezze, gli darà in moglie sua figlia ed esenterà la casa di suo padre da ogni gravame in Israele".</span> <span class="verse"><a name="26">26</a>Davide domandava agli uomini che stavano attorno a lui: "Che faranno dunque all`uomo che eliminerà questo Filisteo e farà cessare la vergogna da Israele? E chi è mai questo Filisteo non circonciso per insultare le schiere del Dio vivente?".</span> <span class="verse"><a name="27">27</a>Tutti gli rispondevano la stessa cosa: "Così e così si farà all`uomo che lo eliminerà".</span> <span class="verse"><a name="28">28</a>Lo sentì Eliab, suo fratello maggiore, mentre parlava con gli uomini, ed Eliab si irritò con Davide e gli disse: "Ma perchè sei venuto giù e a chi hai lasciato quelle poche pecore nel deserto? Io conosco la tua boria e la malizia del tuo cuore: tu sei venuto per vedere la battaglia".</span> <span class="verse"><a name="29">29</a>Davide rispose: "Che ho dunque fatto? Non si può fare una domanda?".</span> <span class="verse"><a name="30">30</a>Si allontanò da lui, si rivolse a un altro e fece la stessa domanda e tutti gli diedero la stessa risposta.</span> <span class="verse"><a name="31">31</a>Sentendo le domande che faceva Davide, pensarono di riferirle a Saul e questi lo fece venire a sè.</span> <span class="verse"><a name="32">32</a>Davide disse a Saul: "Nessuno si perda d`animo a causa di costui. Il tuo servo andrà a combattere con questo Filisteo".</span> <span class="verse"><a name="33">33</a>Saul rispose a Davide: "Tu non puoi andare contro questo Filisteo a batterti con lui: tu sei un ragazzo e costui è uomo d`armi fin dalla sua giovinezza".</span> <span class="verse"><a name="34">34</a>Ma Davide disse a Saul: "Il tuo servo custodiva il gregge di suo padre e veniva talvolta un leone o un orso a portar via una pecora dal gregge.</span> <span class="verse"><a name="35">35</a>Allora lo inseguivo, lo abbattevo e strappavo la preda dalla sua bocca. Se si rivoltava contro di me, l`afferravo per le mascelle, l`abbattevo e lo uccidevo.</span> <span class="verse"><a name="36">36</a>Il tuo servo ha abbattuto il leone e l`orso. Codesto Filisteo non circonciso farà la stessa fine di quelli, perchè ha insultato le schiere del Dio vivente".</span> <span class="verse"><a name="37">37</a>Davide aggiunse: "Il Signore che mi ha liberato dalle unghie del leone e dalle unghie dell`orso, mi libererà anche dalle mani di questo Filisteo". Saul rispose a Davide: "Ebbene và e il Signore sia con te".</span> <span class="verse"><a name="38">38</a>Saul rivestì Davide della sua armatura, gli mise in capo un elmo di bronzo e gli fece indossare la corazza.</span> <span class="verse"><a name="39">39</a>Poi Davide cinse la spada di lui sopra l`armatura, ma cercò invano di camminare, perchè non aveva mai provato. Allora Davide disse a Saul: "Non posso camminare con tutto questo, perchè non sono abituato". E Davide se ne liberò.</span> <span class="verse"><a name="40">40</a>Poi prese in mano il suo bastone, si scelse cinque ciottoli lisci dal torrente e li pose nel suo sacco da pastore che gli serviva da bisaccia; prese ancora in mano la fionda e mosse verso il Filisteo.</span> <span class="verse"><a name="41">41</a>Il Filisteo avanzava passo passo, avvicinandosi a Davide, mentre il suo scudiero lo precedeva.</span> <span class="verse"><a name="42">42</a>Il Filisteo scrutava Davide e, quando lo vide bene, ne ebbe disprezzo, perchè era un ragazzo, fulvo di capelli e di bell`aspetto.</span> <span class="verse"><a name="43">43</a>Il Filisteo gridò verso Davide: "Sono io forse un cane, perchè tu venga a me con un bastone?". E quel Filisteo maledisse Davide in nome dei suoi dei.</span> <span class="verse"><a name="44">44</a>Poi il Filisteo gridò a Davide: "Fatti avanti e darò le tue carni agli uccelli del cielo e alle bestie selvatiche".</span> <span class="verse"><a name="45">45</a>Davide rispose al Filisteo: "Tu vieni a me con la spada, con la lancia e con l`asta. Io vengo a te nel nome del Signore degli eserciti, Dio delle schiere d`Israele, che tu hai insultato.</span> <span class="verse"><a name="46">46</a>In questo stesso giorno, il Signore ti farà cadere nelle mie mani. Io ti abbatterò e staccherò la testa dal tuo corpo e getterò i cadaveri dell`esercito filisteo agli uccelli del cielo e alle bestie selvatiche; tutta la terra saprà che vi è un Dio in Israele.</span> <span class="verse"><a name="47">47</a>Tutta questa moltitudine saprà che il Signore non salva per mezzo della spada o della lancia, perchè il Signore è arbitro della lotta e vi metterà certo nelle nostre mani".</span> <span class="verse"><a name="48">48</a>Appena il Filisteo si mosse avvicinandosi incontro a Davide, questi corse prontamente al luogo del combattimento incontro al Filisteo.</span> <span class="verse"><a name="49">49</a>Davide cacciò la mano nella bisaccia, ne trasse una pietra, la lanciò con la fionda e colpì il Filisteo in fronte. La pietra s`infisse nella fronte di lui che cadde con la faccia a terra.</span> <span class="verse"><a name="50">50</a>Così Davide ebbe il sopravvento sul Filisteo con la fionda e con la pietra e lo colpì e uccise, benchè Davide non avesse spada.</span> <span class="verse"><a name="51">51</a>Davide fece un salto e fu sopra il Filisteo, prese la sua spada, la sguainò e lo uccise, poi con quella gli tagliò la testa. I Filistei videro che il loro eroe era morto e si diedero alla fuga.</span> <span class="verse"><a name="52">52</a>Si levarono allora gli uomini d`Israele e di Giuda alzando il grido di guerra e inseguirono i Filistei fin presso Gat e fino alle porte di Accaron. I Filistei caddero e lasciarono i loro cadaveri lungo la via fino a Saaràim, fino a Gat e fino ad Accaron.</span> <span class="verse"><a name="53">53</a>Quando gli Israeliti furono di ritorno dall`inseguimento dei Filistei, saccheggiarono il loro campo.</span> <span class="verse"><a name="54">54</a>Davide prese la testa del Filisteo e la portò a Gerusalemme. Le armi di lui invece le pose nella sua tenda.</span> <span class="verse"><a name="55">55</a>Saul, mentre guardava Davide uscire incontro al Filisteo, aveva chiesto ad Abner capo delle milizie: "Abner, di chi è figlio questo giovane?". Rispose Abner: "Per la tua vita, o re, non lo so".</span> <span class="verse"><a name="56">56</a>Il re soggiunse: "Chiedi tu di chi sia figlio quel giovinetto".</span> <span class="verse"><a name="57">57</a>Quando Davide tornò dall`uccisione del Filisteo, Abner lo prese e lo condusse davanti a Saul mentre aveva ancora in mano la testa del Filisteo.</span> <span class="verse"><a name="58">58</a>Saul gli chiese: "Di chi sei figlio, giovane?". Rispose Davide: "Di Iesse il Betlemmita, tuo servo".</span> </p></div</div></div></body></html>