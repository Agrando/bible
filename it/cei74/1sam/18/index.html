<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>Quando Davide ebbe finito di parlare con Saul, l`anima di Giònata s`era già talmente legata all`anima di Davide, che Giònata lo amò come se stesso.</span> <span class="verse"><a name="2">2</a>Saul in quel giorno lo prese con sè e non lo lasciò tornare a casa di suo padre.</span> <span class="verse"><a name="3">3</a>Giònata strinse con Davide un patto, perchè lo amava come se stesso.</span> <span class="verse"><a name="4">4</a>Giònata si tolse il mantello che indossava e lo diede a Davide e vi aggiunse i suoi abiti, la sua spada, il suo arco e la cintura.</span> <span class="verse"><a name="5">5</a>Davide riusciva in tutti gli incarichi che Saul gli affidava, così che Saul lo pose al comando dei guerrieri ed era gradito a tutto il popolo e anche ai ministri di Saul.</span> <span class="verse"><a name="6">6</a>Al loro rientrare, mentre Davide tornava dall`uccisione del Filisteo, uscirono le donne da tutte le città d`Israele a cantare e a danzare incontro al re Saul, accompagnandosi con i timpani, con grida di gioia e con sistri.</span> <span class="verse"><a name="7">7</a>Le donne danzavano e cantavano alternandosi: "Saul ha ucciso i suoi mille, Davide i suoi diecimila".</span> <span class="verse"><a name="8">8</a>Saul ne fu molto irritato e gli parvero cattive quelle parole. Diceva: "Hanno dato a Davide diecimila, a me ne hanno dato mille. Non gli manca altro che il regno".</span> <span class="verse"><a name="9">9</a>Così da quel giorno in poi Saul si ingelosì di Davide.</span> <span class="verse"><a name="10">10</a>Il giorno dopo, un cattivo spirito sovrumano s`impossessò di Saul, il quale si mise a delirare in casa. Davide suonava la cetra come i giorni precedenti e Saul teneva in mano la lancia.</span> <span class="verse"><a name="11">11</a>Saul impugnò la lancia, pensando: "Inchioderò Davide al muro!". Ma Davide gli sfuggì davanti per due volte.</span> <span class="verse"><a name="12">12</a>Saul cominciò a sentir timore di fronte a Davide, perchè il Signore era con lui, mentre si era ritirato da Saul.</span> <span class="verse"><a name="13">13</a>Saul lo allontanò da sè e lo fece capo di migliaia e Davide andava e veniva alla testa del suo gruppo.</span> <span class="verse"><a name="14">14</a>Davide riusciva in tutte le sue imprese, poiché il Signore era con lui.</span> <span class="verse"><a name="15">15</a>Saul, vedendo che riusciva proprio sempre, aveva timore di lui.</span> <span class="verse"><a name="16">16</a>Ma tutto Israele e Giuda amavano Davide, perchè egli si muoveva alla loro testa.</span> <span class="verse"><a name="17">17</a>Ora Saul disse a Davide: "Ecco Merab, mia figlia maggiore. La do in moglie a te. Tu dovrai essere il mio guerriero e combatterai le battaglie del Signore". Saul pensava: "Non sia contro di lui la mia mano, ma contro di lui sia la mano dei Filistei".</span> <span class="verse"><a name="18">18</a>Davide rispose a Saul: "Chi sono io e che importanza ha la famiglia di mio padre in Israele, perchè io possa diventare genero del re?".</span> <span class="verse"><a name="19">19</a>Ma ecco, quando venne il tempo di dare Merab, figlia di Saul, a Davide, fu data invece in moglie ad Adriel di Mecola.</span> <span class="verse"><a name="20">20</a>Intanto Mikal, l`altra figlia di Saul, s`invaghì di Davide; ne riferirono a Saul e la cosa gli piacque.</span> <span class="verse"><a name="21">21</a>Saul diceva: "Gliela darò, ma sarà per lui una trappola e la mano dei Filistei cadrà su di lui". E Saul disse a Davide: "Oggi hai una seconda occasione per diventare mio genero".</span> <span class="verse"><a name="22">22</a>Quindi Saul ordinò ai suoi ministri: "Dite di nascosto a Davide: Ecco, tu piaci al re e i suoi ministri ti amano. Su, dunque, diventa genero del re".</span> <span class="verse"><a name="23">23</a>I ministri di Saul sussurrarono all`orecchio di Davide queste parole e Davide rispose: "Vi pare piccola cosa divenir genero del re? Io sono povero e uomo di bassa condizione".</span> <span class="verse"><a name="24">24</a>I ministri di Saul gli riferirono: "Davide ha risposto in questo modo".</span> <span class="verse"><a name="25">25</a>Allora Saul disse: "Riferite a Davide: Il re non pretende il prezzo nuziale, ma solo cento prepuzi di Filistei, perchè sia fatta vendetta dei nemici del re". Saul pensava di far cadere Davide in mano ai Filistei.</span> <span class="verse"><a name="26">26</a>I ministri di lui riferirono a Davide queste parole e piacque a Davide tale condizione per diventare genero del re. Non erano ancora passati i giorni fissati,</span> <span class="verse"><a name="27">27</a>quando Davide si alzò, partì con i suoi uomini e uccise tra i Filistei duecento uomini. Davide riportò i loro prepuzi e li contò davanti al re per diventare genero del re. Saul gli diede in moglie la figlia Mikal.</span> <span class="verse"><a name="28">28</a>Saul si accorse che il Signore era con Davide e che Mikal, sua figlia, lo amava.</span> <span class="verse"><a name="29">29</a>Saul ebbe ancor più paura nei riguardi di Davide; Saul fu nemico di Davide per tutti i suoi giorni.</span> <span class="verse"><a name="30">30</a>I capi dei Filistei facevano sortite, ma Davide, ogni volta che uscivano, riportava successi maggiori di tutti i ministri di Saul e in tal modo si acquistò grande fama.</span> </p></div</div></div></body></html>