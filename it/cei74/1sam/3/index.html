<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 3</strong></div><p><span class="verse"><a name="1">1</a>Il giovane Samuele continuava a servire il Signore sotto la guida di Eli. La parola del Signore era rara in quei giorni, le visioni non erano frequenti.</span> <span class="verse"><a name="2">2</a>In quel tempo Eli stava riposando in casa, perchè i suoi occhi cominciavano a indebolirsi e non riusciva più a vedere.</span> <span class="verse"><a name="3">3</a>La lampada di Dio non era ancora spenta e Samuele era coricato nel tempio del Signore, dove si trovava l`arca di Dio.</span> <span class="verse"><a name="4">4</a>Allora il Signore chiamò: "Samuele!" e quegli rispose: "Eccomi",</span> <span class="verse"><a name="5">5</a>poi corse da Eli e gli disse: "Mi hai chiamato, eccomi!". Egli rispose: "Non ti ho chiamato, torna a dormire!". Tornò e si mise a dormire.</span> <span class="verse"><a name="6">6</a>Ma il Signore chiamò di nuovo: "Samuele!" e Samuele, alzatosi, corse da Eli dicendo: "Mi hai chiamato, eccomi!". Ma quegli rispose di nuovo: "Non ti ho chiamato, figlio mio, torna a dormire!".</span> <span class="verse"><a name="7">7</a>In realtà Samuele fino allora non aveva ancora conosciuto il Signore, né gli era stata ancora rivelata la parola del Signore.</span> <span class="verse"><a name="8">8</a>Il Signore tornò a chiamare: "Samuele!" per la terza volta; questi si alzò ancora e corse da Eli dicendo: "Mi hai chiamato, eccomi!". Allora Eli comprese che il Signore chiamava il giovinetto.</span> <span class="verse"><a name="9">9</a>Eli disse a Samuele: "Vattene a dormire e, se ti si chiamerà ancora, dirai: Parla, Signore, perchè il tuo servo ti ascolta". Samuele andò a coricarsi al suo posto.</span> <span class="verse"><a name="10">10</a>Venne il Signore, stette di nuovo accanto a lui e lo chiamò ancora come le altre volte: "Samuele, Samuele!". Samuele rispose subito: "Parla, perchè il tuo servo ti ascolta".</span> <span class="verse"><a name="11">11</a>Allora il Signore disse a Samuele: "Ecco io sto per fare in Israele una cosa tale che chiunque udirà ne avrà storditi gli orecchi.</span> <span class="verse"><a name="12">12</a>In quel giorno attuerò contro Eli quanto ho pronunziato riguardo alla sua casa, da cima a fondo.</span> <span class="verse"><a name="13">13</a>Gli ho annunziato che io avrei fatto vendetta della casa di lui per sempre, perchè sapeva che i suoi figli disonoravano Dio e non li ha puniti.</span> <span class="verse"><a name="14">14</a>Per questo io giuro contro la casa di Eli: non sarà mai espiata l`iniquità della casa di Eli né con i sacrifici né con le offerte!".</span> <span class="verse"><a name="15">15</a>Samuele si coricò fino al mattino, poi aprì i battenti della casa del Signore. Samuele però non osava manifestare la visione a Eli.</span> <span class="verse"><a name="16">16</a>Eli chiamò Samuele e gli disse: "Samuele, figlio mio". Rispose: "Eccomi".</span> <span class="verse"><a name="17">17</a>Proseguì: "Che discorso ti ha fatto? Non tenermi nascosto nulla. Così Dio agisca con te e anche peggio, se mi nasconderai una sola parola di quanto ti ha detto".</span> <span class="verse"><a name="18">18</a>Allora Samuele gli svelò tutto e non tenne nascosto nulla. Eli disse: "Egli è il Signore! Faccia ciò che a lui pare bene".</span> <span class="verse"><a name="19">19</a>Samuele acquistò autorità poiché il Signore era con lui, né lasciò andare a vuoto una sola delle sue parole.</span> <span class="verse"><a name="20">20</a>Perciò tutto Israele, da Dan fino a Bersabea, seppe che Samuele era stato costituito profeta del Signore.</span> <span class="verse"><a name="21">21</a>In seguito il Signore si mostrò altre volte a Samuele, dopo che si era rivelato a Samuele in Silo, e la parola di Samuele giunse a tutto Israele come parola del Signore.</span> </p></div</div></div></body></html>