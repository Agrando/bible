<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Quando Samuele fu vecchio, stabilì giudici di Israele i suoi figli.</span> <span class="verse"><a name="2">2</a>Il primogenito si chiamava Ioè l, il secondogenito Abià; esercitavano l`ufficio di giudici a Bersabea.</span> <span class="verse"><a name="3">3</a>I figli di lui però non camminavano sulle sue orme, perchè deviavano dietro il lucro, accettavano regali e sovvertivano il giudizio.</span> <span class="verse"><a name="4">4</a>Si radunarono allora tutti gli anziani d`Israele e andarono da Samuele a Rama.</span> <span class="verse"><a name="5">5</a>Gli dissero: "Tu ormai sei vecchio e i tuoi figli non ricalcano le tue orme. Stabilisci quindi per noi un re che ci governi, come avviene per tutti i popoli".</span> <span class="verse"><a name="6">6</a>Agli occhi di Samuele la proposta era cattiva perchè avevano detto: "Dacci un re che ci governi". Perciò Samuele pregò il Signore.</span> <span class="verse"><a name="7">7</a>Il Signore rispose a Samuele: "Ascolta la voce del popolo per quanto ti ha detto, perchè costoro non hanno rigettato te, ma hanno rigettato me, perchè io non regni più su di essi.</span> <span class="verse"><a name="8">8</a>Come si sono comportati dal giorno in cui li ho fatti uscire dall`Egitto fino ad oggi, abbandonando me per seguire altri dei, così intendono fare a te.</span> <span class="verse"><a name="9">9</a>Ascolta pure la loro richiesta, però annunzia loro chiaramente le pretese del re che regnerà su di loro".</span> <span class="verse"><a name="10">10</a>Samuele riferì tutte le parole del Signore al popolo che gli aveva chiesto un re.</span> <span class="verse"><a name="11">11</a>Disse loro: "Queste saranno le pretese del re che regnerà su di voi: prenderà i vostri figli per destinarli ai suoi carri e ai suoi cavalli, li farà correre davanti al suo cocchio,</span> <span class="verse"><a name="12">12</a>li farà capi di migliaia e capi di cinquantine; li costringerà ad arare i suoi campi, a mietere le sue messi, ad apprestargli armi per le sue battaglie e attrezzature per i suoi carri.</span> <span class="verse"><a name="13">13</a>Prenderà anche le vostre figlie per farle sue profumiere e cuoche e fornaie.</span> <span class="verse"><a name="14">14</a>Si farà pure consegnare i vostri campi, le vostre vigne, i vostri oliveti più belli e li regalerà ai suoi ministri.</span> <span class="verse"><a name="15">15</a>Sulle vostre sementi e sulle vostre vigne prenderà le decime e le darà ai suoi consiglieri e ai suoi ministri.</span> <span class="verse"><a name="16">16</a>Vi sequestrerà gli schiavi e le schiave, i vostri armenti migliori e i vostri asini e li adopererà nei suoi lavori.</span> <span class="verse"><a name="17">17</a>Metterà la decima sui vostri greggi e voi stessi diventerete suoi schiavi.</span> <span class="verse"><a name="18">18</a>Allora griderete a causa del re che avrete voluto eleggere, ma il Signore non vi ascolterà".</span> <span class="verse"><a name="19">19</a>Il popolo non diede retta a Samuele e rifiutò di ascoltare la sua voce, ma gridò: "No, ci sia un re su di noi.</span> <span class="verse"><a name="20">20</a>Saremo anche noi come tutti i popoli; il nostro re ci farà da giudice, uscirà alla nostra testa e combatterà le nostre battaglie".</span> <span class="verse"><a name="21">21</a>Samuele ascoltò tutti i discorsi del popolo e li riferì all`orecchio del Signore.</span> <span class="verse"><a name="22">22</a>Rispose il Signore a Samuele: "Ascoltali; regni pure un re su di loro". Samuele disse agli Israeliti: "Ciascuno torni alla sua città!".</span> </p></div</div></div></body></html>