<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1sam">1 Samuel</a> &gt <strong>Chapter 2</strong></div><p><span class="verse"><a name="1">1</a>Allora Anna pregò:Il mio cuore esulta nel Signore,la mia fronte s`innalza grazie al mio Dio. Si apre la mia bocca contro i miei nemici,perchè io godo del beneficio che mi hai concesso.</span> <span class="verse"><a name="2">2</a>Non c`è santo come il Signore, non c`è rocca come il nostro Dio.</span> <span class="verse"><a name="3">3</a>Non moltiplicate i discorsi superbi, dalla vostra bocca non esca arroganza; perchè il Signore è il Dio che sa tutto e le sue opere sono rette.</span> <span class="verse"><a name="4">4</a>L`arco dei forti s`è spezzato, ma i deboli sono rivestiti di vigore.</span> <span class="verse"><a name="5">5</a>I sazi sono andati a giornata per un pane, mentre gli affamati han cessato di faticare. La sterile ha partorito sette volte e la ricca di figli è sfiorita.</span> <span class="verse"><a name="6">6</a>Il Signore fa morire e fa vivere, scendere agli inferi e risalire.</span> <span class="verse"><a name="7">7</a>Il Signore rende povero e arricchisce, abbassa ed esalta.</span> <span class="verse"><a name="8">8</a>Solleva dalla polvere il misero, innalza il povero dalle immondizie, per farli sedere insieme con i capi del popolo e assegnar loro un seggio di gloria. Perchè al Signore appartengono i cardini della terra e su di essi fa poggiare il mondo.</span> <span class="verse"><a name="9">9</a>Sui passi dei giusti Egli veglia, ma gli empi svaniscono nelle tenebre. Certo non prevarrà l`uomo malgrado la sua forza.</span> <span class="verse"><a name="10">10</a>Il Signore... saranno abbattuti i suoi avversari! L`Altissimo tuonerà dal cielo. Il Signore giudicherà gli estremi confini della terra; darà forza al suo re ed eleverà la potenza del suo Messia".</span> <span class="verse"><a name="11">11</a>Poi Elkana tornò a Rama, a casa sua, e il fanciullo rimase a servire il Signore alla presenza del sacerdote Eli.</span> <span class="verse"><a name="12">12</a>Ora i figli di Eli erano uomini depravati; non tenevano in alcun conto il Signore,</span> <span class="verse"><a name="13">13</a>né la retta condotta dei sacerdoti verso il popolo. Quando uno si presentava a offrire il sacrificio, veniva il servo del sacerdote mentre la carne cuoceva, con in mano un forchettone a tre denti,</span> <span class="verse"><a name="14">14</a>e lo introduceva nella pentola o nella marmitta o nel tegame o nella caldaia e tutto ciò che il forchettone tirava su il sacerdote lo teneva per sè. Così facevano con tutti gli Israeliti che venivano là a Silo.</span> <span class="verse"><a name="15">15</a>Inoltre prima che fosse bruciato il grasso, veniva il servo del sacerdote e diceva a chi offriva il sacrificio: "Dammi la carne da arrostire per il sacerdote, perchè non vuole avere da te carne cotta, ma cruda".</span> <span class="verse"><a name="16">16</a>Se quegli rispondeva: "Si bruci prima il grasso, poi prenderai quanto vorrai!", replicava: "No, me la devi dare ora, altrimenti la prenderò con la forza".</span> <span class="verse"><a name="17">17</a>Così il peccato di quei giovani era molto grande davanti al Signore perchè disonoravano l`offerta del Signore.</span> <span class="verse"><a name="18">18</a>Samuele prestava servizio davanti al Signore per quanto lo poteva un fanciullo e andava cinto di efod di lino.</span> <span class="verse"><a name="19">19</a>Sua madre gli preparava una piccola veste e gliela portava ogni anno, quando andava con il marito a offrire il sacrificio annuale.</span> <span class="verse"><a name="20">20</a>Eli allora benediceva Elkana e sua moglie ed esclamava: "Ti conceda il Signore altra prole da questa donna per il prestito che essa ha fatto al Signore". Essi tornarono a casa</span> <span class="verse"><a name="21">21</a>e il Signore visitò Anna, che partorì ancora tre figli e due figlie. Frattanto il fanciullo Samuele cresceva presso il Signore.</span> <span class="verse"><a name="22">22</a>Eli era molto vecchio e gli veniva all`orecchio quanto i suoi figli facevano a tutto Israele e come essi si univano alle donne che prestavano servizio all`ingresso della tenda del convegno.</span> <span class="verse"><a name="23">23</a>Perciò disse loro: "Perchè dunque fate tali cose? Io sento infatti da parte di tutto il popolo le vostre azioni empie!</span> <span class="verse"><a name="24">24</a>No, figli, non è bene ciò che io odo di voi, che cioè sviate il popolo del Signore.</span> <span class="verse"><a name="25">25</a>Se un uomo pecca contro un altro uomo, Dio potrà intervenire in suo favore, ma se l`uomo pecca contro il Signore, chi potrà intercedere per lui?". Ma non ascoltarono la voce del padre, perchè il Signore aveva deciso di farli morire.</span> <span class="verse"><a name="26">26</a>Invece il giovane Samuele andava crescendo in statura e in bontà davanti al Signore e agli uomini.</span> <span class="verse"><a name="27">27</a>Un giorno venne un uomo di Dio da Eli e gli disse: "Così dice il Signore: Non mi sono forse rivelato alla casa di tuo padre, mentre erano in Egitto, in casa del faraone?</span> <span class="verse"><a name="28">28</a>Non l`ho scelto da tutte le tribù d`Israele come mio sacerdote, perchè salga l`altare, bruci l`incenso e porti l` efod davanti a me? Alla casa di tuo padre ho anche assegnato tutti i sacrifici consumati dal fuoco, offerti dagli Israeliti.</span> <span class="verse"><a name="29">29</a>Perchè dunque avete calpestato i miei sacrifici e le mie offerte che io ho ordinato per sempre e tu hai avuto maggior riguardo ai tuoi figli che a me e vi siete pasciuti in tal modo con le primizie di ogni offerta di Israele mio popolo?</span> <span class="verse"><a name="30">30</a>Ecco dunque l`oracolo del Signore, Dio d`Israele: Avevo promesso alla tua casa e alla casa di tuo padre che avrebbero sempre camminato alla mia presenza. Ma ora - oracolo del Signore - non sia mai! Perchè chi mi onorerà anch`io l`onorerò, chi mi disprezzerà sarà oggetto di disprezzo.</span> <span class="verse"><a name="31">31</a>Ecco verranno giorni in cui io taglierò via il tuo braccio e il braccio della casa di tuo padre, sì che non vi sia più un anziano nella tua casa.</span> <span class="verse"><a name="32">32</a>Guarderai sempre angustiato tutto il bene che farò a Israele, mentre non si troverà mai più un anziano nella tua casa.</span> <span class="verse"><a name="33">33</a>Qualcuno dei tuoi tuttavia non lo strapperò dal mio altare, perchè ti si consumino gli occhi e si strazi il tuo animo: ma chiunque sarà nato dalla tua famiglia morirà per la spada degli uomini.</span> <span class="verse"><a name="34">34</a>Sarà per te un segno quello che avverrà ai tuoi due figli, a Ofni e Finees: nello stesso giorno moriranno tutti e due.</span> <span class="verse"><a name="35">35</a>Dopo, farò sorgere al mio servizio un sacerdote fedele che agirà secondo il mio cuore e il mio desiderio. Io gli darò una casa stabile e camminerà alla mia presenza, come mio consacrato per sempre.</span> <span class="verse"><a name="36">36</a>Chiunque sarà superstite nella tua casa, andrà a prostrarsi davanti a lui per una monetina d`argento e per un pezzo di pane e dirà: Ammettimi a qualunque ufficio sacerdotale, perchè possa mangiare un tozzo di pane".</span> </p></div</div></div></body></html>