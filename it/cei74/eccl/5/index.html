<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Non essere precipitoso con la bocca e il tuo cuore non si affretti a proferir parola davanti a Dio, perché Dio è in cielo e tu sei sulla terra; perciò le tue parole siano parche, poichè</span> <span class="verse"><a name="2">2</a>Dalle molte preoccupazioni vengono i sogni e dalle molte chiacchiere il discorso dello stolto.</span> <span class="verse"><a name="3">3</a>Quando hai fatto un voto a Dio, non indugiare a soddisfarlo, perché egli non ama gli stolti: adempi quello che hai promesso.</span> <span class="verse"><a name="4">4</a>E` meglio non far voti, che farli e poi non mantenerli.</span> <span class="verse"><a name="5">5</a>Non permettere alla tua bocca di renderti colpevole e non dire davanti al messaggero che è stata una inavvertenza, perché Dio non abbia ad adirarsi per le tue parole e distrugga il lavoro delle tue mani.</span> <span class="verse"><a name="6">6</a>Poiché dai molti sogni provengono molte delusioni e molte parole. Abbi dunque il timor di Dio.</span> <span class="verse"><a name="7">7</a>Se vedi nella provincia il povero oppresso e il diritto e la giustizia calpestati, non ti meravigliare di questo, poiché sopra un`autorità veglia un`altra superiore e sopra di loro un`altra ancora più alta:</span> <span class="verse"><a name="8">8</a>l`interesse del paese in ogni cosa è un re che si occupa dei campi.</span> <span class="verse"><a name="9">9</a>Chi ama il denaro, mai si sazia di denaro e chi ama la ricchezza, non ne trae profitto. Anche questo è vanità.</span> <span class="verse"><a name="10">10</a>Con il crescere dei beni i parassiti aumentano e qual vantaggio ne riceve il padrone, se non di vederli con gli occhi?</span> <span class="verse"><a name="11">11</a>Dolce è il sonno del lavoratore, poco o molto che mangi; ma la sazietà del ricco non lo lascia dormire.</span> <span class="verse"><a name="12">12</a>Un altro brutto malanno ho visto sotto il sole: ricchezze custodite dal padrone a proprio danno.</span> <span class="verse"><a name="13">13</a>Se ne vanno in fumo queste ricchezze per un cattivo affare e il figlio che gli è nato non ha nulla nelle mani.</span> <span class="verse"><a name="14">14</a>Come è uscito nudo dal grembo di sua madre, così se ne andrà di nuovo come era venuto, e dalle sue fatiche non ricaverà nulla da portar con sé.</span> <span class="verse"><a name="15">15</a>Anche questo è un brutto malanno: che se ne vada proprio come è venuto. Qual vantaggio ricava dall`aver gettato le sue fatiche al vento?</span> <span class="verse"><a name="16">16</a>Inoltre avrà passato tutti i suoi giorni nell`oscurità e nel pianto fra molti guai, malanni e crucci.</span> <span class="verse"><a name="17">17</a>Ecco quello che ho concluso: è meglio mangiare e bere e godere dei beni in ogni fatica durata sotto il sole, nei pochi giorni di vita che Dio gli dá: è questa la sua sorte.</span> <span class="verse"><a name="18">18</a>Ogni uomo, a cui Dio concede ricchezze e beni, ha anche facoltà di goderli e prendersene la sua parte e di godere delle sue fatiche: anche questo è dono di Dio.</span> <span class="verse"><a name="19">19</a>Egli non penserà infatti molto ai giorni della sua vita, poiché Dio lo tiene occupato con la gioia del suo cuore.</span> </p></div</div></div></body></html>