<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Ho poi considerato tutte le oppressioni che si commettono sotto il sole. Ecco il pianto degli oppressi che non hanno chi li consoli; da parte dei loro oppressori sta la violenza, mentre per essi non c`è chi li consoli.</span> <span class="verse"><a name="2">2</a>Allora ho proclamato più felici i morti, ormai trapassati, dei viventi che sono ancora in vita;</span> <span class="verse"><a name="3">3</a>ma ancor più felice degli uni e degli altri chi ancora non è e non ha visto le azioni malvage che si commettono sotto il sole.</span> <span class="verse"><a name="4">4</a>Ho osservato anche che ogni fatica e tutta l`abilità messe in un lavoro non sono che invidia dell`uno con l`altro. Anche questo è vanità e un inseguire il vento.</span> <span class="verse"><a name="5">5</a>Lo stolto incrocia le braccia e divora la sua carne.</span> <span class="verse"><a name="6">6</a>Meglio una manciata con riposo che due manciate con fatica.</span> <span class="verse"><a name="7">7</a>Inoltre ho considerato un`altra vanità sotto il sole:</span> <span class="verse"><a name="8">8</a>uno è solo, senza eredi, non ha un figlio, non un fratello. Eppure non smette mai di faticare, né il suo occhio è sazio di ricchezza: "Per chi mi affatico e mi privo dei beni?". Anche questo è vanità e un cattivo affannarsi.</span> <span class="verse"><a name="9">9</a>Meglio essere in due che uno solo, perché due hanno un miglior compenso nella fatica.</span> <span class="verse"><a name="10">10</a>Infatti, se vengono a cadere, l`uno rialza l`altro. Guai invece a chi è solo: se cade, non ha nessuno che lo rialzi.</span> <span class="verse"><a name="11">11</a>Inoltre, se due dormono insieme, si possono riscaldare; ma uno solo come fa a riscaldarsi?</span> <span class="verse"><a name="12">12</a>Se uno aggredisce, in due gli possono resistere e una corda a tre capi non si rompe tanto presto.</span> <span class="verse"><a name="13">13</a>Meglio un ragazzo povero ma accorto, che un re vecchio e stolto che non sa ascoltare i consigli.</span> <span class="verse"><a name="14">14</a>Il ragazzo infatti può uscir di prigione ed esser proclamato re, anche se, mentre quegli regnava, è nato povero.</span> <span class="verse"><a name="15">15</a>Ho visto tutti i viventi che si muovono sotto il sole, stare con quel ragazzo, il secondo, cioè l`usurpatore.</span> <span class="verse"><a name="16">16</a>Era una folla immensa quella di cui egli era alla testa. Ma coloro che verranno dopo non avranno da rallegrarsi di lui. Anche questo è vanità e un inseguire il vento.</span> <span class="verse"><a name="17">17</a>Bada ai tuoi passi, quando ti rechi alla casa di Dio. Avvicinarsi per ascoltare vale più del sacrificio offerto dagli stolti che non comprendono neppure di far male.</span> </p></div</div></div></body></html>