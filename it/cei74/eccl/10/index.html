<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Una mosca morta guasta l`unguento del profumiere: un pò di follia può contare più della sapienza e dell`onore.</span> <span class="verse"><a name="2">2</a>La mente del sapiente si dirige a destra e quella dello stolto a sinistra.</span> <span class="verse"><a name="3">3</a>Per qualunque via lo stolto cammini è privo di senno e di ognuno dice: "E` un pazzo".</span> <span class="verse"><a name="4">4</a>Se l`ira d`un potente si accende contro di te, non lasciare il tuo posto, perché la calma placa le offese anche gravi.</span> <span class="verse"><a name="5">5</a>C`è un male che io ho osservato sotto il sole: l`errore commesso da parte di un sovrano:</span> <span class="verse"><a name="6">6</a>la follia vien collocata in posti elevati e gli abili siedono in basso.</span> <span class="verse"><a name="7">7</a>Ho visto schiavi a cavallo e prìncipi camminare a piedi come schiavi.</span> <span class="verse"><a name="8">8</a>Chi scava una fossa ci casca dentro e chi disfà un muro è morso da una serpe.</span> <span class="verse"><a name="9">9</a>Chi spacca le pietre si fa male e chi taglia legna corre pericolo.</span> <span class="verse"><a name="10">10</a>Se il ferro è ottuso e non se ne affila il taglio, bisogna raddoppiare gli sforzi; la riuscita sta nell`uso della saggezza.</span> <span class="verse"><a name="11">11</a>Se il serpente morde prima d`essere incantato, non c`è niente da fare per l`incantatore.</span> <span class="verse"><a name="12">12</a>Le parole della bocca del saggio procurano benevolenza, ma le labbra dello stolto lo mandano in rovina:</span> <span class="verse"><a name="13">13</a>il principio del suo parlare è sciocchezza, la fine del suo discorso pazzia funesta.</span> <span class="verse"><a name="14">14</a>L`insensato moltiplica le parole: "Non sa l`uomo quel che avverrà: chi gli manifesterà ciò che sarà dopo di lui?".</span> <span class="verse"><a name="15">15</a>La fatica dello stolto lo stanca; poiché non sa neppure andare in città.</span> <span class="verse"><a name="16">16</a>Guai a te, o paese, che per re hai un ragazzo e i cui prìncipi banchettano fin dal mattino!</span> <span class="verse"><a name="17">17</a>Felice te, o paese, che per re hai un uomo libero e i cui prìncipi mangiano al tempo dovuto per rinfrancarsi e non per gozzovigliare.</span> <span class="verse"><a name="18">18</a>Per negligenza il soffitto crolla e per l`inerzia delle mani piove in casa.</span> <span class="verse"><a name="19">19</a>Per stare lieti si fanno banchetti e il vino allieta la vita; il denaro risponde a ogni esigenza.</span> <span class="verse"><a name="20">20</a>Non dir male del re neppure con il pensiero e nella tua stanza da letto non dir male del potente, perché un uccello del cielo trasporta la voce e un alato riferisce la parola.</span> </p></div</div></div></body></html>