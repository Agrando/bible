<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Io ho detto in cuor mio: "Vieni, dunque, ti voglio mettere alla prova con la gioia: Gusta il piacere!". Ma ecco anche questo è vanità.</span> <span class="verse"><a name="2">2</a>Del riso ho detto: "Follia!" e della gioia: "A che giova?".</span> <span class="verse"><a name="3">3</a>Ho voluto soddisfare il mio corpo con il vino, con la pretesa di dedicarmi con la mente alla sapienza e di darmi alla follia, finché non scoprissi che cosa convenga agli uomini compiere sotto il cielo, nei giorni contati della loro vita.</span> <span class="verse"><a name="4">4</a>Ho intrapreso grandi opere, mi sono fabbricato case, mi sono piantato vigneti.</span> <span class="verse"><a name="5">5</a>Mi sono fatto parchi e giardini e vi ho piantato alberi da frutto d`ogni specie;</span> <span class="verse"><a name="6">6</a>mi sono fatto vasche, per irrigare con l`acqua le piantagioni.</span> <span class="verse"><a name="7">7</a>Ho acquistato schiavi e schiave e altri ne ho avuti nati in casa e ho posseduto anche armenti e greggi in gran numero più di tutti i miei predecessori in Gerusalemme.</span> <span class="verse"><a name="8">8</a>Ho accumulato anche argento e oro, ricchezze di re e di province; mi sono procurato cantori e cantatrici, insieme con le delizie dei figli dell`uomo.</span> <span class="verse"><a name="9">9</a>Sono divenuto grande, più potente di tutti i miei predecessori in Gerusalemme, pur conservando la mia sapienza.</span> <span class="verse"><a name="10">10</a>Non ho negato ai miei occhi nulla di ciò che bramavano, né ho rifiutato alcuna soddisfazione al mio cuore, che godeva d`ogni mia fatica; questa è stata la ricompensa di tutte le mie fatiche.</span> <span class="verse"><a name="11">11</a>Ho considerato tutte le opere fatte dalle mie mani e tutta la fatica che avevo durato a farle: ecco, tutto mi è apparso vanità e un inseguire il vento: non c`è alcun vantaggio sotto il sole.</span> <span class="verse"><a name="12">12</a>Ho considerato poi la sapienza, la follia e la stoltezza. "Che farà il successore del re? Ciò che è già stato fatto".</span> <span class="verse"><a name="13">13</a>Mi sono accorto che il vantaggio della sapienza sulla stoltezza è il vantaggio della luce sulle tenebre:</span> <span class="verse"><a name="14">14</a>Il saggio ha gli occhi in fronte, ma lo stolto cammina nel buio. Ma so anche che un`unica sorte è riservata a tutt`e due.</span> <span class="verse"><a name="15">15</a>Allora ho pensato: "Anche a me toccherà la sorte dello stolto! Allora perché ho cercato d`esser saggio? Dov`è il vantaggio?". E ho concluso: "Anche questo è vanità".</span> <span class="verse"><a name="16">16</a>Infatti, né del saggio né dello stolto resterà un ricordo duraturo e nei giorni futuri tutto sarà dimenticato. Allo stesso modo muoiono il saggio e lo stolto.</span> <span class="verse"><a name="17">17</a>Ho preso in odio la vita, perché mi è sgradito quanto si fa sotto il sole. Ogni cosa infatti è vanità e un inseguire il vento.</span> <span class="verse"><a name="18">18</a>Ho preso in odio ogni lavoro da me fatto sotto il sole, perché dovrò lasciarlo al mio successore.</span> <span class="verse"><a name="19">19</a>E chi sa se questi sarà saggio o stolto? Eppure potrà disporre di tutto il mio lavoro, in cui ho speso fatiche e intelligenza sotto il sole. Anche questo è vanità!</span> <span class="verse"><a name="20">20</a>Sono giunto al punto di disperare in cuor mio per tutta la fatica che avevo durato sotto il sole,</span> <span class="verse"><a name="21">21</a>perché chi ha lavorato con sapienza, con scienza e con successo dovrà poi lasciare i suoi beni a un altro che non vi ha per nulla faticato. Anche questo è vanità e grande sventura.</span> <span class="verse"><a name="22">22</a>Allora quale profitto c`è per l`uomo in tutta la sua fatica e in tutto l`affanno del suo cuore con cui si affatica sotto il sole?</span> <span class="verse"><a name="23">23</a>Tutti i suoi giorni non sono che dolori e preoccupazioni penose; il suo cuore non riposa neppure di notte. Anche questo è vanità!</span> <span class="verse"><a name="24">24</a>Non c`è di meglio per l`uomo che mangiare e bere e godersela nelle sue fatiche; ma mi sono accorto che anche questo viene dalle mani di Dio.</span> <span class="verse"><a name="25">25</a>Difatti, chi può mangiare e godere senza di lui?</span> <span class="verse"><a name="26">26</a>Egli concede a chi gli è gradito sapienza, scienza e gioia, mentre al peccatore dá la pena di raccogliere e d`ammassare per colui che è gradito a Dio. Ma anche questo è vanità e un inseguire il vento!</span> </p></div</div></div></body></html>