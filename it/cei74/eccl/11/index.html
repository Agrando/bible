<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/eccl/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/eccl">Ecclesiastes</a> &gt <strong>Chapter 11</strong></div><p><span class="verse"><a name="1">1</a>Getta il tuo pane sulle acque, perché con il tempo lo ritroverai.</span> <span class="verse"><a name="2">2</a>Fanne sette od otto parti, perché non sai quale sciagura potrà succedere sulla terra.</span> <span class="verse"><a name="3">3</a>Se le nubi sono piene di acqua, la rovesciano sopra la terra; se un albero cade a sud o a nord, là dove cade rimane.</span> <span class="verse"><a name="4">4</a>Chi bada al vento non semina mai e chi osserva le nuvole non miete.</span> <span class="verse"><a name="5">5</a>Come ignori per qual via lo spirito entra nelle ossa dentro il seno d`una donna incinta, così ignori l`opera di Dio che fa tutto.</span> <span class="verse"><a name="6">6</a>La mattina semina il tuo seme e la sera non dar riposo alle tue mani, perché non sai qual lavoro riuscirà, se questo o quello o se saranno buoni tutt`e due.</span> <span class="verse"><a name="7">7</a>Dolce è la luce e agli occhi piace vedere il sole.</span> <span class="verse"><a name="8">8</a>Anche se vive l`uomo per molti anni se li goda tutti, e pensi ai giorni tenebrosi, che saranno molti: tutto ciò che accade è vanità.</span> <span class="verse"><a name="9">9</a>Stá lieto, o giovane, nella tua giovinezza, e si rallegri il tuo cuore nei giorni della tua gioventù. Segui pure le vie del tuo cuore e i desideri dei tuoi occhi. Sappi però che su tutto questo Dio ti convocherà in giudizio.</span> <span class="verse"><a name="10">10</a>Caccia la malinconia dal tuo cuore, allontana dal tuo corpo il dolore, perché la giovinezza e i capelli neri sono un soffio.</span> </p></div</div></div></body></html>