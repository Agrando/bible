<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/phil">Philippians</a> &gt <strong>Chapter 1</strong></div><p><span class="verse"><a name="1">1</a>Paolo e Timoteo, servi di Cristo Gesù, a tutti i santi in Cristo Gesù che sono a Filippi, con i vescovi e i diaconi.</span> <span class="verse"><a name="2">2</a>Grazia a voi e pace da Dio, Padre nostro, e dal Signore Gesù Cristo.</span> <span class="verse"><a name="3">3</a>Ringrazio il mio Dio ogni volta ch`io mi ricordo di voi,</span> <span class="verse"><a name="4">4</a>pregando sempre con gioia per voi in ogni mia preghiera,</span> <span class="verse"><a name="5">5</a>a motivo della vostra cooperazione alla diffusione del vangelo dal primo giorno fino al presente,</span> <span class="verse"><a name="6">6</a>e sono persuaso che colui che ha iniziato in voi quest`opera buona, la porterà a compimento fino al giorno di Cristo Gesù.</span> <span class="verse"><a name="7">7</a>E` giusto, del resto, che io pensi questo di tutti voi, perché vi porto nel cuore, voi che siete tutti partecipi della grazia che mi è stata concessa sia nelle catene, sia nella difesa e nel consolidamento del vangelo.</span> <span class="verse"><a name="8">8</a>Infatti Dio mi è testimonio del profondo affetto che ho per tutti voi nell`amore di Cristo Gesù.</span> <span class="verse"><a name="9">9</a>E perciò prego che la vostra carità si arricchisca sempre più in conoscenza e in ogni genere di discernimento,</span> <span class="verse"><a name="10">10</a>perché possiate distinguere sempre il meglio ed essere integri e irreprensibili per il giorno di Cristo,</span> <span class="verse"><a name="11">11</a>ricolmi di quei frutti di giustizia che si ottengono per mezzo di Gesù Cristo, a gloria e lode di Dio.</span> <span class="verse"><a name="12">12</a>Desidero che sappiate, fratelli, che le mie vicende si sono volte piuttosto a vantaggio del vangelo,</span> <span class="verse"><a name="13">13</a>al punto che in tutto il pretorio e dovunque si sa che sono in catene per Cristo;</span> <span class="verse"><a name="14">14</a>in tal modo la maggior parte dei fratelli, incoraggiati nel Signore dalle mie catene, ardiscono annunziare la parola di Dio con maggior zelo e senza timore alcuno.</span> <span class="verse"><a name="15">15</a>Alcuni, è vero, predicano Cristo anche per invidia e spirito di contesa, ma altri con buoni sentimenti.</span> <span class="verse"><a name="16">16</a>Questi lo fanno per amore, sapendo che sono stato posto per la difesa del vangelo;</span> <span class="verse"><a name="17">17</a>quelli invece predicano Cristo con spirito di rivalità, con intenzioni non pure, pensando di aggiungere dolore alle mie catene.</span> <span class="verse"><a name="18">18</a>Ma questo che importa? Purché in ogni maniera, per ipocrisia o per sincerità, Cristo venga annunziato, io me ne rallegro e continuerò a rallegrarmene.</span> <span class="verse"><a name="19">19</a>So infatti che tutto questo servirà alla mia salvezza, grazie alla vostra preghiera e all`aiuto dello Spirito di Gesù Cristo,</span> <span class="verse"><a name="20">20</a>secondo la mia ardente attesa e speranza che in nulla rimarrò confuso; anzi nella piena fiducia che, come sempre, anche ora Cristo sarà glorificato nel mio corpo, sia che io viva sia che io muoia.</span> <span class="verse"><a name="21">21</a>Per me infatti il vivere è Cristo e il morire un guadagno.</span> <span class="verse"><a name="22">22</a>Ma se il vivere nel corpo significa lavorare con frutto, non so davvero che cosa debba scegliere.</span> <span class="verse"><a name="23">23</a>Sono messo alle strette infatti tra queste due cose: da una parte il desiderio di essere sciolto dal corpo per essere con Cristo, il che sarebbe assai meglio;</span> <span class="verse"><a name="24">24</a>d`altra parte, è più necessario per voi che io rimanga nella carne.</span> <span class="verse"><a name="25">25</a>Per conto mio, sono convinto che resterò e continuerò a essere d`aiuto a voi tutti, per il progresso e la gioia della vostra fede,</span> <span class="verse"><a name="26">26</a>perché il vostro vanto nei miei riguardi cresca sempre più in Cristo, con la mia nuova venuta tra voi.</span> <span class="verse"><a name="27">27</a>Soltanto però comportatevi da cittadini degni del vangelo, perché nel caso che io venga e vi veda o che di lontano senta parlare di voi, sappia che state saldi in un solo spirito e che combattete unanimi per la fede del vangelo,</span> <span class="verse"><a name="28">28</a>senza lasciarvi intimidire in nulla dagli avversari. Questo è per loro un presagio di perdizione, per voi invece di salvezza, e ciò da parte di Dio;</span> <span class="verse"><a name="29">29</a>perché a voi è stata concessa la grazia non solo di credere in Cristo; ma anche di soffrire per lui,</span> <span class="verse"><a name="30">30</a>sostenendo la stessa lotta che mi avete veduto sostenere e che ora sentite dire che io sostengo.</span> </p></div</div></div></body></html>