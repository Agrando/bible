<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/phil/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/phil">Philippians</a> &gt <strong>Chapter 3</strong></div><p><span class="verse"><a name="1">1</a>Per il resto, fratelli mei, state lieti nel Signore. A me non pesa e a voi è utile che vi scriva le stesse cose:</span> <span class="verse"><a name="2">2</a>guardatevi dai cani, guardatevi dai cattivi operai, guardatevi da quelli che si fanno circoncidere!</span> <span class="verse"><a name="3">3</a>Siamo infatti noi i veri circoncisi, noi che rendiamo il culto mossi dallo Spirito di Dio e ci gloriamo in Cristo Gesù, senza avere fiducia nella carne,</span> <span class="verse"><a name="4">4</a>sebbene io possa confidare anche nella carne. Se alcuno ritiene di poter confidare nella carne, io più di lui:</span> <span class="verse"><a name="5">5</a>circonciso l`ottavo giorno, della stirpe d`Israele, della tribù di Beniamino, ebreo da Ebrei, fariseo quanto alla legge;</span> <span class="verse"><a name="6">6</a>quanto a zelo, persecutore della Chiesa; irreprensibile quanto alla giustizia che deriva dall`osservanza della legge.</span> <span class="verse"><a name="7">7</a>Ma quello che poteva essere per me un guadagno, l`ho considerato una perdita a motivo di Cristo.</span> <span class="verse"><a name="8">8</a>Anzi, tutto ormai io reputo una perdita di fronte alla sublimità della conoscenza di Cristo Gesù, mio Signore, per il quale ho lasciato perdere tutte queste cose e le considero come spazzatura, al fine di guadagnare Cristo</span> <span class="verse"><a name="9">9</a>e di essere trovato in lui, non con una mia giustizia derivante dalla legge, ma con quella che deriva dalla fede in Cristo, cioè con la giustizia che deriva da Dio, basata sulla fede.</span> <span class="verse"><a name="10">10</a>E questo perché io possa conoscere lui, la potenza della sua risurrezione, la partecipazione alle sue sofferenze, diventandogli conforme nella morte,</span> <span class="verse"><a name="11">11</a>con la speranza di giungere alla risurrezione dai morti.</span> <span class="verse"><a name="12">12</a>Non però che io abbia già conquistato il premio o sia ormai arrivato alla perfezione; solo mi sforzo di correre per conquistarlo, perché anch`io sono stato conquistato da Gesù Cristo.</span> <span class="verse"><a name="13">13</a>Fratelli, io non ritengo ancora di esservi giunto, questo soltanto so: dimentico del passato e proteso verso il futuro,</span> <span class="verse"><a name="14">14</a>corro verso la mèta per arrivare al premio che Dio ci chiama a ricevere lassù, in Cristo Gesù.</span> <span class="verse"><a name="15">15</a>Quanti dunque siamo perfetti, dobbiamo avere questi sentimenti; se in qualche cosa pensate diversamente, Dio vi illuminerà anche su questo.</span> <span class="verse"><a name="16">16</a>Intanto, dal punto a cui siamo arrivati continuiamo ad avanzare sulla stessa linea.</span> <span class="verse"><a name="17">17</a>Fatevi miei imitatori, fratelli, e guardate a quelli che si comportano secondo l`esempio che avete in noi.</span> <span class="verse"><a name="18">18</a>Perché molti, ve l`ho già detto più volte e ora con le lacrime agli occhi ve lo ripeto, si comportano da nemici della croce di Cristo:</span> <span class="verse"><a name="19">19</a>la perdizione però sarà la loro fine, perché essi, che hanno come dio il loro ventre, si vantano di ciò di cui dovrebbero vergognarsi, tutti intenti alle cose della terra.</span> <span class="verse"><a name="20">20</a>La nostra patria invece è nei cieli e di là aspettiamo come salvatore il Signore Gesù Cristo,</span> <span class="verse"><a name="21">21</a>il quale trasfigurerà il nostro misero corpo per conformarlo al suo corpo glorioso, in virtù del potere che ha di sottomettere a sé tutte le cose.</span> </p></div</div></div></body></html>