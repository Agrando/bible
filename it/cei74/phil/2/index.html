<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/phil">Philippians</a> &gt <strong>Chapter 2</strong></div><p><span class="verse"><a name="1">1</a>Se c`è pertanto qualche consolazione in Cristo, se c`è conforto derivante dalla carità, se c`è qualche comunanza di spirito, se ci sono sentimenti di amore e di compassione,</span> <span class="verse"><a name="2">2</a>rendete piena la mia gioia con l`unione dei vostri spiriti, con la stessa carità, con i medesimi sentimenti.</span> <span class="verse"><a name="3">3</a>Non fate nulla per spirito di rivalità o per vanagloria, ma ognuno di voi, con tutta umiltà, consideri gli altri superiori a se stesso.</span> <span class="verse"><a name="4">4</a>Non cerchi ciascuno il proprio interesse, ma anche quello degli altri.</span> <span class="verse"><a name="5">5</a>Abbiate in voi gli stessi sentimenti che furono in Cristo Gesù,</span> <span class="verse"><a name="6">6</a>il quale, pur essendo di natura divina, non considerò un tesoro geloso la sua uguaglianza con Dio;</span> <span class="verse"><a name="7">7</a>ma spogliò se stesso, assumendo la condizione di servo e divenendo simile agli uomini; apparso in forma umana,</span> <span class="verse"><a name="8">8</a>umiliò se stesso facendosi obbediente fino alla morte e alla morte di croce.</span> <span class="verse"><a name="9">9</a>Per questo Dio l`ha esaltato e gli ha dato il nome che è al di sopra di ogni altro nome;</span> <span class="verse"><a name="10">10</a>perché nel nome di Gesù ogni ginocchio si pieghi nei cieli, sulla terra e sotto terra;</span> <span class="verse"><a name="11">11</a>e ogni lingua proclami che Gesù Cristo è il Signore, a gloria di Dio Padre.</span> <span class="verse"><a name="12">12</a>Quindi, miei cari, obbedendo come sempre, non solo come quando ero presente, ma molto più ora che sono lontano, attendete alla vostra salvezza con timore e tremore.</span> <span class="verse"><a name="13">13</a>E` Dio infatti che suscita in voi il volere e l`operare secondo i suoi benevoli disegni.</span> <span class="verse"><a name="14">14</a>Fate tutto senza mormorazioni e senza critiche,</span> <span class="verse"><a name="15">15</a>perché siate irreprensibili e semplici, figli di Dio immacolati in mezzo a una generazione perversa e degenere, nella quale dovete splendere come astri nel mondo,</span> <span class="verse"><a name="16">16</a>tenendo alta la parola di vita. Allora nel giorno di Cristo, io potrò vantarmi di non aver corso invano né invano faticato.</span> <span class="verse"><a name="17">17</a>E anche se il mio sangue deve essere versato in libagione sul sacrificio e sull`offerta della vostra fede, sono contento, e ne godo con tutti voi.</span> <span class="verse"><a name="18">18</a>Allo stesso modo anche voi godetene e rallegratevi con me.</span> <span class="verse"><a name="19">19</a>Ho speranza nel Signore Gesù di potervi presto inviare Timòteo, per essere anch`io confortato nel ricevere vostre notizie.</span> <span class="verse"><a name="20">20</a>Infatti, non ho nessuno d`animo uguale al suo e che sappia occuparsi così di cuore delle cose vostre,</span> <span class="verse"><a name="21">21</a>perché tutti cercano i propri interessi, non quelli di Gesù Cristo.</span> <span class="verse"><a name="22">22</a>Ma voi conoscete la buona prova da lui data, poiché ha servito il vangelo con me, come un figlio serve il padre.</span> <span class="verse"><a name="23">23</a>Spero quindi di mandarvelo presto, non appena avrò visto chiaro nella mia situazione.</span> <span class="verse"><a name="24">24</a>Ma ho la convinzione nel Signore che presto verrò anch`io di persona.</span> <span class="verse"><a name="25">25</a>Per il momento ho creduto necessario mandarvi Epafrodìto, questo nostro fratello che è anche mio compagno di lavoro e di lotta, vostro inviato per sovvenire alle mie necessità;</span> <span class="verse"><a name="26">26</a>lo mando perché aveva grande desiderio di rivedere voi tutti e si preoccupava perché eravate a conoscenza della sua malattia.</span> <span class="verse"><a name="27">27</a>E` stato grave, infatti, e vicino alla morte. Ma Dio gli ha usato misericordia, e non a lui solo ma anche a me, perché non avessi dolore su dolore.</span> <span class="verse"><a name="28">28</a>L`ho mandato quindi con tanta premura perché vi rallegriate al vederlo di nuovo e io non sia più preoccupato.</span> <span class="verse"><a name="29">29</a>Accoglietelo dunque nel Signore con piena gioia e abbiate grande stima verso persone come lui;</span> <span class="verse"><a name="30">30</a>perché ha rasentato la morte per la causa di Cristo, rischiando la vita, per sostituirvi nel servizio presso di me.</span> </p></div</div></div></body></html>