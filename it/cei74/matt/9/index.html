<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 9</strong></div><p><span class="verse"><a name="1">1</a>Salito su una barca, Gesù passò all`altra riva e giunse nella sua città.</span> <span class="verse"><a name="2">2</a>Ed ecco, gli portarono un paralitico steso su un letto. Gesù, vista la loro fede, disse al paralitico: "Coraggio, figliolo, ti sono rimessi i tuoi peccati".</span> <span class="verse"><a name="3">3</a>Allora alcuni scribi cominciarono a pensare: "Costui bestemmia".</span> <span class="verse"><a name="4">4</a>Ma Gesù, conoscendo i loro pensieri, disse: "Perché mai pensate cose malvagie nel vostro cuore?</span> <span class="verse"><a name="5">5</a>Che cosa dunque è più facile, dire: Ti sono rimessi i peccati, o dire: Alzati e cammina?</span> <span class="verse"><a name="6">6</a>Ora, perché sappiate che il Figlio dell`uomo ha il potere in terra di rimettere i peccati: alzati, disse allora il paralitico, prendi il tuo letto e và a casa tua".</span> <span class="verse"><a name="7">7</a>Ed egli si alzò e andò a casa sua.</span> <span class="verse"><a name="8">8</a>A quella vista, la folla fu presa da timore e rese gloria a Dio che aveva dato un tale potere agli uomini.</span> <span class="verse"><a name="9">9</a>Andando via di là, Gesù vide un uomo chiamato Matteto, seduto al banco delle imposte, e gli disse: "Seguimi". Ed egli si alzò e lo seguì.</span> <span class="verse"><a name="10">10</a>Mentre Gesù sedeva a mensa in casa, sopraggiunsero molti pubblicani e peccatori e si misero a tavola con lui e con i discepoli.</span> <span class="verse"><a name="11">11</a>Vedendo ciò, i farisei dicevano ai suoi discepoli: "Perché il vostro maestro mangia insieme ai pubblicani e ai peccatori?".</span> <span class="verse"><a name="12">12</a>Gesù li udì e disse: "Non sono i sani che hanno bisogno del medico, ma i malati.</span> <span class="verse"><a name="13">13</a>Andate dunque e imparate che cosa significhi: Misericordia io voglio e non sacrificio. Infatti non sono venuto a chiamare i giusti, ma i peccatori".</span> <span class="verse"><a name="14">14</a>Allora gli si accostarono i discepoli di Giovanni e gli dissero: "Perché, mentre noi e i farisei digiuniamo, i tuoi discepoli non digiunano?".</span> <span class="verse"><a name="15">15</a>E Gesù disse loro: "Possono forse gli invitati a nozze essere in lutto mentre lo sposo è con loro? Verranno però i giorni quando lo sposo sarà loro tolto e allora digiuneranno.</span> <span class="verse"><a name="16">16</a>Nessuno mette un pezzo di stoffa grezza su un vestito vecchio, perché il rattoppo squarcia il vestito e si fa uno strappo peggiore.</span> <span class="verse"><a name="17">17</a>Né si mette vino nuovo in otri vecchi, altrimenti si rompono gli otri e il vino si versa e gli otri van perduti. Ma si mette vino nuovo in otri nuovi, e così l`uno e gli altri si conservano".</span> <span class="verse"><a name="18">18</a>Mentre diceva loro queste cose, giunse uno dei capi che gli si prostrò innanzi e gli disse: "Mia figlia è morta proprio ora; ma vieni, imponi la tua mano sopra di lei ed essa vivrà".</span> <span class="verse"><a name="19">19</a>Alzatosi, Gesù lo seguiva con i suoi discepoli.</span> <span class="verse"><a name="20">20</a>Ed ecco una donna, che soffriva d`emorragia da dodici anni, gli si accostò alle spalle e toccò il lembo del suo mantello.</span> <span class="verse"><a name="21">21</a>Pensava infatti: "Se riuscirò anche solo a toccare il suo mantello, sarò guarita".</span> <span class="verse"><a name="22">22</a>Gesù, voltatosi, la vide e disse: "Coraggio, figliola, la tua fede ti ha guarita". E in quell`istante la donna guarì.</span> <span class="verse"><a name="23">23</a>Arrivato poi Gesù nella casa del capo e veduti i flautisti e la gente in agitazione, disse:</span> <span class="verse"><a name="24">24</a>"Ritiratevi, perché la fanciulla non è morta, ma dorme". Quelli si misero a deriderlo.</span> <span class="verse"><a name="25">25</a>Ma dopo che fu cacciata via la gente egli entrò, le prese la mano e la fanciulla si alzò.</span> <span class="verse"><a name="26">26</a>E se ne sparse la fama in tutta quella regione.</span> <span class="verse"><a name="27">27</a>Mentre Gesù si allontanava di là, due ciechi lo seguivano urlando: "Figlio di Davide, abbi pietà di noi".</span> <span class="verse"><a name="28">28</a>Entrato in casa, i ciechi gli si accostarono, e Gesù disse loro: "Credete voi che io possa fare questo?". Gli risposero: "Sì, o Signore!".</span> <span class="verse"><a name="29">29</a>Allora toccò loro gli occhi e disse: "Sia fatto a voi secondo la vostra fede".</span> <span class="verse"><a name="30">30</a>E si aprirono loro gli occhi. Quindi Gesù li ammonì dicendo: "Badate che nessuno lo sappia!".</span> <span class="verse"><a name="31">31</a>Ma essi, appena usciti, ne sparsero la fama in tutta quella regione.</span> <span class="verse"><a name="32">32</a>Usciti costoro, gli presentarono un muto indemoniato.</span> <span class="verse"><a name="33">33</a>Scacciato il demonio, quel muto cominciò a parlare e la folla presa da stupore diceva: "Non si è mai vista una cosa simile in Israele!".</span> <span class="verse"><a name="34">34</a>Ma i farisei dicevano: "Egli scaccia i demòni per opera del principe dei demòni".</span> <span class="verse"><a name="35">35</a>Gesù percorreva per tutte le città e i villaggi, insegnando nelle loro sinagoghe, predicando il vangelo del Regno e curando ogni malattia e infermità.</span> <span class="verse"><a name="36">36</a>Vedendo le folle ne sentì compassione, perché erano stanche e sfinite, come pecore senza pastore.</span> <span class="verse"><a name="37">37</a>Allora disse ai suoi discepoli: "La messe è molta, ma gli operai sono pochi!</span> <span class="verse"><a name="38">38</a>Pregate dunque il padrone della messe che mandi operai nella sua messe!".</span> </p></div</div></div></body></html>