<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 10</strong></div><p><span class="verse"><a name="1">1</a>Chiamati a sé i dodici discepoli, diede loro il potere di scacciare gli spiriti immondi e di guarire ogni sorta di malattie e d`infermità.</span> <span class="verse"><a name="2">2</a>I nomi dei dodici apostoli sono: primo, Simone, chiamato Pietro, e Andrea, suo fratello; Giacomo di Zebedèo e Giovanni suo fratello,</span> <span class="verse"><a name="3">3</a>Filippo e Bartolomeo, Tommaso e Matteo il pubblicano, Giacomo di Alfeo e Taddeo,</span> <span class="verse"><a name="4">4</a>Simone il Cananeo e Giuda l`Iscariota, che poi lo tradì.</span> <span class="verse"><a name="5">5</a>Questi dodici Gesù li inviò dopo averli così istruiti: "Non andate fra i pagani e non entrate nelle città dei Samaritani;</span> <span class="verse"><a name="6">6</a>rivolgetevi piuttosto alle pecore perdute della casa d`Israele.</span> <span class="verse"><a name="7">7</a>E strada facendo, predicate che il regno dei cieli è vicino.</span> <span class="verse"><a name="8">8</a>Guarite gli infermi, risuscitate i morti, sanate i lebbrosi, cacciate i demòni. Gratuitamente avete ricevuto, gratuitamente date.</span> <span class="verse"><a name="9">9</a>Non procuratevi oro, né argento, né moneta di rame nelle vostre cinture,</span> <span class="verse"><a name="10">10</a>né bisaccia da viaggio, né due tuniche, né sandali, né bastone, perché l`operaio ha diritto al suo nutrimento.</span> <span class="verse"><a name="11">11</a>In qualunque città o villaggio entriate, fatevi indicare se vi sia qualche persona degna, e lì rimanete fino alla vostra partenza.</span> <span class="verse"><a name="12">12</a>Entrando nella casa, rivolgetele il saluto.</span> <span class="verse"><a name="13">13</a>Se quella casa ne sarà degna, la vostra pace scenda sopra di essa; ma se non ne sarà degna, la vostra pace ritorni a voi.</span> <span class="verse"><a name="14">14</a>Se qualcuno poi non vi accoglierà e non darà ascolto alle vostre parole, uscite da quella casa o da quella città e scuotete la polvere dai vostri piedi.</span> <span class="verse"><a name="15">15</a>In verità vi dico, nel giorno del giudizio il paese di Sòdoma e Gomorra avrà una sorte più sopportabile di quella città.</span> <span class="verse"><a name="16">16</a>Ecco: io vi mando come pecore in mezzo ai lupi; siate dunque prudenti come i serpenti e semplici come le colombe.</span> <span class="verse"><a name="17">17</a>Guardatevi dagli uomini, perché vi consegneranno ai loro tribunali e vi flagelleranno nelle loro sinagoghe;</span> <span class="verse"><a name="18">18</a>e sarete condotti davanti ai governatori e ai re per causa mia, per dare testimonianza a loro e ai pagani.</span> <span class="verse"><a name="19">19</a>E quando vi consegneranno nelle loro mani, non preoccupatevi di come o di che cosa dovrete dire, perché vi sarà suggerito in quel momento ciò che dovrete dire:</span> <span class="verse"><a name="20">20</a>non siete infatti voi a parlare, ma è lo Spirito del Padre vostro che parla in voi.</span> <span class="verse"><a name="21">21</a>Il fratello darà a morte il fratello e il padre il figlio, e i figli insorgeranno contro i genitori e li faranno morire.</span> <span class="verse"><a name="22">22</a>E sarete odiati da tutti a causa del mio nome; ma chi persevererà sino alla fine sarà salvato.</span> <span class="verse"><a name="23">23</a>Quando vi perseguiteranno in una città, fuggite in un`altra; in verità vi dico: non avrete finito di percorrere le città di Israele, prima che venga il Figlio dell`uomo.</span> <span class="verse"><a name="24">24</a>Un discepolo non è da più del maestro, né un servo da più del suo padrone;</span> <span class="verse"><a name="25">25</a>è sufficiente per il discepolo essere come il suo maestro e per il servo come il suo padrone. Se hanno chiamato Beelzebùl il padrone di casa, quanto più i suoi familiari!</span> <span class="verse"><a name="26">26</a>Non li temete dunque, poiché non v`è nulla di nascosto che non debba essere svelato, e di segreto che non debba essere manifestato.</span> <span class="verse"><a name="27">27</a>Quello che vi dico nelle tenebre ditelo nella luce, e quello che ascoltate all`orecchio predicatelo sui tetti.</span> <span class="verse"><a name="28">28</a>E non abbiate paura di quelli che uccidono il corpo, ma non hanno potere di uccidere l`anima; temete piuttosto colui che ha il potere di far perire e l`anima e il corpo nella Geenna.</span> <span class="verse"><a name="29">29</a>Due passeri non si vendono forse per un soldo? Eppure neanche uno di essi cadrà a terra senza che il Padre vostro lo voglia.</span> <span class="verse"><a name="30">30</a>Quanto a voi, perfino i capelli del vostro capo sono tutti contati;</span> <span class="verse"><a name="31">31</a>non abbiate dunque timore: voi valete più di molti passeri!</span> <span class="verse"><a name="32">32</a>Chi dunque mi riconoscerà davanti agli uomini, anch`io lo riconoscerò davanti al Padre mio che è nei cieli;</span> <span class="verse"><a name="33">33</a>chi invece mi rinnegherà davanti agli uomini, anch`io lo rinnegherò davanti al Padre mio che è nei cieli.</span> <span class="verse"><a name="34">34</a>Non crediate che io sia venuto a portare pace sulla terra; non sono venuto a portare pace, ma una spada.</span> <span class="verse"><a name="35">35</a>Sono venuto infatti a separare il figlio dal padre, la figlia dalla madre, la nuora dalla suocera:</span> <span class="verse"><a name="36">36</a>e i nemici dell`uomo saranno quelli della sua casa.</span> <span class="verse"><a name="37">37</a>Chi ama il padre o la madre più di me non è degno di me; chi ama il figlio o la figlia più di me non è degno di me;</span> <span class="verse"><a name="38">38</a>chi non prende la sua croce e non mi segue, non è degno di me.</span> <span class="verse"><a name="39">39</a>Chi avrà trovato la sua vita, la perderà: e chi avrà perduto la sua vita per causa mia, la troverà.</span> <span class="verse"><a name="40">40</a>Chi accoglie voi accoglie me, e chi accoglie me accoglie colui che mi ha mandato.</span> <span class="verse"><a name="41">41</a>Chi accoglie un profeta come profeta, avrà la ricompensa del profeta, e chi accoglie un giusto come giusto, avrà la ricompensa del giusto.</span> <span class="verse"><a name="42">42</a>E chi avrà dato anche solo un bicchiere di acqua fresca a uno di questi piccoli, perché è mio discepolo, in verità io vi dico: non perderà la sua ricompensa".</span> </p></div</div></div></body></html>