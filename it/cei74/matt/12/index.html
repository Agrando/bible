<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 12</strong></div><p><span class="verse"><a name="1">1</a>In quel tempo Gesù passò tra le messi in giorno di sabato, e i suoi discepoli ebbero fame e cominciarono a cogliere spighe e le mangiavano.</span> <span class="verse"><a name="2">2</a>Ciò vedendo, i farisei gli dissero: "Ecco, i tuoi discepoli stanno facendo quello che non è lecito fare in giorno di sabato".</span> <span class="verse"><a name="3">3</a>Ed egli rispose: "Non avete letto quello che fece Davide quando ebbe fame insieme ai suoi compagni?</span> <span class="verse"><a name="4">4</a>Come entrò nella casa di Dio e mangiarono i pani dell`offerta, che non era lecito mangiare né a lui né ai suoi compagni, ma solo ai sacerdoti?</span> <span class="verse"><a name="5">5</a>O non avete letto nella Legge che nei giorni di sabato i sacerdoti nel tempio infrangono il sabato e tuttavia sono senza colpa?</span> <span class="verse"><a name="6">6</a>Ora io vi dico che qui c`è qualcosa più grande del tempio.</span> <span class="verse"><a name="7">7</a>Se aveste compreso che cosa significa: Misericordia io voglio e non sacrificio, non avreste condannato persone senza colpa.</span> <span class="verse"><a name="8">8</a>Perché il Figlio dell`uomo è signore del sabato".</span> <span class="verse"><a name="9">9</a>Allontanatosi di là, andò nella loro sinagoga.</span> <span class="verse"><a name="10">10</a>Ed ecco, c`era un uomo che aveva una mano inaridita, ed essi chiesero a Gesù: "E` permesso curare di sabato?". Dicevano ciò per accusarlo.</span> <span class="verse"><a name="11">11</a>Ed egli disse loro: "Chi tra voi, avendo una pecora, se questa gli cade di sabato in una fossa, non l`afferra e la tira fuori?</span> <span class="verse"><a name="12">12</a>Ora, quanto è più prezioso un uomo di una pecora! Perciò è permesso fare del bene anche di sabato".</span> <span class="verse"><a name="13">13</a>E rivolto all`uomo, gli disse: "Stendi la mano". Egli la stese, e quella ritornò sana come l`altra.</span> <span class="verse"><a name="14">14</a>I farisei però, usciti, tennero consiglio contro di lui per toglierlo di mezzo.</span> <span class="verse"><a name="15">15</a>Ma Gesù, saputolo, si allontanò di là. Molti lo seguirono ed egli guarì tutti,</span> <span class="verse"><a name="16">16</a>ordinando loro di non divulgarlo,</span> <span class="verse"><a name="17">17</a>perché si adempisse ciò che era stato detto dal profeta Isaia:</span> <span class="verse"><a name="18">18</a>Ecco il mio servo che io ho scelto; il mio prediletto, nel quale mi sono compiaciuto. Porrò il mio spirito sopra di lui e annunzierà la giustizia alle genti.</span> <span class="verse"><a name="19">19</a>Non contenderà, né griderà, né si udrà sulle piazze la sua voce.</span> <span class="verse"><a name="20">20</a>La canna infranta non spezzerà, non spegnerà il lucignolo fumigante, finché abbia fatto trionfare la giustizia;</span> <span class="verse"><a name="21">21</a>nel suo nome spereranno le genti.</span> <span class="verse"><a name="22">22</a>In quel tempo gli fu portato un indemoniato, cieco e muto, ed egli lo guarì, sicché il muto parlava e vedeva.</span> <span class="verse"><a name="23">23</a>E tutta la folla era sbalordita e diceva: "Non è forse costui il figlio di Davide?".</span> <span class="verse"><a name="24">24</a>Ma i farisei, udendo questo, presero a dire: "Costui scaccia i demòni in nome di Beelzebùl, principe dei demòni".</span> <span class="verse"><a name="25">25</a>Ma egli, conosciuto il loro pensiero, disse loro: "Ogni regno discorde cade in rovina e nessuna città o famiglia discorde può reggersi.</span> <span class="verse"><a name="26">26</a>Ora, se satana scaccia satana, egli è discorde con se stesso; come potrà dunque reggersi il suo regno?</span> <span class="verse"><a name="27">27</a>E se io scaccio i demòni in nome di Beelzebùl, i vostri figli in nome di chi li scacciano? Per questo loro stessi saranno i vostri giudici.</span> <span class="verse"><a name="28">28</a>Ma se io scaccio i demòni per virtù dello Spirito di Dio, è certo giunto fra voi il regno di Dio.</span> <span class="verse"><a name="29">29</a>Come potrebbe uno penetrare nella casa dell`uomo forte e rapirgli le sue cose, se prima non lo lega? Allora soltanto gli potrà saccheggiare la casa.</span> <span class="verse"><a name="30">30</a>Chi non è con me è contro di me, e chi non raccoglie con me, disperde.</span> <span class="verse"><a name="31">31</a>Perciò io vi dico: Qualunque peccato e bestemmia sarà perdonata agli uomini, ma la bestemmia contro lo Spirito non sarà perdonata.</span> <span class="verse"><a name="32">32</a>A chiunque parlerà male del Figlio dell`uomo sarà perdonato; ma la bestemmia contro lo Spirito, non gli sarà perdonata né in questo secolo, né in quello futuro.</span> <span class="verse"><a name="33">33</a>Se prendete un albero buono, anche il suo frutto sarà buono; se prendete un albero cattivo, anche il suo frutto sarà cattivo: dal frutto infatti si conosce l`albero.</span> <span class="verse"><a name="34">34</a>Razza di vipere, come potete dire cose buone, voi che siete cattivi? Poiché la bocca parla dalla pienezza del cuore.</span> <span class="verse"><a name="35">35</a>L`uomo buono dal suo buon tesoro trae cose buone, mentre l`uomo cattivo dal suo cattivo tesoro trae cose cattive.</span> <span class="verse"><a name="36">36</a>Ma io vi dico che di ogni parola infondata gli uomini renderanno conto nel giorno del giudizio;</span> <span class="verse"><a name="37">37</a>poiché in base alle tue parole sarai giustificato e in base alle tue parole sarai condannato".</span> <span class="verse"><a name="38">38</a>Allora alcuni scribi e farisei lo interrogarono: "Maestro, vorremmo che tu ci facessi vedere un segno". Ed egli rispose:</span> <span class="verse"><a name="39">39</a>"Una generazione perversa e adultera pretende un segno! Ma nessun segno le sarà dato, se non il segno di Giona profeta.</span> <span class="verse"><a name="40">40</a>Come infatti Giona rimase tre giorni e tre notti nel ventre del pesce, così il Figlio dell`uomo resterà tre giorni e tre notti nel cuore della terra.</span> <span class="verse"><a name="41">41</a>Quelli di Nìnive si alzeranno a giudicare questa generazione e la condanneranno, perché essi si convertirono alla predicazione di Giona. Ecco, ora qui c`è più di Giona!</span> <span class="verse"><a name="42">42</a>La regina del sud si leverà a giudicare questa generazione e la condannerà, perché essa venne dall`estremità della terra per ascoltare la sapienza di Salomone; ecco, ora qui c`è più di Salomone!</span> <span class="verse"><a name="43">43</a>Quando lo spirito immondo esce da un uomo, se ne va per luoghi aridi cercando sollievo, ma non ne trova.</span> <span class="verse"><a name="44">44</a>Allora dice: Ritornerò alla mia abitazione, da cui sono uscito. E tornato la trova vuota, spazzata e adorna.</span> <span class="verse"><a name="45">45</a>Allora va, si prende sette altri spiriti peggiori ed entra a prendervi dimora; e la nuova condizione di quell`uomo diventa peggiore della prima. Così avverrà anche a questa generazione perversa".</span> <span class="verse"><a name="46">46</a>Mentre egli parlava ancora alla folla, sua madre e i suoi fratelli, stando fuori in disparte, cercavano di parlargli.</span> <span class="verse"><a name="47">47</a>Qualcuno gli disse: "Ecco di fuori tua madre e i tuoi fratelli che vogliono parlarti".</span> <span class="verse"><a name="48">48</a>Ed egli, rispondendo a chi lo informava, disse: "Chi è mia madre e chi sono i miei fratelli?".</span> <span class="verse"><a name="49">49</a>Poi stendendo la mano verso i suoi discepoli disse: "Ecco mia madre ed ecco i miei fratelli;</span> <span class="verse"><a name="50">50</a>perché chiunque fa la volontà del Padre mio che è nei cieli, questi è per me fratello, sorella e madre".</span> </p></div</div></div></body></html>