<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 5</strong></div><p><span class="verse"><a name="1">1</a>Vedendo le folle, Gesù salì sulla montagna e, messosi a sedere, gli si avvicinarono i suoi discepoli.</span> <span class="verse"><a name="2">2</a>Prendendo allora la parola, li ammaestrava dicendo:</span> <span class="verse"><a name="3">3</a>"Beati i poveri in spirito, perché di essi è il regno dei cieli.</span> <span class="verse"><a name="4">4</a>Beati gli afflitti, perché saranno consolati.</span> <span class="verse"><a name="5">5</a>Beati i miti, perché erediteranno la terra.</span> <span class="verse"><a name="6">6</a>Beati quelli che hanno fame e sete della giustizia, perché saranno saziati.</span> <span class="verse"><a name="7">7</a>Beati i misericordiosi, perché troveranno misericordia.</span> <span class="verse"><a name="8">8</a>Beati i puri di cuore, perché vedranno Dio.</span> <span class="verse"><a name="9">9</a>Beati gli operatori di pace,perché saranno chiamati figli di Dio.</span> <span class="verse"><a name="10">10</a>Beati i perseguitati per causa della giustizia, perché di essi è il regno dei cieli.</span> <span class="verse"><a name="11">11</a>Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia.</span> <span class="verse"><a name="12">12</a>Rallegratevi ed esultate, perché grande è la vostra ricompensa nei cieli. Così infatti hanno perseguitato i profeti prima di voi.</span> <span class="verse"><a name="13">13</a>Voi siete il sale della terra; ma se il sale perdesse il sapore, con che cosa lo si potrà render salato? A null`altro serve che ad essere gettato via e calpestato dagli uomini.</span> <span class="verse"><a name="14">14</a>Voi siete la luce del mondo; non può restare nascosta una città collocata sopra un monte,</span> <span class="verse"><a name="15">15</a>né si accende una lucerna per metterla sotto il moggio, ma sopra il lucerniere perché faccia luce a tutti quelli che sono nella casa.</span> <span class="verse"><a name="16">16</a>Così risplenda la vostra luce davanti agli uomini, perché vedano le vostre opere buone e rendano gloria al vostro Padre che è nei cieli.</span> <span class="verse"><a name="17">17</a>Non pensate che io sia venuto ad abolire la Legge o i Profeti; non son venuto per abolire, ma per dare compimento.</span> <span class="verse"><a name="18">18</a>In verità vi dico: finché non siano passati il cielo e la terra, non passerà neppure un iota o un segno dalla legge, senza che tutto sia compiuto.</span> <span class="verse"><a name="19">19</a>Chi dunque trasgredirà uno solo di questi precetti, anche minimi, e insegnerà agli uomini a fare altrettanto, sarà considerato minimo nel regno dei cieli. Chi invece li osserverà e li insegnerà agli uomini, sarà considerato grande nel regno dei cieli.</span> <span class="verse"><a name="20">20</a>Poiché io vi dico: se la vostra giustizia non supererà quella degli scribi e dei farisei, non entrerete nel regno dei cieli.</span> <span class="verse"><a name="21">21</a>Avete inteso che fu detto agli antichi: Non uccidere; chi avrà ucciso sarà sottoposto a giudizio.</span> <span class="verse"><a name="22">22</a>Ma io vi dico: chiunque si adira con il proprio fratello, sarà sottoposto a giudizio. Chi poi dice al fratello: stupido, sarà sottoposto al sinedrio; e chi gli dice: pazzo, sarà sottoposto al fuoco della Geenna.</span> <span class="verse"><a name="23">23</a>Se dunque presenti la tua offerta sull`altare e lì ti ricordi che tuo fratello ha qualche cosa contro di te,</span> <span class="verse"><a name="24">24</a>lascia lì il tuo dono davanti all`altare e và prima a riconciliarti con il tuo fratello e poi torna ad offrire il tuo dono.</span> <span class="verse"><a name="25">25</a>Mettiti presto d`accordo con il tuo avversario mentre sei per via con lui, perché l`avversario non ti consegni al giudice e il giudice alla guardia e tu venga gettato in prigione.</span> <span class="verse"><a name="26">26</a>In verità ti dico: non uscirai di là finché tu non abbia pagato fino all`ultimo spicciolo!</span> <span class="verse"><a name="27">27</a>Avete inteso che fu detto: Non commettere adulterio;</span> <span class="verse"><a name="28">28</a>ma io vi dico: chiunque guarda una donna per desiderarla, ha già commesso adulterio con lei nel suo cuore.</span> <span class="verse"><a name="29">29</a>Se il tuo occhio destro ti è occasione di scandalo, cavalo e gettalo via da te: conviene che perisca uno dei tuoi membri, piuttosto che tutto il tuo corpo venga gettato nella Geenna.</span> <span class="verse"><a name="30">30</a>E se la tua mano destra ti è occasione di scandalo, tagliala e gettala via da te: conviene che perisca uno dei tuoi membri, piuttosto che tutto il tuo corpo vada a finire nella Geenna.</span> <span class="verse"><a name="31">31</a>Fu pure detto: Chi ripudia la propria moglie, le dia l`atto di ripudio;</span> <span class="verse"><a name="32">32</a>ma io vi dico: chiunque ripudia sua moglie, eccetto il caso di concubinato, la espone all`adulterio e chiunque sposa una ripudiata, commette adulterio.</span> <span class="verse"><a name="33">33</a>Avete anche inteso che fu detto agli antichi: Non spergiurare, ma adempi con il Signore i tuoi giuramenti;</span> <span class="verse"><a name="34">34</a>ma io vi dico: non giurate affatto: né per il cielo, perché è il trono di Dio;</span> <span class="verse"><a name="35">35</a>né per la terra, perché è lo sgabello per i suoi piedi; né per Gerusalemme, perché è la città del gran re.</span> <span class="verse"><a name="36">36</a>Non giurare neppure per la tua testa, perché non hai il potere di rendere bianco o nero un solo capello.</span> <span class="verse"><a name="37">37</a>Sia invece il vostro parlare sì, sì; no, no; il di più viene dal maligno.</span> <span class="verse"><a name="38">38</a>Avete inteso che fu detto: Occhio per occhio e dente per dente;</span> <span class="verse"><a name="39">39</a>ma io vi dico di non opporvi al malvagio; anzi se uno ti percuote la guancia destra, tu porgigli anche l`altra;</span> <span class="verse"><a name="40">40</a>e a chi ti vuol chiamare in giudizio per toglierti la tunica, tu lascia anche il mantello.</span> <span class="verse"><a name="41">41</a>E se uno ti costringerà a fare un miglio, tu fanne con lui due.</span> <span class="verse"><a name="42">42</a>Dá a chi ti domanda e a chi desidera da te un prestito non volgere le spalle.</span> <span class="verse"><a name="43">43</a>Avete inteso che fu detto: Amerai il tuo prossimo e odierai il tuo nemico;</span> <span class="verse"><a name="44">44</a>ma io vi dico: amate i vostri nemici e pregate per i vostri persecutori,</span> <span class="verse"><a name="45">45</a>perché siate figli del Padre vostro celeste, che fa sorgere il suo sole sopra i malvagi e sopra i buoni, e fa piovere sopra i giusti e sopra gli ingiusti.</span> <span class="verse"><a name="46">46</a>Infatti se amate quelli che vi amano, quale merito ne avete? Non fanno così anche i pubblicani?</span> <span class="verse"><a name="47">47</a>E se date il saluto soltanto ai vostri fratelli, che cosa fate di straordinario? Non fanno così anche i pagani?</span> <span class="verse"><a name="48">48</a>Siate voi dunque perfetti come è perfetto il Padre vostro celeste.</span> </p></div</div></div></body></html>