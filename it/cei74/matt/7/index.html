<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 7</strong></div><p><span class="verse"><a name="1">1</a>Non giudicate, per non essere giudicati;</span> <span class="verse"><a name="2">2</a>perché col giudizio con cui giudicate sarete giudicati, e con la misura con la quale misurate sarete misurati.</span> <span class="verse"><a name="3">3</a>Perché osservi la pagliuzza nell`occhio del tuo fratello, mentre non ti accorgi della trave che hai nel tuo occhio?</span> <span class="verse"><a name="4">4</a>O come potrai dire al tuo fratello: permetti che tolga la pagliuzza dal tuo occhio, mentre nell`occhio tuo c`è la trave?</span> <span class="verse"><a name="5">5</a>Ipocrita, togli prima la trave dal tuo occhio e poi ci vedrai bene per togliere la pagliuzza dall`occhio del tuo fratello.</span> <span class="verse"><a name="6">6</a>Non date le cose sante ai cani e non gettate le vostre perle davanti ai porci, perché non le calpestino con le loro zampe e poi si voltino per sbranarvi.</span> <span class="verse"><a name="7">7</a>Chiedete e vi sarà dato; cercate e troverete; bussate e vi sarà aperto;</span> <span class="verse"><a name="8">8</a>perché chiunque chiede riceve, e chi cerca trova e a chi bussa sarà aperto.</span> <span class="verse"><a name="9">9</a>Chi tra di voi al figlio che gli chiede un pane darà una pietra?</span> <span class="verse"><a name="10">10</a>O se gli chiede un pesce, darà una serpe?</span> <span class="verse"><a name="11">11</a>Se voi dunque che siete cattivi sapete dare cose buone ai vostri figli, quanto più il Padre vostro che è nei cieli darà cose buone a quelli che gliele domandano!</span> <span class="verse"><a name="12">12</a>Tutto quanto volete che gli uomini facciano a voi, anche voi fatelo a loro: questa infatti è la Legge ed i Profeti.</span> <span class="verse"><a name="13">13</a>Entrate per la porta stretta, perché larga è la porta e spaziosa la via che conduce alla perdizione, e molti sono quelli che entrano per essa;</span> <span class="verse"><a name="14">14</a>quanto stretta invece è la porta e angusta la via che conduce alla vita, e quanto pochi sono quelli che la trovano!</span> <span class="verse"><a name="15">15</a>Guardatevi dai falsi profeti che vengono a voi in veste di pecore, ma dentro son lupi rapaci.</span> <span class="verse"><a name="16">16</a>Dai loro frutti li riconoscerete. Si raccoglie forse uva dalle spine, o fichi dai rovi?</span> <span class="verse"><a name="17">17</a>Così ogni albero buono produce frutti buoni e ogni albero cattivo produce frutti cattivi;</span> <span class="verse"><a name="18">18</a>un albero buono non può produrre frutti cattivi, né un albero cattivo produrre frutti buoni.</span> <span class="verse"><a name="19">19</a>Ogni albero che non produce frutti buoni viene tagliato e gettato nel fuoco.</span> <span class="verse"><a name="20">20</a>Dai loro frutti dunque li potrete riconoscere.</span> <span class="verse"><a name="21">21</a>Non chiunque mi dice: Signore, Signore, entrerà nel regno dei cieli, ma colui che fa la volontà del Padre mio che è nei cieli.</span> <span class="verse"><a name="22">22</a>Molti mi diranno in quel giorno: Signore, Signore, non abbiamo noi profetato nel tuo nome e cacciato demòni nel tuo nome e compiuto molti miracoli nel tuo nome?</span> <span class="verse"><a name="23">23</a>Io però dichiarerò loro: Non vi ho mai conosciuti; allontanatevi da me, voi operatori di iniquità.</span> <span class="verse"><a name="24">24</a>Perciò chiunque ascolta queste mie parole e le mette in pratica, è simile a un uomo saggio che ha costruito la sua casa sulla roccia.</span> <span class="verse"><a name="25">25</a>Cadde la pioggia, strariparono i fiumi, soffiarono i venti e si abbatterono su quella casa, ed essa non cadde, perché era fondata sopra la roccia.</span> <span class="verse"><a name="26">26</a>Chiunque ascolta queste mie parole e non le mette in pratica, è simile a un uomo stolto che ha costruito la sua casa sulla sabbia.</span> <span class="verse"><a name="27">27</a>Cadde la pioggia, strariparono i fiumi, soffiarono i venti e si abbatterono su quella casa, ed essa cadde, e la sua rovina fu grande".</span> <span class="verse"><a name="28">28</a>Quando Gesù ebbe finito questi discorsi, le folle restarono stupite del suo insegnamento:</span> <span class="verse"><a name="29">29</a>egli infatti insegnava loro come uno che ha autorità e non come i loro scribi.</span> </p></div</div></div></body></html>