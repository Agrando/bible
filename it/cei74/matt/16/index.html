<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 16</strong></div><p><span class="verse"><a name="1">1</a>I farisei e i sadducei si avvicinarono per metterlo alla prova e gli chiesero che mostrasse loro un segno dal cielo.</span> <span class="verse"><a name="2">2</a>Ma egli rispose: "Quando si fa sera, voi dite: Bel tempo, perché il cielo rosseggia;</span> <span class="verse"><a name="3">3</a>e al mattino: Oggi burrasca, perché il cielo è rosso cupo. Sapete dunque interpretare l`aspetto del cielo e non sapete distinguere i segni dei tempi?</span> <span class="verse"><a name="4">4</a>Una generazione perversa e adultera cerca un segno, ma nessun segno le sarà dato se non il segno di Giona". E lasciatili, se ne andò.</span> <span class="verse"><a name="5">5</a>Nel passare però all`altra riva, i discepoli avevano dimenticato di prendere il pane.</span> <span class="verse"><a name="6">6</a>Gesù disse loro: "Fate bene attenzione e guardatevi dal lievito dei farisei e dei sadducei".</span> <span class="verse"><a name="7">7</a>Ma essi parlavano tra loro e dicevano: "Non abbiamo preso il pane!".</span> <span class="verse"><a name="8">8</a>Accortosene, Gesù chiese: "Perché, uomini di poca fede, andate dicendo che non avete il pane?</span> <span class="verse"><a name="9">9</a>Non capite ancora e non ricordate i cinque pani per i cinquemila e quante ceste avete portato via?</span> <span class="verse"><a name="10">10</a>E neppure i sette pani per i quattromila e quante sporte avete raccolto?</span> <span class="verse"><a name="11">11</a>Come mai non capite ancora che non alludevo al pane quando vi ho detto: Guardatevi dal lievito dei farisei e dei sadducei?</span> <span class="verse"><a name="12">12</a>Allora essi compresero che egli non aveva detto che si guardassero dal lievito del pane, ma dalla dottrina dei farisei e dei sadducei.</span> <span class="verse"><a name="13">13</a>Essendo giunto Gesù nella regione di Cesarèa di Filippo, chiese ai suoi discepoli: "La gente chi dice che sia il Figlio dell`uomo?".</span> <span class="verse"><a name="14">14</a>Risposero: "Alcuni Giovanni il Battista, altri Elia, altri Geremia o qualcuno dei profeti".</span> <span class="verse"><a name="15">15</a>Disse loro: "Voi chi dite che io sia?".</span> <span class="verse"><a name="16">16</a>Rispose Simon Pietro: "Tu sei il Cristo, il Figlio del Dio vivente".</span> <span class="verse"><a name="17">17</a>E Gesù: "Beato te, Simone figlio di Giona, perché né la carne né il sangue te l`hanno rivelato, ma il Padre mio che sta nei cieli.</span> <span class="verse"><a name="18">18</a>E io ti dico: Tu sei Pietro e su questa pietra edificherò la mia chiesa e le porte degli inferi non prevarranno contro di essa.</span> <span class="verse"><a name="19">19</a>A te darò le chiavi del regno dei cieli, e tutto ciò che legherai sulla terra sarà legato nei cieli, e tutto ciò che scioglierai sulla terra sarà sciolto nei cieli".</span> <span class="verse"><a name="20">20</a>Allora ordinò ai discepoli di non dire ad alcuno che egli era il Cristo.</span> <span class="verse"><a name="21">21</a>Da allora Gesù cominciò a dire apertamente ai suoi discepoli che doveva andare a Gerusalemme e soffrire molto da parte degli anziani, dei sommi sacerdoti e degli scribi, e venire ucciso e risuscitare il terzo giorno.</span> <span class="verse"><a name="22">22</a>Ma Pietro lo trasse in disparte e cominciò a protestare dicendo: "Dio te ne scampi, Signore; questo non ti accadrà mai".</span> <span class="verse"><a name="23">23</a>Ma egli, voltandosi, disse a Pietro: "Lungi da me, satana! Tu mi sei di scandalo, perché non pensi secondo Dio, ma secondo gli uomini!".</span> <span class="verse"><a name="24">24</a>Allora Gesù disse ai suoi discepoli: òSe qualcuno vuol venire dietro a me rinneghi se stesso, prenda la sua croce e mi segua.</span> <span class="verse"><a name="25">25</a>Perché chi vorrà salvare la propria vita, la perderà; ma chi perderà la propria vita per causa mia, la troverà.</span> <span class="verse"><a name="26">26</a>Qual vantaggio infatti avrà l'uomo se guadagnerà il mondo intero, e poi perderà la propria anima? O che cosa l'uomo potrà dare in cambio della propria anima?</span> <span class="verse"><a name="27">27</a>Poiché il Figlio dell'uomo verrà nella gloria del Padre suo, con i suoi angeli, e renderà a ciascuno secondo le sue azioni.</span> <span class="verse"><a name="28">28</a>In verità vi dico: vi sono alcuni tra i presenti che non morranno finché non vedranno il Figlio dell'uomo venire nel suo regnoò.</span> </p></div</div></div></body></html>