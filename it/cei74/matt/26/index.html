<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 26</strong></div><p><span class="verse"><a name="1">1</a>Terminati tutti questi discorsi, Gesù disse ai suoi discepoli:</span> <span class="verse"><a name="2">2</a>"Voi sapete che fra due giorni è Pasqua e che il Figlio dell`uomo sarà consegnato per essere crocifisso".</span> <span class="verse"><a name="3">3</a>Allora i sommi sacerdoti e gli anziani del popolo si riunirono nel palazzo del sommo sacerdote, che si chiamava Caifa,</span> <span class="verse"><a name="4">4</a>e tennero consiglio per arrestare con un inganno Gesù e farlo morire.</span> <span class="verse"><a name="5">5</a>Ma dicevano: "Non durante la festa, perché non avvengano tumulti fra il popolo".</span> <span class="verse"><a name="6">6</a>Mentre Gesù si trovava a Betània, in casa di Simone il lebbroso,</span> <span class="verse"><a name="7">7</a>gli si avvicinò una donna con un vaso di alabastro di olio profumato molto prezioso, e glielo versò sul capo mentre stava a mensa.</span> <span class="verse"><a name="8">8</a>I discepoli vedendo ciò si sdegnarono e dissero: "Perché questo spreco?</span> <span class="verse"><a name="9">9</a>Lo si poteva vendere a caro prezzo per darlo ai poveri!".</span> <span class="verse"><a name="10">10</a>Ma Gesù, accortosene, disse loro: "Perché infastidite questa donna? Essa ha compiuto un`azione buona verso di me.</span> <span class="verse"><a name="11">11</a>I poveri infatti li avete sempre con voi, me, invece, non sempre mi avete.</span> <span class="verse"><a name="12">12</a>Versando questo olio sul mio corpo, lo ha fatto in vista della mia sepoltura.</span> <span class="verse"><a name="13">13</a>In verità vi dico: dovunque sarà predicato questo vangelo, nel mondo intero, sarà detto anche ciò che essa ha fatto, in ricordo di lei".</span> <span class="verse"><a name="14">14</a>Allora uno dei Dodici, chiamato Giuda Iscariota, andò dai sommi sacerdoti</span> <span class="verse"><a name="15">15</a>e disse: "Quanto mi volete dare perché io ve lo consegni?". E quelli gli fissarono trenta monete d`argento.</span> <span class="verse"><a name="16">16</a>Da quel momento cercava l`occasione propizia per consegnarlo.</span> <span class="verse"><a name="17">17</a>Il primo giorno degli Azzimi, i discepoli si avvicinarono a Gesù e gli dissero: "Dove vuoi che ti prepariamo, per mangiare la Pasqua?".</span> <span class="verse"><a name="18">18</a>Ed egli rispose: "Andate in città, da un tale, e ditegli: Il Maestro ti manda a dire: Il mio tempo è vicino; farò la Pasqua da te con i miei discepoli".</span> <span class="verse"><a name="19">19</a>I discepoli fecero come aveva loro ordinato Gesù, e prepararono la Pasqua.</span> <span class="verse"><a name="20">20</a>Venuta la sera, si mise a mensa con i Dodici.</span> <span class="verse"><a name="21">21</a>Mentre mangiavano disse: "In verità io vi dico, uno di voi mi tradirà".</span> <span class="verse"><a name="22">22</a>Ed essi, addolorati profondamente, incominciarono ciascuno a domandargli:Sono forse io, Signore?</span> <span class="verse"><a name="23">23</a>Ed egli rispose: "Colui che ha intinto con me la mano nel piatto, quello mi tradirà.</span> <span class="verse"><a name="24">24</a>Il Figlio dell`uomo se ne va, come è scritto di lui, ma guai a colui dal quale il Figlio dell`uomo viene tradito; sarebbe meglio per quell`uomo se non fosse mai nato!".</span> <span class="verse"><a name="25">25</a>Giuda, il traditore, disse: "Rabbì, sono forse io?". Gli rispose: "Tu l`hai detto".</span> <span class="verse"><a name="26">26</a>Ora, mentre essi mangiavano, Gesù prese il pane e, pronunziata la benedizione, lo spezzò e lo diede ai discepoli dicendo: "Prendete e mangiate; questo è il mio corpo".</span> <span class="verse"><a name="27">27</a>Poi prese il calice e, dopo aver reso grazie, lo diede loro, dicendo: "Bevetene tutti,</span> <span class="verse"><a name="28">28</a>perché questo è il mio sangue dell`alleanza, versato per molti, in remissione dei peccati.</span> <span class="verse"><a name="29">29</a>Io vi dico che da ora non berrò più di questo frutto della vite fino al giorno in cui lo berrò nuovo con voi nel regno del Padre mio".</span> <span class="verse"><a name="30">30</a>E dopo aver cantato l`inno, uscirono verso il monte degli Ulivi.</span> <span class="verse"><a name="31">31</a>Allora Gesù disse loro: "Voi tutti vi scandalizzerete per causa mia in questa notte. Sta scritto infatti: Percuoterò il pastore e saranno disperse le pecore del gregge,</span> <span class="verse"><a name="32">32</a>ma dopo la mia risurrezione, vi precederò in Galilea".</span> <span class="verse"><a name="33">33</a>E Pietro gli disse: "Anche se tutti si scandalizzassero di te, io non mi scandalizzerò mai".</span> <span class="verse"><a name="34">34</a>Gli disse Gesù: "In verità ti dico: questa notte stessa, prima che il gallo canti, mi rinnegherai tre volte".</span> <span class="verse"><a name="35">35</a>E Pietro gli rispose: "Anche se dovessi morire con te, non ti rinnegherò". Lo stesso dissero tutti gli altri discepoli.</span> <span class="verse"><a name="36">36</a>Allora Gesù andò con loro in un podere, chiamato Getsèmani, e disse ai discepoli: "Sedetevi qui, mentre io vado là a pregare".</span> <span class="verse"><a name="37">37</a>E presi con sé Pietro e i due figli di Zebedèo, cominciò a provare tristezza e angoscia.</span> <span class="verse"><a name="38">38</a>Disse loro: "La mia anima è triste fino alla morte; restate qui e vegliate con me".</span> <span class="verse"><a name="39">39</a>E avanzatosi un poco, si prostrò con la faccia a terra e pregava dicendo: "Padre mio, se è possibile, passi da me questo calice! Però non come voglio io, ma come vuoi tu!".</span> <span class="verse"><a name="40">40</a>Poi tornò dai discepoli e li trovò che dormivano. E disse a Pietro: "Così non siete stati capaci di vegliare un`ora sola con me?</span> <span class="verse"><a name="41">41</a>Vegliate e pregate, per non cadere in tentazione. Lo spirito è pronto, ma la carne è debole".</span> <span class="verse"><a name="42">42</a>E di nuovo, allontanatosi, pregava dicendo: "Padre mio, se questo calice non può passare da me senza che io lo beva, sia fatta la tua volontà".</span> <span class="verse"><a name="43">43</a>E tornato di nuovo trovò i suoi che dormivano, perché gli occhi loro si erano appesantiti.</span> <span class="verse"><a name="44">44</a>E lasciatili, si allontanò di nuovo e pregò per la terza volta, ripetendo le stesse parole.</span> <span class="verse"><a name="45">45</a>Poi si avvicinò ai discepoli e disse loro: "Dormite ormai e riposate! Ecco, è giunta l`ora nella quale il Figlio dell`uomo sarà consegnato in mano ai peccatori.</span> <span class="verse"><a name="46">46</a>Alzatevi, andiamo; ecco, colui che mi tradisce si avvicina".</span> <span class="verse"><a name="47">47</a>Mentre parlava ancora, ecco arrivare Giuda, uno dei Dodici, e con lui una gran folla con spade e bastoni, mandata dai sommi sacerdoti e dagli anziani del popolo.</span> <span class="verse"><a name="48">48</a>Il traditore aveva dato loro questo segnale dicendo: "Quello che bacerò, è lui; arrestatelo!".</span> <span class="verse"><a name="49">49</a>E subito si avvicinò a Gesù e disse: "Salve, Rabbì!". E lo baciò.</span> <span class="verse"><a name="50">50</a>E Gesù gli disse: "Amico, per questo sei qui!". Allora si fecero avanti e misero le mani addosso a Gesù e lo arrestarono.</span> <span class="verse"><a name="51">51</a>Ed ecco, uno di quelli che erano con Gesù, messa mano alla spada, la estrasse e colpì il servo del sommo sacerdote staccandogli un orecchio.</span> <span class="verse"><a name="52">52</a>Allora Gesù gli disse: "Rimetti la spada nel fodero, perché tutti quelli che mettono mano alla spada periranno di spada.</span> <span class="verse"><a name="53">53</a>Pensi forse che io non possa pregare il Padre mio, che mi darebbe subito più di dodici legioni di angeli?</span> <span class="verse"><a name="54">54</a>Ma come allora si adempirebbero le Scritture, secondo le quali così deve avvenire?".</span> <span class="verse"><a name="55">55</a>In quello stesso momento Gesù disse alla folla: "Siete usciti come contro un brigante, con spade e bastoni, per catturarmi. Ogni giorno stavo seduto nel tempio ad insegnare, e non mi avete arrestato.</span> <span class="verse"><a name="56">56</a>Ma tutto questo è avvenuto perché si adempissero le Scritture dei profeti". Allora tutti i discepoli, abbandonatolo, fuggirono.</span> <span class="verse"><a name="57">57</a>Or quelli che avevano arrestato Gesù, lo condussero dal sommo sacerdote Caifa, presso il quale già si erano riuniti gli scribi e gli anziani.</span> <span class="verse"><a name="58">58</a>Pietro intanto lo aveva seguito da lontano fino al palazzo del sommo sacerdote; ed entrato anche lui, si pose a sedere tra i servi, per vedere la conclusione.</span> <span class="verse"><a name="59">59</a>I sommi sacerdoti e tutto il sinedrio cercavano qualche falsa testimonianza contro Gesù, per condannarlo a morte;</span> <span class="verse"><a name="60">60</a>ma non riuscirono a trovarne alcuna, pur essendosi fatti avanti molti falsi testimoni.</span> <span class="verse"><a name="61">61</a>Finalmente se ne presentarono due, che affermarono: "Costui ha dichiarato: Posso distruggere il tempio di Dio e ricostruirlo in tre giorni".</span> <span class="verse"><a name="62">62</a>Alzatosi il sommo sacerdote gli disse: "Non rispondi nulla? Che cosa testimoniano costoro contro di te?".</span> <span class="verse"><a name="63">63</a>Ma Gesù taceva. Allora il sommo sacerdote gli disse: "Ti scongiuro, per il Dio vivente, perché ci dica se tu sei il Cristo, il Figlio di Dio".</span> <span class="verse"><a name="64">64</a>"Tu l`hai detto, gli rispose Gesù, anzi io vi dico: d`ora innanzi vedrete il Figlio dell`uomo seduto alla destra di Dio, e venire sulle nubi del cielo ".</span> <span class="verse"><a name="65">65</a>Allora il sommo sacerdote si stracciò le vesti dicendo: "Ha bestemmiato! Perché abbiamo ancora bisogno di testimoni? Ecco, ora avete udito la bestemmia;</span> <span class="verse"><a name="66">66</a>che ve ne pare?". E quelli risposero: "E` reo di morte!".</span> <span class="verse"><a name="67">67</a>Allora gli sputarono in faccia e lo schiaffeggiarono; altri lo bastonavano,</span> <span class="verse"><a name="68">68</a>dicendo: "Indovina, Cristo! Chi è che ti ha percosso?".</span> <span class="verse"><a name="69">69</a>Pietro intanto se ne stava seduto fuori, nel cortile. Una serva gli si avvicinò e disse: "Anche tu eri con Gesù, il Galileo!".</span> <span class="verse"><a name="70">70</a>Ed egli negò davanti a tutti: "Non capisco che cosa tu voglia dire".</span> <span class="verse"><a name="71">71</a>Mentre usciva verso l'atrio, lo vide un'altra serva e disse ai presenti: òCostui era con Gesù, il Nazarenoò.</span> <span class="verse"><a name="72">72</a>Ma egli negò di nuovo giurando: òNon conosco quell'uomoò.</span> <span class="verse"><a name="73">73</a>Dopo un poco, i presenti gli si accostarono e dissero a Pietro: òCerto anche tu sei di quelli; la tua parlata ti tradisce!ò.</span> <span class="verse"><a name="74">74</a>Allora egli cominciò a imprecare e a giurare: òNon conosco quell'uomo!ò. E subito un gallo cantò.</span> <span class="verse"><a name="75">75</a>E Pietro si ricordò delle parole dette da Gesù: òPrima che il gallo canti, mi rinnegherai tre volteò. E uscito all'aperto, pianse amaramente.</span> </p></div</div></div></body></html>