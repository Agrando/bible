<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 24</strong></div><p><span class="verse"><a name="1">1</a>Mentre Gesù, uscito dal tempio, se ne andava, gli si avvicinarono i suoi discepoli per fargli osservare le costruzioni del tempio.</span> <span class="verse"><a name="2">2</a>Gesù disse loro: "Vedete tutte queste cose? In verità vi dico, non resterà qui pietra su pietra che non venga diroccata".</span> <span class="verse"><a name="3">3</a>Sedutosi poi sul monte degli Ulivi, i suoi discepoli gli si avvicinarono e, in disparte, gli dissero: "Dicci quando accadranno queste cose, e quale sarà il segno della tua venuta e della fine del mondo".</span> <span class="verse"><a name="4">4</a>Gesù rispose: "Guardate che nessuno vi inganni;</span> <span class="verse"><a name="5">5</a>molti verranno nel mio nome, dicendo: Io sono il Cristo, e trarranno molti in inganno.</span> <span class="verse"><a name="6">6</a>Sentirete poi parlare di guerre e di rumori di guerre. Guardate di non allarmarvi; è necessario che tutto questo avvenga, ma non è ancora la fine.</span> <span class="verse"><a name="7">7</a>Si solleverà popolo contro popolo e regno contro regno; vi saranno carestie e terremoti in vari luoghi;</span> <span class="verse"><a name="8">8</a>ma tutto questo è solo l`inizio dei dolori.</span> <span class="verse"><a name="9">9</a>Allora vi consegneranno ai supplizi e vi uccideranno, e sarete odiati da tutti i popoli a causa del mio nome.</span> <span class="verse"><a name="10">10</a>Molti ne resteranno scandalizzati, ed essi si tradiranno e odieranno a vicenda.</span> <span class="verse"><a name="11">11</a>Sorgeranno molti falsi profeti e inganneranno molti;</span> <span class="verse"><a name="12">12</a>per il dilagare dell`iniquità, l`amore di molti si raffredderà.</span> <span class="verse"><a name="13">13</a>Ma chi persevererà sino alla fine, sarà salvato.</span> <span class="verse"><a name="14">14</a>Frattanto questo vangelo del regno sarà annunziato in tutto il mondo, perché ne sia resa testimonianza a tutte le genti; e allora verrà la fine.</span> <span class="verse"><a name="15">15</a>Quando dunque vedrete l`abominio della desolazione, di cui parlò il profeta Daniele, stare nel luogo santo - chi legge comprenda -,</span> <span class="verse"><a name="16">16</a>allora quelli che sono in Giudea fuggano ai monti,</span> <span class="verse"><a name="17">17</a>chi si trova sulla terrazza non scenda a prendere la roba di casa,</span> <span class="verse"><a name="18">18</a>e chi si trova nel campo non torni indietro a prendersi il mantello.</span> <span class="verse"><a name="19">19</a>Guai alle donne incinte e a quelle che allatteranno in quei giorni.</span> <span class="verse"><a name="20">20</a>Pregate perché la vostra fuga non accada d`inverno o di sabato.</span> <span class="verse"><a name="21">21</a>Poiché vi sarà allora una tribolazione grande, quale mai avvenne dall`inizio del mondo fino a ora, né mai più ci sarà.</span> <span class="verse"><a name="22">22</a>E se quei giorni non fossero abbreviati, nessun vivente si salverebbe; ma a causa degli eletti quei giorni saranno abbreviati.</span> <span class="verse"><a name="23">23</a>Allora se qualcuno vi dirà: Ecco, il Cristo è qui, o: E` là, non ci credete.</span> <span class="verse"><a name="24">24</a>Sorgeranno infatti falsi cristi e falsi profeti e faranno grandi portenti e miracoli, così da indurre in errore, se possibile, anche gli eletti.</span> <span class="verse"><a name="25">25</a>Ecco, io ve l`ho predetto.</span> <span class="verse"><a name="26">26</a>Se dunque vi diranno: Ecco, è nel deserto, non ci andate; o: E` in casa, non ci credete.</span> <span class="verse"><a name="27">27</a>Come la folgore viene da oriente e brilla fino a occidente, così sarà la venuta del Figlio dell`uomo.</span> <span class="verse"><a name="28">28</a>Dovunque sarà il cadavere, ivi si raduneranno gli avvoltoi.</span> <span class="verse"><a name="29">29</a>Subito dopo la tribolazione di quei giorni, il sole si oscurerà, la luna non darà più la sua luce, gli astri cadranno dal cielo e le potenze dei cieli saranno sconvolte.</span> <span class="verse"><a name="30">30</a>Allora comparirà nel cielo il segno del Figlio dell`uomo e allora si batteranno il petto tutte le tribù della terra, e vedranno il Figlio dell`uomo venire sopra le nubi del cielo con grande potenza e gloria.</span> <span class="verse"><a name="31">31</a>Egli manderà i suoi angeli con una grande tromba e raduneranno tutti i suoi eletti dai quattro venti, da un estremo all`altro dei cieli.</span> <span class="verse"><a name="32">32</a>Dal fico poi imparate la parabola: quando ormai il suo ramo diventa tenero e spuntano le foglie, sapete che l`estate è vicina.</span> <span class="verse"><a name="33">33</a>Così anche voi, quando vedrete tutte queste cose, sappiate che Egli è proprio alle porte.</span> <span class="verse"><a name="34">34</a>In verità vi dico: non passerà questa generazione prima che tutto questo accada.</span> <span class="verse"><a name="35">35</a>Il cielo e la terra passeranno, ma le mie parole non passeranno.</span> <span class="verse"><a name="36">36</a>Quanto a quel giorno e a quell`ora, però, nessuno lo sa, neanche gli angeli del cielo e neppure il Figlio, ma solo il Padre.</span> <span class="verse"><a name="37">37</a>Come fu ai giorni di Noè, così sarà la venuta del Figlio dell`uomo.</span> <span class="verse"><a name="38">38</a>Infatti, come nei giorni che precedettero il diluvio mangiavano e bevevano, prendevano moglie e marito, fino a quando Noè entrò nell`arca,</span> <span class="verse"><a name="39">39</a>e non si accorsero di nulla finché venne il diluvio e inghiottì tutti, così sarà anche alla venuta del Figlio dell`uomo.</span> <span class="verse"><a name="40">40</a>Allora due uomini saranno nel campo: uno sarà preso e l`altro lasciato.</span> <span class="verse"><a name="41">41</a>Due donne macineranno alla mola: una sarà presa e l`altra lasciata.</span> <span class="verse"><a name="42">42</a>Vegliate dunque, perché non sapete in quale giorno il Signore vostro verrà.</span> <span class="verse"><a name="43">43</a>Questo considerate: se il padrone di casa sapesse in quale ora della notte viene il ladro, veglierebbe e non si lascerebbe scassinare la casa.</span> <span class="verse"><a name="44">44</a>Perciò anche voi state pronti, perché nell`ora che non immaginate, il Figlio dell`uomo verrà.</span> <span class="verse"><a name="45">45</a>Qual è dunque il servo fidato e prudente che il padrone ha preposto ai suoi domestici con l`incarico di dar loro il cibo al tempo dovuto?</span> <span class="verse"><a name="46">46</a>Beato quel servo che il padrone al suo ritorno troverà ad agire così!</span> <span class="verse"><a name="47">47</a>In verità vi dico: gli affiderà l`amministrazione di tutti i suoi beni.</span> <span class="verse"><a name="48">48</a>Ma se questo servo malvagio dicesse in cuor suo: Il mio padrone tarda a venire,</span> <span class="verse"><a name="49">49</a>e cominciasse a percuotere i suoi compagni e a bere e a mangiare con gli ubriaconi,</span> <span class="verse"><a name="50">50</a>arriverà il padrone quando il servo non se l`aspetta e nell`ora che non sa,</span> <span class="verse"><a name="51">51</a>lo punirà con rigore e gli infliggerà la sorte che gli ipocriti si meritano: e là sarà pianto e stridore di denti.</span> </p></div</div></div></body></html>