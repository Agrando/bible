<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 15</strong></div><p><span class="verse"><a name="1">1</a>In quel tempo vennero a Gesù da Gerusalemme alcuni farisei e alcuni scribi e gli dissero:</span> <span class="verse"><a name="2">2</a>"Perché i tuoi discepoli trasgrediscono la tradizione degli antichi? Poiché non si lavano le mani quando prendono cibo!".</span> <span class="verse"><a name="3">3</a>Ed egli rispose loro: "Perché voi trasgredite il comandamento di Dio in nome della vostra tradizione?</span> <span class="verse"><a name="4">4</a>Dio ha detto: Onora il padre e la madree inoltre: Chi maledice il padre e la madre sia messo a morte.</span> <span class="verse"><a name="5">5</a>Invece voi asserite: Chiunque dice al padre o alla madre: Ciò con cui ti dovrei aiutare è offerto a Dio,</span> <span class="verse"><a name="6">6</a>non è più tenuto a onorare suo padre o sua madre. Così avete annullato la parola di Dio in nome della vostra tradizione.</span> <span class="verse"><a name="7">7</a>Ipocriti! Bene ha profetato di voi Isaia, dicendo:</span> <span class="verse"><a name="8">8</a>Questo popolo mi onora con le labbra ma il suo cuore è lontano da me.</span> <span class="verse"><a name="9">9</a>Invano essi mi rendono culto, insegnando dottrine che sono precetti di uomini".</span> <span class="verse"><a name="10">10</a>Po, riunita la folla, disse: "Ascoltate e intendete!</span> <span class="verse"><a name="11">11</a>Non quello che entra nella bocca rende impuro l`uomo, ma quello che esce dalla bocca rende impuro l`uomo!".</span> <span class="verse"><a name="12">12</a>Allora i discepoli gli si accostarono per dirgli: "Sai che i farisei si sono scandalizzati nel sentire queste parole?".</span> <span class="verse"><a name="13">13</a>Ed egli rispose: "Ogni pianta che non è stata piantata dal mio Padre celeste sarà sradicata.</span> <span class="verse"><a name="14">14</a>Lasciateli! Sono ciechi e guide di ciechi. E quando un cieco guida un altro cieco, tutti e due cadranno in un fosso!</span> <span class="verse"><a name="15">15</a>Pietro allora gli disse: "Spiegaci questa parabola".</span> <span class="verse"><a name="16">16</a>Ed egli rispose: "Anche voi siete ancora senza intelletto?</span> <span class="verse"><a name="17">17</a>Non capite che tutto ciò che entra nella bocca, passa nel ventre e va a finire nella fogna?</span> <span class="verse"><a name="18">18</a>Invece ciò che esce dalla bocca proviene dal cuore. Questo rende immondo l`uomo.</span> <span class="verse"><a name="19">19</a>Dal cuore, infatti, provengono i propositi malvagi, gli omicidi, gli adultèri, le prostituzioni, i furti, le false testimonianze, le bestemmie.</span> <span class="verse"><a name="20">20</a>Queste sono le cose che rendono immondo l`uomo, ma il mangiare senza lavarsi le mani non rende immondo l`uomo".</span> <span class="verse"><a name="21">21</a>Partito di là, Gesù si diresse verso le parti di Tiro e Sidone.</span> <span class="verse"><a name="22">22</a>Ed ecco una donna Cananèa, che veniva da quelle regioni, si mise a gridare: "Pietà di me, Signore, figlio di Davide. Mia figlia è crudelmente tormentata da un demonio".</span> <span class="verse"><a name="23">23</a>Ma egli non le rivolse neppure una parola. Allora i discepoli gli si accostarono implorando: "Esaudiscila, vedi come ci grida dietro".</span> <span class="verse"><a name="24">24</a>Ma egli rispose: "Non sono stato inviato che alle pecore perdute della casa di Israele".</span> <span class="verse"><a name="25">25</a>Ma quella avvivinò e si prostrò dinanzi a lui dicendo: "Signore, aiutami!".</span> <span class="verse"><a name="26">26</a>Ed egli rispose: "Non è bene prendere il pane dei figli per gettarlo ai cagnolini".</span> <span class="verse"><a name="27">27</a>"E` vero, Signore, disse la donna, ma anche i cagnolini si cibano delle briciole che cadono dalla tavola dei loro padroni".</span> <span class="verse"><a name="28">28</a>Allora Gesù le replicò: "Donna, davvero grande è la tua fede! Ti sia fatto come desideri". E da quell`istante sua figlia fu guarita.</span> <span class="verse"><a name="29">29</a>Allontanatosi di là, Gesù giunse presso il mare di Galilea e, salito sul monte, si fermò là.</span> <span class="verse"><a name="30">30</a>Attorno a lui si radunò molta folla recando con sé zoppi, storpi, ciechi, sordi e molti altri malati; li deposero ai suoi piedi, ed egli li guarì.</span> <span class="verse"><a name="31">31</a>E la folla era piena di stupore nel vedere i muti che parlavano, gli storpi raddrizzati, gli zoppi che camminavano e i ciechi che vedevano. E glorificava il Dio di Israele.</span> <span class="verse"><a name="32">32</a>Allora Gesù chiamò a sé i discepoli e disse: òSento compassione di questa folla: ormai da tre giorni mi vengono dietro e non hanno da mangiare. Non voglio rimandarli digiuni, perché non svengano lungo la stradaò.</span> <span class="verse"><a name="33">33</a>E i discepoli gli dissero: òDove potremo noi trovare in un deserto tanti pani da sfamare una folla così grande?ò.</span> <span class="verse"><a name="34">34</a>Ma Gesù domandò: òQuanti pani avete?ò. Risposero: òSette, e pochi pescioliniò.</span> <span class="verse"><a name="35">35</a>Dopo aver ordinato alla folla di sedersi per terra,</span> <span class="verse"><a name="36">36</a>Gesù prese i sette pani e i pesci, rese grazie, li spezzò, li dava ai discepoli, e i discepoli li distribuivano alla folla.</span> <span class="verse"><a name="37">37</a>Tutti mangiarono e furono saziati. Dei pezzi avanzati portarono via sette sporte piene.</span> <span class="verse"><a name="38">38</a>Quelli che avevano mangiato erano quattromila uomini, senza contare le donne e i bambini.</span> <span class="verse"><a name="39">39</a>Congedata la folla, Gesù salì sulla barca e andò nella regione di Magadàn.</span> </p></div</div></div></body></html>