<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 11</strong></div><p><span class="verse"><a name="1">1</a>Quando Gesù ebbe terminato di dare queste istruzioni ai suoi dodici discepoli, partì di là per insegnare e predicare nelle loro città.</span> <span class="verse"><a name="2">2</a>Giovanni intanto, che era in carcere, avendo sentito parlare delle opere del Cristo, mandò a dirgli per mezzo dei suoi discepoli:</span> <span class="verse"><a name="3">3</a>"Sei tu colui che deve venire o dobbiamo attenderne un altro?".</span> <span class="verse"><a name="4">4</a>Gesù rispose: "Andate e riferite a Giovanni ciò che voi udite e vedete:</span> <span class="verse"><a name="5">5</a>I ciechi ricuperano la vista, gli storpi camminano, i lebbrosi sono guariti, i sordi riacquistano l`udito, i morti risuscitano, ai poveri è predicata la buona novella,</span> <span class="verse"><a name="6">6</a>e beato colui che non si scandalizza di me".</span> <span class="verse"><a name="7">7</a>Mentre questi se ne andavano, Gesù si mise a parlare di Giovanni alle folle: "Che cosa siete andati a vedere nel deserto? Una canna sbattuta dal vento?</span> <span class="verse"><a name="8">8</a>Che cosa dunque siete andati a vedere? Un uomo avvolto in morbide vesti? Coloro che portano morbide vesti stanno nei palazzi dei re!</span> <span class="verse"><a name="9">9</a>E allora, che cosa siete andati a vedere? Un profeta? Sì, vi dico, anche più di un profeta.</span> <span class="verse"><a name="10">10</a>Egli è colui, del quale sta scritto: Ecco, io mando davanti a te il mio messaggero che preparerà la tua via davanti a te.</span> <span class="verse"><a name="11">11</a>In verità vi dico: tra i nati di donna non è sorto uno più grande di Giovanni il Battista; tuttavia il più piccolo nel regno dei cieli è più grande di lui.</span> <span class="verse"><a name="12">12</a>Dai giorni di Giovanni il Battista fino ad ora, il regno dei cieli soffre violenza e i violenti se ne impadroniscono.</span> <span class="verse"><a name="13">13</a>La Legge e tutti i Profeti infatti hanno profetato fino a Giovanni.</span> <span class="verse"><a name="14">14</a>E se lo volete accettare, egli è quell`Elia che deve venire.</span> <span class="verse"><a name="15">15</a>Chi ha orecchi intenda.</span> <span class="verse"><a name="16">16</a>Ma a chi paragonerò io questa generazione? Essa è simile a quei fanciulli seduti sulle piazze che si rivolgono agli altri compagni e dicono:</span> <span class="verse"><a name="17">17</a>Vi abbiamo suonato il flauto e non avete ballato, abbiamo cantato un lamento e non avete pianto.</span> <span class="verse"><a name="18">18</a>E` venuto Giovanni, che non mangia e non beve, e hanno detto: Ha un demonio.</span> <span class="verse"><a name="19">19</a>E` venuto il Figlio dell`uomo, che mangia e beve, e dicono: Ecco un mangione e un beone, amico dei pubblicani e dei peccatori. Ma alla sapienza è stata resa giustizia dalle sue opere".</span> <span class="verse"><a name="20">20</a>Allora si mise a rimproverare le città nelle quali aveva compiuto il maggior numero di miracoli, perché non si erano convertite:</span> <span class="verse"><a name="21">21</a>"Guai a te, Corazin! Guai a te, Betsàida. Perché, se a Tiro e a Sidone fossero stati compiuti i miracoli che sono stati fatti in mezzo a voi, già da tempo avrebbero fatto penitenza, ravvolte nel cilicio e nella cenere.</span> <span class="verse"><a name="22">22</a>Ebbene io ve lo dico: Tiro e Sidone nel giorno del giudizio avranno una sorte meno dura della vostra.</span> <span class="verse"><a name="23">23</a>E tu, Cafarnao, sarai forse innalzata fino al cielo? Fino agli inferi precipiterai! Perché, se in Sòdoma fossero avvenuti i miracoli compiuti in te, oggi ancora essa esisterebbe!</span> <span class="verse"><a name="24">24</a>Ebbene io vi dico: Nel giorno del giudizio avrà una sorte meno dura della tua!".</span> <span class="verse"><a name="25">25</a>In quel tempo Gesù disse: "Ti benedico, o Padre, Signore del cielo e della terra, perché hai tenuto nascoste queste cose ai sapienti e agli intelligenti e le hai rivelate ai piccoli.</span> <span class="verse"><a name="26">26</a>Sì, o Padre, perché così è piaciuto a te.</span> <span class="verse"><a name="27">27</a>Tutto mi è stato dato dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio lo voglia rivelare.</span> <span class="verse"><a name="28">28</a>Venite a me, voi tutti, che siete affaticati e oppressi, e io vi ristorerò.</span> <span class="verse"><a name="29">29</a>Prendete il mio giogo sopra di voi e imparate da me, che sono mite e umile di cuore, e troverete ristoro per le vostre anime.</span> <span class="verse"><a name="30">30</a>Il mio giogo infatti è dolce e il mio carico leggero".</span> </p></div</div></div></body></html>