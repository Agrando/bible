<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 20</strong></div><p><span class="verse"><a name="1">1</a>"Il regno dei cieli è simile a un padrone di casa che uscì all`alba per prendere a giornata lavoratori per la sua vigna.</span> <span class="verse"><a name="2">2</a>Accordatosi con loro per un denaro al giorno, li mandò nella sua vigna.</span> <span class="verse"><a name="3">3</a>Uscito poi verso le nove del mattino, ne vide altri che stavano sulla piazza disoccupati</span> <span class="verse"><a name="4">4</a>e disse loro: Andate anche voi nella mia vigna; quello che è giusto ve lo darò. Ed essi andarono.</span> <span class="verse"><a name="5">5</a>Uscì di nuovo verso mezzogiorno e verso le tre e fece altrettanto.</span> <span class="verse"><a name="6">6</a>Uscito ancora verso le cinque, ne vide altri che se ne stavano là e disse loro: Perché ve ne state qui tutto il giorno oziosi?</span> <span class="verse"><a name="7">7</a>Gli risposero: Perché nessuno ci ha presi a giornata. Ed egli disse loro: Andate anche voi nella mia vigna.</span> <span class="verse"><a name="8">8</a>Quando fu sera, il padrone della vigna disse al suo fattore: Chiama gli operai e dá loro la paga, incominciando dagli ultimi fino ai primi.</span> <span class="verse"><a name="9">9</a>Venuti quelli delle cinque del pomeriggio, ricevettero ciascuno un denaro.</span> <span class="verse"><a name="10">10</a>Quando arrivarono i primi, pensavano che avrebbero ricevuto di più. Ma anch`essi ricevettero un denaro per ciascuno.</span> <span class="verse"><a name="11">11</a>Nel ritirarlo però, mormoravano contro il padrone dicendo:</span> <span class="verse"><a name="12">12</a>Questi ultimi hanno lavorato un`ora soltanto e li hai trattati come noi, che abbiamo sopportato il peso della giornata e il caldo.</span> <span class="verse"><a name="13">13</a>Ma il padrone, rispondendo a uno di loro, disse: Amico, io non ti faccio torto. Non hai forse convenuto con me per un denaro?</span> <span class="verse"><a name="14">14</a>Prendi il tuo e vattene; ma io voglio dare anche a quest`ultimo quanto a te.</span> <span class="verse"><a name="15">15</a>Non posso fare delle mie cose quello che voglio? Oppure tu sei invidioso perché io sono buono?</span> <span class="verse"><a name="16">16</a>Così gli ultimi saranno i primi, e i primi ultimi".</span> <span class="verse"><a name="17">17</a>Mentre saliva a Gerusalemme, Gesù prese in disparte i dodici e lungo la via disse loro:</span> <span class="verse"><a name="18">18</a>"Ecco, noi stiamo salendo a Gerusalemme e il Figlio dell`uomo sarà consegnato ai sommi sacerdoti e agli scribi, che lo condanneranno a morte</span> <span class="verse"><a name="19">19</a>e lo consegneranno ai pagani perché sia schernito e flagellato e crocifisso; ma il terzo giorno risusciterà".</span> <span class="verse"><a name="20">20</a>Allora gli si avvicinò la madre dei figli di Zebedèo con i suoi figli, e si prostrò per chiedergli qualcosa.</span> <span class="verse"><a name="21">21</a>Egli le disse: "Che cosa vuoi?". Gli rispose: "Dì che questi miei figli siedano uno alla tua destra e uno alla tua sinistra nel tuo regno".</span> <span class="verse"><a name="22">22</a>Rispose Gesù: "Voi non sapete quello che chiedete. Potete bere il calice che io sto per bere?". Gli dicono: "Lo possiamo".</span> <span class="verse"><a name="23">23</a>Ed egli soggiunse: "Il mio calice lo berrete; però non sta a me concedere che vi sediate alla mia destra o alla mia sinistra, ma è per coloro per i quali è stato preparato dal Padre mio".</span> <span class="verse"><a name="24">24</a>Gli altri dieci, udito questo, si sdegnarono con i due fratelli;</span> <span class="verse"><a name="25">25</a>ma Gesù, chiamatili a sé, disse: "I capi delle nazioni, voi lo sapete, dominano su di esse e i grandi esercitano su di esse il potere.</span> <span class="verse"><a name="26">26</a>Non così dovrà essere tra voi; ma colui che vorrà diventare grande tra voi, si farà vostro servo,</span> <span class="verse"><a name="27">27</a>e colui che vorrà essere il primo tra voi, si farà vostro schiavo;</span> <span class="verse"><a name="28">28</a>appunto come il Figlio dell`uomo, che non è venuto per essere servito, ma per servire e dare la sua vita in riscatto per molti".</span> <span class="verse"><a name="29">29</a>Mentre uscivano da Gerico, una gran folla seguiva Gesù.</span> <span class="verse"><a name="30">30</a>Ed ecco che due ciechi, seduti lungo la strada, sentendo che passava, si misero a gridare: "Signore, abbi pietà di noi, figlio di Davide!".</span> <span class="verse"><a name="31">31</a>La folla li sgridava perché tacessero; ma essi gridavano ancora più forte: "Signore, figlio di Davide, abbi pietà di noi!".</span> <span class="verse"><a name="32">32</a>Gesù, fermatosi, li chiamò e disse: "Che volete che io vi faccia?".</span> <span class="verse"><a name="33">33</a>Gli risposero: "Signore, che i nostri occhi si aprano!".</span> <span class="verse"><a name="34">34</a>Gesù si commosse, toccò loro gli occhi e subito ricuperarono la vista e lo seguirono.</span> </p></div</div></div></body></html>