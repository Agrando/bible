<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/matt">Matthew</a> &gt <strong>Chapter 19</strong></div><p><span class="verse"><a name="1">1</a>Terminati questi discorsi, Gesù partì dalla Galilea e andò nel territorio della Giudea, al di là del Giordano.</span> <span class="verse"><a name="2">2</a>E lo seguì molta folla e colà egli guarì i malati.</span> <span class="verse"><a name="3">3</a>Allora gli si avvicinarono alcuni farisei per metterlo alla prova e gli chiesero: "E` lecito ad un uomo ripudiare la propria moglie per qualsiasi motivo?".</span> <span class="verse"><a name="4">4</a>Ed egli rispose: "Non avete letto che il Creatore da principio li creò maschio e femmina e disse:</span> <span class="verse"><a name="5">5</a>Per questo l`uomo lascerà suo padre e sua madre e si unirà a sua moglie e i due saranno una carne sola?</span> <span class="verse"><a name="6">6</a>Così che non sono più due, ma una carne sola. Quello dunque che Dio ha congiunto, l`uomo non lo separi".</span> <span class="verse"><a name="7">7</a>Gli obiettarono: "Perché allora Mosè ha ordinato di darle l`atto di ripudio e mandarla via?".</span> <span class="verse"><a name="8">8</a>Rispose loro Gesù: "Per la durezza del vostro cuore Mosè vi ha permesso di ripudiare le vostre mogli, ma da principio non fu così.</span> <span class="verse"><a name="9">9</a>Perciò io vi dico: Chiunque ripudia la propria moglie, se non in caso di concubinato, e ne sposa un`altra commette adulterio".</span> <span class="verse"><a name="10">10</a>Gli dissero i discepoli: "Se questa è la condizione dell`uomo rispetto alla donna, non conviene sposarsi".</span> <span class="verse"><a name="11">11</a>Egli rispose loro: "Non tutti possono capirlo, ma solo coloro ai quali è stato concesso.</span> <span class="verse"><a name="12">12</a>Vi sono infatti eunuchi che sono nati così dal ventre della madre; ve ne sono alcuni che sono stati resi eunuchi dagli uomini, e vi sono altri che si sono fatti eunuchi per il regno dei cieli. Chi può capire, capisca".</span> <span class="verse"><a name="13">13</a>Allora gli furono portati dei bambini perché imponesse loro le mani e pregasse; ma i discepoli li sgridavano.</span> <span class="verse"><a name="14">14</a>Gesù però disse loro: "Lasciate che i bambini vengano a me, perché di questi è il regno dei cieli".</span> <span class="verse"><a name="15">15</a>E dopo avere imposto loro le mani, se ne partì.</span> <span class="verse"><a name="16">16</a>Ed ecco un tale gli si avvicinò e gli disse: "Maestro, che cosa devo fare di buono per ottenere la vita eterna?".</span> <span class="verse"><a name="17">17</a>Egli rispose: "Perché mi interroghi su ciò che è buono? Uno solo è buono. Se vuoi entrare nella vita, osserva i comandamenti".</span> <span class="verse"><a name="18">18</a>Ed egli chiese: "Quali?". Gesù rispose "Non uccidere, non commettere adulterio, non rubare, non testimoniare il falso,</span> <span class="verse"><a name="19">19</a>onora il padre e la madre, ama il prossimo tuo come te stesso".</span> <span class="verse"><a name="20">20</a>Il giovane gli disse: "Ho sempre osservato tutte queste cose; che mi manca ancora?".</span> <span class="verse"><a name="21">21</a>Gli disse Gesù: "Se vuoi essere perfetto, và, vendi quello che possiedi, dàllo ai poveri e avrai un tesoro nel cielo; poi vieni e seguimi".</span> <span class="verse"><a name="22">22</a>Udito questo, il giovane se ne andò triste; poiché aveva molte ricchezze.</span> <span class="verse"><a name="23">23</a>Gesù allora disse ai suoi discepoli: "In verità vi dico: difficilmente un ricco entrerà nel regno dei cieli.</span> <span class="verse"><a name="24">24</a>Ve lo ripeto: è più facile che un cammello passi per la cruna di un ago, che un ricco entri nel regno dei cieli".</span> <span class="verse"><a name="25">25</a>A queste parole i discepoli rimasero costernati e chiesero: "Chi si potrà dunque salvare?".</span> <span class="verse"><a name="26">26</a>E Gesù, fissando su di loro lo sguardo, disse: "Questo è impossibile agli uomini, ma a Dio tutto è possibile".</span> <span class="verse"><a name="27">27</a>Allora Pietro prendendo la parola disse: "Ecco, noi abbiamo lasciato tutto e ti abbiamo seguito; che cosa dunque ne otterremo?".</span> <span class="verse"><a name="28">28</a>E Gesù disse loro: "In verità vi dico: voi che mi avete seguito, nella nuova creazione, quando il Figlio dell`uomo sarà seduto sul trono della sua gloria, siederete anche voi su dodici troni a giudicare le dodici tribù di Israele.</span> <span class="verse"><a name="29">29</a>Chiunque avrà lasciato case, o fratelli, o sorelle, o padre, o madre, o figli, o campi per il mio nome, riceverà cento volte tanto e avrà in eredità la vita eterna.</span> <span class="verse"><a name="30">30</a>Molti dei primi saranno ultimi e gli ultimi i primi".</span> </p></div</div></div></body></html>