<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/rom">Romans</a> &gt <strong>Chapter 4</strong></div><p><span class="verse"><a name="1">1</a>Che diremo dunque di Abramo, nostro antenato secondo la carne?</span> <span class="verse"><a name="2">2</a>Se infatti Abramo è stato giustificato per le opere, certo ha di che gloriarsi, ma non davanti a Dio.</span> <span class="verse"><a name="3">3</a>Ora, che cosa dice la Scrittura? Abramo ebbe fede in Dio e ciò gli fu accreditato come giustizia.</span> <span class="verse"><a name="4">4</a>A chi lavora, il salario non viene calcolato come un dono, ma come debito;</span> <span class="verse"><a name="5">5</a>a chi invece non lavora, ma crede in colui che giustifica l`empio, la sua fede gli viene accreditata come giustizia.</span> <span class="verse"><a name="6">6</a>Così anche Davide proclama beato l`uomo a cui Dio accredita la giustizia indipendentemente dalle opere:</span> <span class="verse"><a name="7">7</a>Beati quelli le cui iniquità sono state perdonate e i peccati sono stati ricoperti;</span> <span class="verse"><a name="8">8</a>beato l`uomo al quale il Signore non mette in conto il peccato!</span> <span class="verse"><a name="9">9</a>Orbene, questa beatitudine riguarda chi è circonciso o anche chi non è circonciso? Noi diciamo infatti che la fede fu accreditata ad Abramo come giustizia.</span> <span class="verse"><a name="10">10</a>Come dunque gli fu accreditata? Quando era circonciso o quando non lo era? Non certo dopo la circoncisione, ma prima.</span> <span class="verse"><a name="11">11</a>Infatti egli ricevette il segno della circoncisione quale sigillo della giustizia derivante dalla fede che aveva già ottenuta quando non era ancora circonciso; questo perché fosse padre di tutti i non circoncisi che credono e perché anche a loro venisse accreditata la giustizia</span> <span class="verse"><a name="12">12</a>e fosse padre anche dei circoncisi, di quelli che non solo hanno la circoncisione, ma camminano anche sulle orme della fede del nostro padre Abramo prima della sua circoncisione.</span> <span class="verse"><a name="13">13</a>Non infatti in virtù della legge fu data ad Abramo o alla sua discendenza la promessa di diventare erede del mondo, ma in virtù della giustizia che viene dalla fede;</span> <span class="verse"><a name="14">14</a>poiché se diventassero eredi coloro che provengono dalla legge, sarebbe resa vana la fede e nulla la promessa.</span> <span class="verse"><a name="15">15</a>La legge infatti provoca l`ira; al contrario, dove non c`è legge, non c`è nemmeno trasgressione.</span> <span class="verse"><a name="16">16</a>Eredi quindi si diventa per la fede, perché ciò sia per grazia e così la promessa sia sicura per tutta la discendenza, non soltanto per quella che deriva dalla legge, ma anche per quella che deriva dalla fede di Abramo, il quale è padre di tutti noi.</span> <span class="verse"><a name="17">17</a>Infatti sta scritto: Ti ho costituito padre di molti popoli; (è nostro padre) davanti al Dio nel quale credette, che dá vita ai morti e chiama all`esistenza le cose che ancora non esistono.</span> <span class="verse"><a name="18">18</a>Egli ebbe fede sperando contro ogni speranza e così divenne padre di molti popoli, come gli era stato detto: Così sarà la tua discendenza.</span> <span class="verse"><a name="19">19</a>Egli non vacillò nella fede, pur vedendo già come morto il proprio corpo - aveva circa cento anni - e morto il seno di Sara.</span> <span class="verse"><a name="20">20</a>Per la promessa di Dio non esitò con incredulità, ma si rafforzò nella fede e diede gloria a Dio,</span> <span class="verse"><a name="21">21</a>pienamente convinto che quanto egli aveva promesso era anche capace di portarlo a compimento.</span> <span class="verse"><a name="22">22</a>Ecco perché gli fu accreditato come giustizia.</span> <span class="verse"><a name="23">23</a>E non soltanto per lui è stato scritto che gli fu accreditato come giustizia,</span> <span class="verse"><a name="24">24</a>ma anche per noi, ai quali sarà egualmente accreditato: a noi che crediamo in colui che ha risuscitato dai morti Gesù nostro Signore,</span> <span class="verse"><a name="25">25</a>il quale è stato messo a morte per i nostri peccati ed è stato risuscitato per la nostra giustificazione.</span> </p></div</div></div></body></html>