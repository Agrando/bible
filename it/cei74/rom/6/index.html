<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/rom">Romans</a> &gt <strong>Chapter 6</strong></div><p><span class="verse"><a name="1">1</a>Che diremo dunque? Continuiamo a restare nel peccato perché abbondi la grazia?</span> <span class="verse"><a name="2">2</a>E` assurdo! Noi che già siamo morti al peccato, come potremo ancora vivere nel peccato?</span> <span class="verse"><a name="3">3</a>O non sapete che quanti siamo stati battezzati in Cristo Gesù, siamo stati battezzati nella sua morte?</span> <span class="verse"><a name="4">4</a>Per mezzo del battesimo siamo dunque stati sepolti insieme a lui nella morte, perché come Cristo fu risuscitato dai morti per mezzo della gloria del Padre, così anche noi possiamo camminare in una vita nuova.</span> <span class="verse"><a name="5">5</a>Se infatti siamo stati completamente uniti a lui con una morte simile alla sua, lo saremo anche con la sua risurrezione.</span> <span class="verse"><a name="6">6</a>Sappiamo bene che il nostro uomo vecchio è stato crocifisso con lui, perché fosse distrutto il corpo del peccato, e noi non fossimo più schiavi del peccato.</span> <span class="verse"><a name="7">7</a>Infatti chi è morto, è ormai libero dal peccato.</span> <span class="verse"><a name="8">8</a>Ma se siamo morti con Cristo, crediamo che anche vivremo con lui,</span> <span class="verse"><a name="9">9</a>sapendo che Cristo risuscitato dai morti non muore più; la morte non ha più potere su di lui.</span> <span class="verse"><a name="10">10</a>Per quanto riguarda la sua morte, egli morì al peccato una volta per tutte; ora invece per il fatto che egli vive, vive per Dio.</span> <span class="verse"><a name="11">11</a>Così anche voi consideratevi morti al peccato, ma viventi per Dio, in Cristo Gesù.</span> <span class="verse"><a name="12">12</a>Non regni più dunque il peccato nel vostro corpo mortale, sì da sottomettervi ai suoi desideri;</span> <span class="verse"><a name="13">13</a>non offrite le vostre membra come strumenti di ingiustizia al peccato, ma offrite voi stessi a Dio come vivi, tornati dai morti e le vostre membra come strumenti di giustizia per Dio.</span> <span class="verse"><a name="14">14</a>Il peccato infatti non dominerà più su di voi poiché non siete più sotto la legge, ma sotto la grazia.</span> <span class="verse"><a name="15">15</a>Che dunque? Dobbiamo commettere peccati perché non siamo più sotto la legge, ma sotto la grazia? E` assurdo!</span> <span class="verse"><a name="16">16</a>Non sapete voi che, se vi mettete a servizio di qualcuno come schiavi per obbedirgli, siete schiavi di colui al quale servite: sia del peccato che porta alla morte, sia dell`obbedienza che conduce alla giustizia?</span> <span class="verse"><a name="17">17</a>Rendiamo grazie a Dio, perché voi eravate schiavi del peccato, ma avete obbedito di cuore a quell`insegnamento che vi è stato trasmesso</span> <span class="verse"><a name="18">18</a>e così, liberati dal peccato, siete diventati servi della giustizia.</span> <span class="verse"><a name="19">19</a>Parlo con esempi umani, a causa della debolezza della vostra carne. Come avete messo le vostre membra a servizio dell`impurità e dell`iniquità a pro dell`iniquità, così ora mettete le vostre membra a servizio della giustizia per la vostra santificazione.</span> <span class="verse"><a name="20">20</a>Quando infatti eravate sotto la schiavitù del peccato, eravate liberi nei riguardi della giustizia.</span> <span class="verse"><a name="21">21</a>Ma quale frutto raccoglievate allora da cose di cui ora vi vergognate? Infatti il loro destino è la morte.</span> <span class="verse"><a name="22">22</a>Ora invece, liberati dal peccato e fatti servi di Dio, voi raccogliete il frutto che vi porta alla santificazione e come destino avete la vita eterna.</span> <span class="verse"><a name="23">23</a>Perché il salario del peccato è la morte; ma il dono di Dio è la vita eterna in Cristo Gesù nostro Signore.</span> </p></div</div></div></body></html>