<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/john">John</a> &gt <strong>Chapter 20</strong></div><p><span class="verse"><a name="1">1</a>Nel giorno dopo il sabato, Maria di Màgdala si recò al sepolcro di buon mattino, quand`era ancora buio, e vide che la pietra era stata ribaltata dal sepolcro.</span> <span class="verse"><a name="2">2</a>Corse allora e andò da Simon Pietro e dall`altro discepolo, quello che Gesù amava, e disse loro: "Hanno portato via il Signore dal sepolcro e non sappiamo dove l`hanno posto!".</span> <span class="verse"><a name="3">3</a>Uscì allora Simon Pietro insieme all`altro discepolo, e si recarono al sepolcro.</span> <span class="verse"><a name="4">4</a>Correvano insieme tutti e due, ma l`altro discepolo corse più veloce di Pietro e giunse per primo al sepolcro.</span> <span class="verse"><a name="5">5</a>Chinatosi, vide le bende per terra, ma non entrò.</span> <span class="verse"><a name="6">6</a>Giunse intanto anche Simon Pietro che lo seguiva ed entrò nel sepolcro e vide le bende per terra,</span> <span class="verse"><a name="7">7</a>e il sudario, che gli era stato posto sul capo, non per terra con le bende, ma piegato in un luogo a parte.</span> <span class="verse"><a name="8">8</a>Allora entrò anche l`altro discepolo, che era giunto per primo al sepolcro, e vide e credette.</span> <span class="verse"><a name="9">9</a>Non avevano infatti ancora compreso la Scrittura, che egli cioè doveva risuscitare dai morti.</span> <span class="verse"><a name="10">10</a>I discepoli intanto se ne tornarono di nuovo a casa.</span> <span class="verse"><a name="11">11</a>Maria invece stava all`esterno vicino al sepolcro e piangeva. Mentre piangeva, si chinò verso il sepolcro</span> <span class="verse"><a name="12">12</a>e vide due angeli in bianche vesti, seduti l`uno dalla parte del capo e l`altro dei piedi, dove era stato posto il corpo di Gesù.</span> <span class="verse"><a name="13">13</a>Ed essi le dissero: "Donna, perché piangi?". Rispose loro: "Hanno portato via il mio Signore e non so dove lo hanno posto".</span> <span class="verse"><a name="14">14</a>Detto questo, si voltò indietro e vide Gesù che stava lì in piedi; ma non sapeva che era Gesù.</span> <span class="verse"><a name="15">15</a>Le disse Gesù: "Donna, perché piangi? Chi cerchi?". Essa, pensando che fosse il custode del giardino, gli disse: "Signore, se l`hai portato via tu, dimmi dove lo hai posto e io andrò a prenderlo".</span> <span class="verse"><a name="16">16</a>Gesù le disse: "Maria!". Essa allora, voltatasi verso di lui, gli disse in ebraico: "Rabbunì!", che significa: Maestro!</span> <span class="verse"><a name="17">17</a>Gesù le disse: "Non mi trattenere, perché non sono ancora salito al Padre; ma và dai miei fratelli e dì loro: Io salgo al Padre mio e Padre vostro, Dio mio e Dio vostro".</span> <span class="verse"><a name="18">18</a>Maria di Màgdala andò subito ad annunziare ai discepoli: "Ho visto il Signore" e anche ciò che le aveva detto.</span> <span class="verse"><a name="19">19</a>La sera di quello stesso giorno, il primo dopo il sabato, mentre erano chiuse le porte del luogo dove si trovavano i discepoli per timore dei Giudei, venne Gesù, si fermò in mezzo a loro e disse: "Pace a voi!".</span> <span class="verse"><a name="20">20</a>Detto questo, mostrò loro le mani e il costato. E i discepoli gioirono al vedere il Signore.</span> <span class="verse"><a name="21">21</a>Gesù disse loro di nuovo: "Pace a voi! Come il Padre ha mandato me, anch`io mando voi".</span> <span class="verse"><a name="22">22</a>Dopo aver detto questo, alitò su di loro e disse: "Ricevete lo Spirito Santo;</span> <span class="verse"><a name="23">23</a>a chi rimetterete i peccati saranno rimessi e a chi non li rimetterete, resteranno non rimessi".</span> <span class="verse"><a name="24">24</a>Tommaso, uno dei Dodici, chiamato Dìdimo, non era con loro quando venne Gesù.</span> <span class="verse"><a name="25">25</a>Gli dissero allora gli altri discepoli: "Abbiamo visto il Signore!". Ma egli disse loro: "Se non vedo nelle sue mani il segno dei chiodi e non metto il dito nel posto dei chiodi e non metto la mia mano nel suo costato, non crederò".</span> <span class="verse"><a name="26">26</a>Otto giorni dopo i discepoli erano di nuovo in casa e c`era con loro anche Tommaso. Venne Gesù, a porte chiuse, si fermò in mezzo a loro e disse: "Pace a voi!".</span> <span class="verse"><a name="27">27</a>Poi disse a Tommaso: "Metti qua il tuo dito e guarda le mie mani; stendi la tua mano, e mettila nel mio costato; e non essere più incredulo ma credente!".</span> <span class="verse"><a name="28">28</a>Rispose Tommaso: "Mio Signore e mio Dio!".</span> <span class="verse"><a name="29">29</a>Gesù gli disse: "Perché mi hai veduto, hai creduto: beati quelli che pur non avendo visto crederanno!".</span> <span class="verse"><a name="30">30</a>Molti altri segni fece Gesù in presenza dei suoi discepoli, ma non sono stati scritti in questo libro.</span> <span class="verse"><a name="31">31</a>Questi sono stati scritti, perché crediate che Gesù è il Cristo, il Figlio di Dio e perché, credendo, abbiate la vita nel suo nome.</span> </p></div</div></div></body></html>