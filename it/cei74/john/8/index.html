<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/john">John</a> &gt <strong>Chapter 8</strong></div><p><span class="verse"><a name="1">1</a>Gesù si avviò allora verso il monte degli Ulivi.</span> <span class="verse"><a name="2">2</a>Ma all`alba si recò di nuovo nel tempio e tutto il popolo andava da lui ed egli, sedutosi, li ammaestrava.</span> <span class="verse"><a name="3">3</a>Allora gli scribi e i farisei gli conducono una donna sorpresa in adulterio e, postala nel mezzo,</span> <span class="verse"><a name="4">4</a>gli dicono: "Maestro, questa donna è stata sorpresa in flagrante adulterio.</span> <span class="verse"><a name="5">5</a>Ora Mosè, nella Legge, ci ha comandato di lapidare donne come questa. Tu che ne dici?".</span> <span class="verse"><a name="6">6</a>Questo dicevano per metterlo alla prova e per avere di che accusarlo. Ma Gesù, chinatosi, si mise a scrivere col dito per terra.</span> <span class="verse"><a name="7">7</a>E siccome insistevano nell`interrogarlo, alzò il capo e disse loro: "Chi di voi è senza peccato, scagli per primo la pietra contro di lei".</span> <span class="verse"><a name="8">8</a>E chinatosi di nuovo, scriveva per terra.</span> <span class="verse"><a name="9">9</a>Ma quelli, udito ciò, se ne andarono uno per uno, cominciando dai più anziani fino agli ultimi. Rimase solo Gesù con la donna là in mezzo.</span> <span class="verse"><a name="10">10</a>Alzatosi allora Gesù le disse: "Donna, dove sono? Nessuno ti ha condannata?".</span> <span class="verse"><a name="11">11</a>Ed essa rispose: "Nessuno, Signore". E Gesù le disse: "Neanch`io ti condanno; và e d`ora in poi non peccare più".</span> <span class="verse"><a name="12">12</a>Di nuovo Gesù parlò loro: "Io sono la luce del mondo; chi segue me, non camminerà nelle tenebre, ma avrà la luce della vita".</span> <span class="verse"><a name="13">13</a>Gli dissero allora i farisei: "Tu dai testimonianza di te stesso; la tua testimonianza non è vera".</span> <span class="verse"><a name="14">14</a>Gesù rispose: "Anche se io rendo testimonianza di me stesso, la mia testimonianza è vera, perché so da dove vengo e dove vado. Voi invece non sapete da dove vengo o dove vado.</span> <span class="verse"><a name="15">15</a>Voi giudicate secondo la carne; io non giudico nessuno.</span> <span class="verse"><a name="16">16</a>E anche se giudico, il mio giudizio è vero, perché non sono solo, ma io e il Padre che mi ha mandato.</span> <span class="verse"><a name="17">17</a>Nella vostra Legge sta scritto che la testimonianza di due persone è vera:</span> <span class="verse"><a name="18">18</a>orbene, sono io che do testimonianza di me stesso, ma anche il Padre, che mi ha mandato, mi dá testimonianza".</span> <span class="verse"><a name="19">19</a>Gli dissero allora: "Dov`è tuo padre?". Rispose Gesù: "Voi non conoscete né me né il Padre; se conosceste me, conoscereste anche il Padre mio".</span> <span class="verse"><a name="20">20</a>Queste parole Gesù le pronunziò nel luogo del tesoro mentre insegnava nel tempio. E nessuno lo arrestò, perché non era ancora giunta la sua ora.</span> <span class="verse"><a name="21">21</a>Di nuovo Gesù disse loro: "Io vado e voi mi cercherete, ma morirete nel vostro peccato. Dove vado io, voi non potete venire".</span> <span class="verse"><a name="22">22</a>Dicevano allora i Giudei: "Forse si ucciderà, dal momento che dice: Dove vado io, voi non potete venire?".</span> <span class="verse"><a name="23">23</a>E diceva loro: "Voi siete di quaggiù, io sono di lassù; voi siete di questo mondo, io non sono di questo mondo.</span> <span class="verse"><a name="24">24</a>Vi ho detto che morirete nei vostri peccati; se infatti non credete che Io Sono, morirete nei vostri peccati".</span> <span class="verse"><a name="25">25</a>Gli dissero allora: "Tu chi sei?". Gesù disse loro: "Proprio ciò che vi dico.</span> <span class="verse"><a name="26">26</a>Avrei molte cose da dire e da giudicare sul vostro conto; ma colui che mi ha mandato è veritiero, ed io dico al mondo le cose che ho udito da lui".</span> <span class="verse"><a name="27">27</a>Non capirono che egli parlava loro del Padre.</span> <span class="verse"><a name="28">28</a>Disse allora Gesù: "Quando avrete innalzato il Figlio dell`uomo, allora saprete che Io Sono e non faccio nulla da me stesso, ma come mi ha insegnato il Padre, così io parlo.</span> <span class="verse"><a name="29">29</a>Colui che mi ha mandato è con me e non mi ha lasciato solo, perché io faccio sempre le cose che gli sono gradite".</span> <span class="verse"><a name="30">30</a>A queste sue parole, molti credettero in lui.</span> <span class="verse"><a name="31">31</a>Gesù allora disse a quei Giudei che avevano creduto in lui: "Se rimanete fedeli alla mia parola, sarete davvero miei discepoli;</span> <span class="verse"><a name="32">32</a>conoscerete la verità e la verità vi farà liberi".</span> <span class="verse"><a name="33">33</a>Gli risposero: "Noi siamo discendenza di Abramo e non siamo mai stati schiavi di nessuno. Come puoi tu dire: Diventerete liberi?".</span> <span class="verse"><a name="34">34</a>Gesù rispose: "In verità, in verità vi dico: chiunque commette il peccato è schiavo del peccato.</span> <span class="verse"><a name="35">35</a>Ora lo schiavo non resta per sempre nella casa, ma il figlio vi resta sempre;</span> <span class="verse"><a name="36">36</a>se dunque il Figlio vi farà liberi, sarete liberi davvero.</span> <span class="verse"><a name="37">37</a>So che siete discendenza di Abramo. Ma intanto cercate di uccidermi perché la mia parola non trova posto in voi.</span> <span class="verse"><a name="38">38</a>Io dico quello che ho visto presso il Padre; anche voi dunque fate quello che avete ascoltato dal padre vostro!".</span> <span class="verse"><a name="39">39</a>Gli risposero: "Il nostro padre è Abramo". Rispose Gesù: "Se siete figli di Abramo, fate le opere di Abramo!</span> <span class="verse"><a name="40">40</a>Ora invece cercate di uccidere me, che vi ho detto la verità udita da Dio; questo, Abramo non l`ha fatto.</span> <span class="verse"><a name="41">41</a>Voi fate le opere del padre vostro". Gli risposero: "Noi non siamo nati da prostituzione, noi abbiamo un solo Padre, Dio!".</span> <span class="verse"><a name="42">42</a>Disse loro Gesù: "Se Dio fosse vostro Padre, certo mi amereste, perché da Dio sono uscito e vengo; non sono venuto da me stesso, ma lui mi ha mandato.</span> <span class="verse"><a name="43">43</a>Perché non comprendete il mio linguaggio? Perché non potete dare ascolto alle mie parole,</span> <span class="verse"><a name="44">44</a>voi che avete per padre il diavolo, e volete compiere i desideri del padre vostro. Egli è stato omicida fin da principio e non ha perseverato nella verità, perché non vi è verità in lui. Quando dice il falso, parla del suo, perché è menzognero e padre della menzogna.</span> <span class="verse"><a name="45">45</a>A me, invece, voi non credete, perché dico la verità.</span> <span class="verse"><a name="46">46</a>Chi di voi può convincermi di peccato? Se dico la verità, perché non mi credete?</span> <span class="verse"><a name="47">47</a>Chi è da Dio ascolta le parole di Dio: per questo voi non le ascoltate, perché non siete da Dio".</span> <span class="verse"><a name="48">48</a>Gli risposero i Giudei: "Non diciamo con ragione noi che sei un Samaritano e hai un demonio?".</span> <span class="verse"><a name="49">49</a>Rispose Gesù: "Io non ho un demonio, ma onoro il Padre mio e voi mi disonorate.</span> <span class="verse"><a name="50">50</a>Io non cerco la mia gloria; vi è chi la cerca e giudica.</span> <span class="verse"><a name="51">51</a>In verità, in verità vi dico: se uno osserva la mia parola, non vedrà mai la morte".</span> <span class="verse"><a name="52">52</a>Gli dissero i Giudei: "Ora sappiamo che hai un demonio. Abramo è morto, come anche i profeti, e tu dici: "Chi osserva la mia parola non conoscerà mai la morte".</span> <span class="verse"><a name="53">53</a>Sei tu più grande del nostro padre Abramo, che è morto? Anche i profeti sono morti; chi pretendi di essere?".</span> <span class="verse"><a name="54">54</a>Rispose Gesù: "Se io glorificassi me stesso, la mia gloria non sarebbe nulla; chi mi glorifica è il Padre mio, del quale voi dite: "E` nostro Dio!",</span> <span class="verse"><a name="55">55</a>e non lo conoscete. Io invece lo conosco. E se dicessi che non lo conosco, sarei come voi, un mentitore; ma lo conosco e osservo la sua parola.</span> <span class="verse"><a name="56">56</a>Abramo, vostro padre, esultò nella speranza di vedere il mio giorno; lo vide e se ne rallegrò".</span> <span class="verse"><a name="57">57</a>Gli dissero allora i Giudei: "Non hai ancora cinquant`anni e hai visto Abramo?".</span> <span class="verse"><a name="58">58</a>Rispose loro Gesù: "In verità, in verità vi dico: prima che Abramo fosse, Io Sono".</span> <span class="verse"><a name="59">59</a>Allora raccolsero pietre per scagliarle contro di lui; ma Gesù si nascose e uscì dal tempio.</span> </p></div</div></div></body></html>