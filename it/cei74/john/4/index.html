<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/john">John</a> &gt <strong>Chapter 4</strong></div><p><span class="verse"><a name="1">1</a>Quando il Signore venne a sapere che i farisei avevan sentito dire: Gesù fa più discepoli e battezza più di Giovanni</span> <span class="verse"><a name="2">2</a>- sebbene non fosse Gesù in persona che battezzava, ma i suoi discepoli -,</span> <span class="verse"><a name="3">3</a>lasciò la Giudea e si diresse di nuovo verso la Galilea.</span> <span class="verse"><a name="4">4</a>Doveva perciò attraversare la Samaria.</span> <span class="verse"><a name="5">5</a>Giunse pertanto ad una città della Samaria chiamata Sicàr, vicina al terreno che Giacobbe aveva dato a Giuseppe suo figlio:</span> <span class="verse"><a name="6">6</a>qui c`era il pozzo di Giacobbe. Gesù dunque, stanco del viaggio, sedeva presso il pozzo. Era verso mezzogiorno.</span> <span class="verse"><a name="7">7</a>Arrivò intanto una donna di Samaria ad attingere acqua. Le disse Gesù: "Dammi da bere".</span> <span class="verse"><a name="8">8</a>I suoi discepoli infatti erano andati in città a far provvista di cibi.</span> <span class="verse"><a name="9">9</a>Ma la Samaritana gli disse: "Come mai tu, che sei Giudeo, chiedi da bere a me, che sono una donna samaritana?". I Giudei infatti non mantengono buone relazioni con i Samaritani.</span> <span class="verse"><a name="10">10</a>Gesù le rispose: "Se tu conoscessi il dono di Dio e chi è colui che ti dice: "Dammi da bere!", tu stessa gliene avresti chiesto ed egli ti avrebbe dato acqua viva".</span> <span class="verse"><a name="11">11</a>Gli disse la donna: "Signore, tu non hai un mezzo per attingere e il pozzo è profondo; da dove hai dunque quest`acqua viva?</span> <span class="verse"><a name="12">12</a>Sei tu forse più grande del nostro padre Giacobbe, che ci diede questo pozzo e ne bevve lui con i suoi figli e il suo gregge?".</span> <span class="verse"><a name="13">13</a>Rispose Gesù: "Chiunque beve di quest`acqua avrà di nuovo sete;</span> <span class="verse"><a name="14">14</a>ma chi beve dell`acqua che io gli darò, non avrà mai più sete, anzi, l`acqua che io gli darò diventerà in lui sorgente di acqua che zampilla per la vita eterna".</span> <span class="verse"><a name="15">15</a>"Signore, gli disse la donna, dammi di quest`acqua, perché non abbia più sete e non continui a venire qui ad attingere acqua".</span> <span class="verse"><a name="16">16</a>Le disse: "Và a chiamare tuo marito e poi ritorna qui".</span> <span class="verse"><a name="17">17</a>Rispose la donna: "Non ho marito". Le disse Gesù: "Hai detto bene "non ho marito";</span> <span class="verse"><a name="18">18</a>infatti hai avuto cinque mariti e quello che hai ora non è tuo marito; in questo hai detto il vero".</span> <span class="verse"><a name="19">19</a>Gli replicò la donna: "Signore, vedo che tu sei un profeta.</span> <span class="verse"><a name="20">20</a>I nostri padri hanno adorato Dio sopra questo monte e voi dite che è Gerusalemme il luogo in cui bisogna adorare".</span> <span class="verse"><a name="21">21</a>Gesù le dice: "Credimi, donna, è giunto il momento in cui né su questo monte, né in Gerusalemme adorerete il Padre.</span> <span class="verse"><a name="22">22</a>Voi adorate quel che non conoscete, noi adoriamo quello che conosciamo, perché la salvezza viene dai Giudei.</span> <span class="verse"><a name="23">23</a>Ma è giunto il momento, ed è questo, in cui i veri adoratori adoreranno il Padre in spirito e verità; perché il Padre cerca tali adoratori.</span> <span class="verse"><a name="24">24</a>Dio è spirito, e quelli che lo adorano devono adorarlo in spirito e verità".</span> <span class="verse"><a name="25">25</a>Gli rispose la donna: "So che deve venire il Messia (cioè il Cristo): quando egli verrà, ci annunzierà ogni cosa".</span> <span class="verse"><a name="26">26</a>Le disse Gesù: "Sono io, che ti parlo".</span> <span class="verse"><a name="27">27</a>In quel momento giunsero i suoi discepoli e si meravigliarono che stesse a discorrere con una donna. Nessuno tuttavia gli disse: "Che desideri?", o: "Perché parli con lei?".</span> <span class="verse"><a name="28">28</a>La donna intanto lasciò la brocca, andò in città e disse alla gente:</span> <span class="verse"><a name="29">29</a>"Venite a vedere un uomo che mi ha detto tutto quello che ho fatto. Che sia forse il Messia?".</span> <span class="verse"><a name="30">30</a>Uscirono allora dalla città e andavano da lui.</span> <span class="verse"><a name="31">31</a>Intanto i discepoli lo pregavano: "Rabbì, mangia".</span> <span class="verse"><a name="32">32</a>Ma egli rispose: "Ho da mangiare un cibo che voi non conoscete".</span> <span class="verse"><a name="33">33</a>E i discepoli si domandavano l`un l`altro: "Qualcuno forse gli ha portato da mangiare?".</span> <span class="verse"><a name="34">34</a>Gesù disse loro: "Mio cibo è fare la volontà di colui che mi ha mandato e compiere la sua opera.</span> <span class="verse"><a name="35">35</a>Non dite voi: Ci sono ancora quattro mesi e poi viene la mietitura? Ecco, io vi dico: Levate i vostri occhi e guardate i campi che già biondeggiano per la mietitura.</span> <span class="verse"><a name="36">36</a>E chi miete riceve salario e raccoglie frutto per la vita eterna, perché ne goda insieme chi semina e chi miete.</span> <span class="verse"><a name="37">37</a>Qui infatti si realizza il detto: uno semina e uno miete.</span> <span class="verse"><a name="38">38</a>Io vi ho mandati a mietere ciò che voi non avete lavorato; altri hanno lavorato e voi siete subentrati nel loro lavoro".</span> <span class="verse"><a name="39">39</a>Molti Samaritani di quella città credettero in lui per le parole della donna che dichiarava: "Mi ha detto tutto quello che ho fatto".</span> <span class="verse"><a name="40">40</a>E quando i Samaritani giunsero da lui, lo pregarono di fermarsi con loro ed egli vi rimase due giorni.</span> <span class="verse"><a name="41">41</a>Molti di più credettero per la sua parola</span> <span class="verse"><a name="42">42</a>e dicevano alla donna: "Non è più per la tua parola che noi crediamo; ma perché noi stessi abbiamo udito e sappiamo che questi è veramente il salvatore del mondo".</span> <span class="verse"><a name="43">43</a>Trascorsi due giorni, partì di là per andare in Galilea.</span> <span class="verse"><a name="44">44</a>Ma Gesù stesso aveva dichiarato che un profeta non riceve onore nella sua patria.</span> <span class="verse"><a name="45">45</a>Quando però giunse in Galilea, i Galilei lo accolsero con gioia, poiché avevano visto tutto quello che aveva fatto a Gerusalemme durante la festa; anch`essi infatti erano andati alla festa.</span> <span class="verse"><a name="46">46</a>Andò dunque di nuovo a Cana di Galilea, dove aveva cambiato l`acqua in vino. Vi era un funzionario del re, che aveva un figlio malato a Cafarnao.</span> <span class="verse"><a name="47">47</a>Costui, udito che Gesù era venuto dalla Giudea in Galilea, si recò da lui e lo pregò di scendere a guarire suo figlio poiché stava per morire.</span> <span class="verse"><a name="48">48</a>Gesù gli disse: "Se non vedete segni e prodigi, voi non credete".</span> <span class="verse"><a name="49">49</a>Ma il funzionario del re insistette: "Signore, scendi prima che il mio bambino muoia".</span> <span class="verse"><a name="50">50</a>Gesù gli risponde: "Và, tuo figlio vive". Quell`uomo credette alla parola che gli aveva detto Gesù e si mise in cammino.</span> <span class="verse"><a name="51">51</a>Proprio mentre scendeva, gli vennero incontro i servi a dirgli: "Tuo figlio vive!".</span> <span class="verse"><a name="52">52</a>S`informò poi a che ora avesse cominciato a star meglio. Gli dissero: "Ieri, un`ora dopo mezzogiorno la febbre lo ha lasciato".</span> <span class="verse"><a name="53">53</a>Il padre riconobbe che proprio in quell`ora Gesù gli aveva detto: "Tuo figlio vive" e credette lui con tutta la sua famiglia.</span> <span class="verse"><a name="54">54</a>Questo fu il secondo miracolo che Gesù fece tornando dalla Giudea in Galilea.</span> </p></div</div></div></body></html>