<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/john">John</a> &gt <strong>Chapter 2</strong></div><p><span class="verse"><a name="1">1</a>Tre giorni dopo, ci fu uno sposalizio a Cana di Galilea e c`era la madre di Gesù.</span> <span class="verse"><a name="2">2</a>Fu invitato alle nozze anche Gesù con i suoi discepoli.</span> <span class="verse"><a name="3">3</a>Nel frattempo, venuto a mancare il vino, la madre di Gesù gli disse: "Non hanno più vino".</span> <span class="verse"><a name="4">4</a>E Gesù rispose: "Che ho da fare con te, o donna? Non è ancora giunta la mia ora".</span> <span class="verse"><a name="5">5</a>La madre dice ai servi: "Fate quello che vi dirà".</span> <span class="verse"><a name="6">6</a>Vi erano là sei giare di pietra per la purificazione dei Giudei, contenenti ciascuna due o tre barili.</span> <span class="verse"><a name="7">7</a>E Gesù disse loro: "Riempite d`acqua le giare"; e le riempirono fino all`orlo.</span> <span class="verse"><a name="8">8</a>Disse loro di nuovo: "Ora attingete e portatene al maestro di tavola". Ed essi gliene portarono.</span> <span class="verse"><a name="9">9</a>E come ebbe assaggiato l`acqua diventata vino, il maestro di tavola, che non sapeva di dove venisse (ma lo sapevano i servi che avevano attinto l`acqua), chiamò lo sposo</span> <span class="verse"><a name="10">10</a>e gli disse: "Tutti servono da principio il vino buono e, quando sono un pò brilli, quello meno buono; tu invece hai conservato fino ad ora il vino buono".</span> <span class="verse"><a name="11">11</a>Così Gesù diede inizio ai suoi miracoli in Cana di Galilea, manifestò la sua gloria e i suoi discepoli credettero in lui.</span> <span class="verse"><a name="12">12</a>Dopo questo fatto, discese a Cafarnao insieme con sua madre, i fratelli e i suoi discepoli e si fermarono là solo pochi giorni.</span> <span class="verse"><a name="13">13</a>Si avvicinava intanto la Pasqua dei Giudei e Gesù salì a Gerusalemme.</span> <span class="verse"><a name="14">14</a>Trovò nel tempio gente che vendeva buoi, pecore e colombe, e i cambiavalute seduti al banco.</span> <span class="verse"><a name="15">15</a>Fatta allora una sferza di cordicelle, scacciò tutti fuori del tempio con le pecore e i buoi; gettò a terra il denaro dei cambiavalute e ne rovesciò i banchi,</span> <span class="verse"><a name="16">16</a>e ai venditori di colombe disse: "Portate via queste cose e non fate della casa del Padre mio un luogo di mercato".</span> <span class="verse"><a name="17">17</a>I discepoli si ricordarono che sta scritto: Lo zelo per la tua casa mi divora.</span> <span class="verse"><a name="18">18</a>Allora i Giudei presero la parola e gli dissero: "Quale segno ci mostri per fare queste cose?".</span> <span class="verse"><a name="19">19</a>Rispose loro Gesù: "Distruggete questo tempio e in tre giorni lo farò risorgere".</span> <span class="verse"><a name="20">20</a>Gli dissero allora i Giudei: "Questo tempio è stato costruito in quarantasei anni e tu in tre giorni lo farai risorgere?".</span> <span class="verse"><a name="21">21</a>Ma egli parlava del tempio del suo corpo.</span> <span class="verse"><a name="22">22</a>Quando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Gesù.</span> <span class="verse"><a name="23">23</a>Mentre era a Gerusalemme per la Pasqua, durante la festa molti, vedendo i segni che faceva, credettero nel suo nome.</span> <span class="verse"><a name="24">24</a>Gesù però non si confidava con loro, perché conosceva tutti</span> <span class="verse"><a name="25">25</a>e non aveva bisogno che qualcuno gli desse testimonianza su un altro, egli infatti sapeva quello che c`è in ogni uomo.</span> </p></div</div></div></body></html>