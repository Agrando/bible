<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/john">John</a> &gt <strong>Chapter 1</strong></div><p><span class="verse"><a name="1">1</a>In principio era il Verbo, il Verbo era presso Dio e il Verbo era Dio.</span> <span class="verse"><a name="2">2</a>Egli era in principio presso Dio:</span> <span class="verse"><a name="3">3</a>tutto è stato fatto per mezzo di lui, e senza di lui niente è stato fatto di tutto ciò che esiste.</span> <span class="verse"><a name="4">4</a>In lui era la vita e la vita era la luce degli uomini;</span> <span class="verse"><a name="5">5</a>la luce splende nelle tenebre, ma le tenebre non l`hanno accolta.</span> <span class="verse"><a name="6">6</a>Venne un uomo mandato da Dio e il suo nome era Giovanni.</span> <span class="verse"><a name="7">7</a>Egli venne come testimone per rendere testimonianza alla luce, perché tutti credessero per mezzo di lui.</span> <span class="verse"><a name="8">8</a>Egli non era la luce, ma doveva render testimonianza alla luce.</span> <span class="verse"><a name="9">9</a>Veniva nel mondo la luce vera, quella che illumina ogni uomo.</span> <span class="verse"><a name="10">10</a>Egli era nel mondo, e il mondo fu fatto per mezzo di lui, eppure il mondo non lo riconobbe.</span> <span class="verse"><a name="11">11</a>Venne fra la sua gente, ma i suoi non l`hanno accolto.</span> <span class="verse"><a name="12">12</a>A quanti però l`hanno accolto, ha dato potere di diventare figli di Dio: a quelli che credono nel suo nome,</span> <span class="verse"><a name="13">13</a>i quali non da sangue, né da volere di carne, né da volere di uomo, ma da Dio sono stati generati.</span> <span class="verse"><a name="14">14</a>E il Verbo si fece carne e venne ad abitare in mezzo a noi; e noi vedemmo la sua gloria, gloria come di unigenito dal Padre, pieno di grazia e di verità.</span> <span class="verse"><a name="15">15</a>Giovanni gli rende testimonianza e grida: "Ecco l`uomo di cui io dissi: Colui che viene dopo di me mi è passato avanti, perché era prima di me".</span> <span class="verse"><a name="16">16</a>Dalla sua pienezza noi tutti abbiamo ricevuto e grazia su grazia.</span> <span class="verse"><a name="17">17</a>Perché la legge fu data per mezzo di Mosè, la grazia e la verità vennero per mezzo di Gesù Cristo.</span> <span class="verse"><a name="18">18</a>Dio nessuno l`ha mai visto: proprio il Figlio unigenito, che è nel seno del Padre, lui lo ha rivelato.</span> <span class="verse"><a name="19">19</a>E questa è la testimonianza di Giovanni, quando i Giudei gli inviarono da Gerusalemme sacerdoti e leviti a interrogarlo: "Chi sei tu?".</span> <span class="verse"><a name="20">20</a>Egli confessò e non negò, e confessò: "Io non sono il Cristo".</span> <span class="verse"><a name="21">21</a>Allora gli chiesero: "Che cosa dunque? Sei Elia?". Rispose: "Non lo sono". "Sei tu il profeta?". Rispose: "No".</span> <span class="verse"><a name="22">22</a>Gli dissero dunque: "Chi sei? Perché possiamo dare una risposta a coloro che ci hanno mandato. Che cosa dici di te stesso?"</span> <span class="verse"><a name="23">23</a>Rispose: "Io sono voce di uno che grida nel deserto: Preparate la via del Signore,come disse il profeta Isaia".</span> <span class="verse"><a name="24">24</a>Essi erano stati mandati da parte dei farisei.</span> <span class="verse"><a name="25">25</a>Lo interrogarono e gli dissero: "Perché dunque battezzi se tu non sei il Cristo, né Elia, né il profeta?".</span> <span class="verse"><a name="26">26</a>Giovanni rispose loro: "Io battezzo con acqua, ma in mezzo a voi sta uno che voi non conoscete,</span> <span class="verse"><a name="27">27</a>uno che viene dopo di me, al quale io non son degno di sciogliere il legaccio del sandalo".</span> <span class="verse"><a name="28">28</a>Questo avvenne in Betània, al di là del Giordano, dove Giovanni stava battezzando.</span> <span class="verse"><a name="29">29</a>Il giorno dopo, Giovanni vedendo Gesù venire verso di lui disse: "Ecco l`agnello di Dio, ecco colui che toglie il peccato del mondo!</span> <span class="verse"><a name="30">30</a>Ecco colui del quale io dissi: Dopo di me viene un uomo che mi è passato avanti, perché era prima di me.</span> <span class="verse"><a name="31">31</a>Io non lo conoscevo, ma sono venuto a battezzare con acqua perché egli fosse fatto conoscere a Israele".</span> <span class="verse"><a name="32">32</a>Giovanni rese testimonianza dicendo: "Ho visto lo Spirito scendere come una colomba dal cielo e posarsi su di lui.</span> <span class="verse"><a name="33">33</a>Io non lo conoscevo, ma chi mi ha inviato a battezzare con acqua mi aveva detto: L`uomo sul quale vedrai scendere e rimanere lo Spirito è colui che battezza in Spirito Santo.</span> <span class="verse"><a name="34">34</a>E io ho visto e ho reso testimonianza che questi è il Figlio di Dio".</span> <span class="verse"><a name="35">35</a>Il giorno dopo Giovanni stava ancora là con due dei suoi discepoli</span> <span class="verse"><a name="36">36</a>e, fissando lo sguardo su Gesù che passava, disse: "Ecco l`agnello di Dio!".</span> <span class="verse"><a name="37">37</a>E i due discepoli, sentendolo parlare così, seguirono Gesù.</span> <span class="verse"><a name="38">38</a>Gesù allora si voltò e, vedendo che lo seguivano, disse: "Che cercate?". Gli risposero: "Rabbì (che significa maestro), dove abiti?".</span> <span class="verse"><a name="39">39</a>Disse loro: "Venite e vedrete". Andarono dunque e videro dove abitava e quel giorno si fermarono presso di lui; erano circa le quattro del pomeriggio.</span> <span class="verse"><a name="40">40</a>Uno dei due che avevano udito le parole di Giovanni e lo avevano seguito, era Andrea, fratello di Simon Pietro.</span> <span class="verse"><a name="41">41</a>Egli incontrò per primo suo fratello Simone, e gli disse: "Abbiamo trovato il Messia (che significa il Cristo)"</span> <span class="verse"><a name="42">42</a>e lo condusse da Gesù. Gesù, fissando lo sguardo su di lui, disse: "Tu sei Simone, il figlio di Giovanni; ti chiamerai Cefa (che vuol dire Pietro)".</span> <span class="verse"><a name="43">43</a>Il giorno dopo Gesù aveva stabilito di partire per la Galilea; incontrò Filippo e gli disse: "Seguimi".</span> <span class="verse"><a name="44">44</a>Filippo era di Betsàida, la città di Andrea e di Pietro.</span> <span class="verse"><a name="45">45</a>Filippo incontrò Natanaèle e gli disse: "Abbiamo trovato colui del quale hanno scritto Mosè nella Legge e i Profeti, Gesù, figlio di Giuseppe di Nazaret".</span> <span class="verse"><a name="46">46</a>Natanaèle esclamò: "Da Nazaret può mai venire qualcosa di buono?". Filippo gli rispose: "Vieni e vedi".</span> <span class="verse"><a name="47">47</a>Gesù intanto, visto Natanaèle che gli veniva incontro, disse di lui: "Ecco davvero un Israelita in cui non c`è falsità".</span> <span class="verse"><a name="48">48</a>Natanaèle gli domandò: "Come mi conosci?". Gli rispose Gesù: "Prima che Filippo ti chiamasse, io ti ho visto quando eri sotto il fico".</span> <span class="verse"><a name="49">49</a>Gli replicò Natanaèle: "Rabbì, tu sei il Figlio di Dio, tu sei il re d`Israele!".</span> <span class="verse"><a name="50">50</a>Gli rispose Gesù: "Perché ti ho detto che ti avevo visto sotto il fico, credi? Vedrai cose maggiori di queste!".</span> <span class="verse"><a name="51">51</a>Poi gli disse: "In verità, in verità vi dico: vedrete il cielo aperto e gli angeli di Dio salire e scendere sul Figlio dell`uomo".</span> </p></div</div></div></body></html>