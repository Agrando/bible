<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2macc/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2macc">2 Maccabees</a> &gt <strong>Chapter 3</strong></div><p><span class="verse"><a name="1">1</a>Nel periodo in cui la città santa godeva completa pace e le leggi erano osservate perfettamente per la pietà del sommo sacerdote Onia e la sua avversione al male,</span> <span class="verse"><a name="2">2</a>gli stessi re avevano preso ad onorare il luogo santo e a glorificare il tempio con doni insigni,</span> <span class="verse"><a name="3">3</a>al punto che Selèuco, re dell`Asia, provvedeva con le proprie entrate a tutte le spese riguardanti il servizio dei sacrifici.</span> <span class="verse"><a name="4">4</a>Ma un certo Simone della tribù di Bilga, nominato sovrintendente del tempio, venne a trovarsi in contrasto con il sommo sacerdote intorno all`amministrazione della città.</span> <span class="verse"><a name="5">5</a>Non potendo aver ragione con Onia, si recò da Apollonio di Tarso, che in quel periodo era stratega della Celesiria e della Fenicia,</span> <span class="verse"><a name="6">6</a>e gli riferì che il tesoro di Gerusalemme era colmo di ricchezze immense tanto che l`ammontare del capitale era incalcolabile e non serviva per le spese dei sacrifici; era quindi ben possibile ridurre tutto in potere del re.</span> <span class="verse"><a name="7">7</a>Apollonio si incontrò con il re e gli riferì intorno alle ricchezze a lui denunciate; quegli designò l`incaricato degli affari Eliodòro e lo inviò con l`ordine di effettuare il prelevamento delle suddette ricchezze.</span> <span class="verse"><a name="8">8</a>Eliodòro si mise subito in viaggio, in apparenza per visitare le città della Celesiria e della Fenicia, in realtà per compiere l`incarico del re.</span> <span class="verse"><a name="9">9</a>Giunto a Gerusalemme e accolto con deferenza dal sommo sacerdote della città, espose le segnalazioni ricevute e disse chiaro il motivo per cui era venuto; domandava poi se le cose stavano realmente così.</span> <span class="verse"><a name="10">10</a>Il sommo sacerdote gli spiegò che quelli erano i depositi delle vedove e degli orfani;</span> <span class="verse"><a name="11">11</a>che una parte era anche di Ircano, figlio di Tobia, persona di condizione assai elevata; che l`empio Simone andava denunciando la cosa a suo modo, ma complessivamente si trattava di quattrocento talenti d`argento e duecento d`oro;</span> <span class="verse"><a name="12">12</a>che era assolutamente impossibile permettere che fossero ingannati coloro che si erano fidati della santità del luogo e del carattere sacro e inviolabile di un tempio venerato in tutto il mondo.</span> <span class="verse"><a name="13">13</a>Ma Eliodòro, a causa degli ordini ricevuti dal re, rispose recisamente che quelle ricchezze dovevano essere trasferite nell`erario del re.</span> <span class="verse"><a name="14">14</a>Venne in un giorno da lui stabilito per ordinare l`inventario delle medesime, mentre tutta la città era in grande agitazione.</span> <span class="verse"><a name="15">15</a>I sacerdoti, rivestiti degli abiti sacerdotali, si erano prostrati davanti all`altare ed elevavano suppliche al Cielo che aveva sancito la legge dei depositi, perché fossero conservati integri a coloro che li avevano consegnati.</span> <span class="verse"><a name="16">16</a>Chi guardava l`aspetto del sommo sacerdote riportava uno strazio al cuore, poiché il volto e il cambiamento di colore ne mostravano l`intimo tormento.</span> <span class="verse"><a name="17">17</a>Tutta la sua persona era pervasa da paura e da un tremito del corpo da cui appariva manifesta, a chi osservava, l`angoscia che aveva in cuore.</span> <span class="verse"><a name="18">18</a>Anche dalle case uscivano per accorrere in folla a una pubblica supplica, perché il luogo santo stava per essere violato.</span> <span class="verse"><a name="19">19</a>Le donne, cingendo sotto il petto il cilicio, riempivano le strade; anche le fanciulle, di solito ritirate, in parte accorrevano alle porte, in parte sulle mura, altre si sporgevano dalle finestre;</span> <span class="verse"><a name="20">20</a>tutte, con le mani protese verso il Cielo, moltiplicavano le suppliche.</span> <span class="verse"><a name="21">21</a>Muoveva a compassione il pianto confuso della moltitudine e l`ansia tormentosa del sommo sacerdote.</span> <span class="verse"><a name="22">22</a>Essi supplicavano l`onnipotente Signore che volesse conservare intatti in piena sicurezza i depositi per coloro che li avevano consegnati.</span> <span class="verse"><a name="23">23</a>Eliodòro metteva ugualmente in esecuzione il suo programma.</span> <span class="verse"><a name="24">24</a>Ma appena fu arrivato sul posto con gli armati, presso il tesoro, il Signore degli spiriti e di ogni potere compì un`apparizione straordinaria, così che tutti i temerari che avevano osato entrare, colpiti dalla potenza di Dio, si trovarono fiaccati e atterriti.</span> <span class="verse"><a name="25">25</a>Infatti apparve loro un cavallo, montato da un cavaliere terribile e rivestito di splendida bardatura, il quale si spinse con impeto contro Eliodòro e lo percosse con gli zoccoli anteriori, mentre il cavaliere appariva rivestito di armatura d`oro.</span> <span class="verse"><a name="26">26</a>A lui apparvero inoltre altri due giovani dotati di gran forza, splendidi di bellezza e con vesti meravigliose, i quali, postisi ai due lati, lo flagellavano senza posa, infliggendogli numerose percosse.</span> <span class="verse"><a name="27">27</a>In un attimo fu atterrato e si trovò immerso in una fitta oscurità. Allora i suoi lo afferrarono e lo misero in una barella.</span> <span class="verse"><a name="28">28</a>Egli che era entrato poco prima nella suddetta camera del tesoro con numeroso seguito e con tutta la guardia, fu portato via impotente ad aiutarsi. Dopo aver sperimentato nel modo più evidente la potenza di Dio.</span> <span class="verse"><a name="29">29</a>Così, mentre egli, prostrato dalla forza divina, era là senza voce e privo d`ogni speranza di salvezza,</span> <span class="verse"><a name="30">30</a>gli altri benedicevano il Signore che aveva glorificato il suo luogo santo; il tempio, che poco prima era pieno di trepidazione e confusione, dopo che il Signore onnipotente aveva manifestato il suo intervento, si riempì di gioia e letizia.</span> <span class="verse"><a name="31">31</a>Subito alcuni compagni di Eliodòro pregarono Onia che supplicasse l`Altissimo e impetrasse la grazia della vita a costui che stava irrimediabilmente esalando l`ultimo respiro.</span> <span class="verse"><a name="32">32</a>Il sommo sacerdote, temendo che il re per avventura venisse a sospettare che i Giudei avessero teso un tranello a Eliodòro, offrì un sacrificio per la salute dell`uomo.</span> <span class="verse"><a name="33">33</a>Mentre il sommo sacerdote compiva il rito propiziatorio, apparvero a Eliodòro gli stessi giovani adorni delle stesse vesti, i quali in piedi dissero: "Ringrazia ampiamente il sommo sacerdote Onia, per merito del quale il Signore ti ridà la vita.</span> <span class="verse"><a name="34">34</a>Tu poi, che hai sperimentato i flagelli del Cielo, annuncia a tutti la grande potenza di Dio". Dette queste parole, disparvero.</span> <span class="verse"><a name="35">35</a>Eliodòro offrì un sacrificio al Signore e innalzò grandi preghiere a colui che gli aveva restituito la vita, poi si congedò da Onia e fece ritorno con il suo seguito dal re.</span> <span class="verse"><a name="36">36</a>Egli testimoniava a tutti le opere del sommo Dio, che aveva visto con i suoi occhi.</span> <span class="verse"><a name="37">37</a>Quando poi il re gli domandava chi fosse adatto ad essere inviato ancora una volta in Gerusalemme, rispondeva:</span> <span class="verse"><a name="38">38</a>Se hai qualcuno che ti è nemico o insidia il tuo governo, mandalo là e l`avrai indietro flagellato per bene, se pure ne uscirà salvo, perché in quel luogo c`è veramente una potenza divina.</span> <span class="verse"><a name="39">39</a>Lo stesso che ha la sua dimora nei cieli è custode e difensore di quel luogo ed è pronto a percuotere e abbattere coloro che vi accedono con cattiva intenzione.</span> <span class="verse"><a name="40">40</a>Così dunque si sono svolti i fatti rigurdanti Eliodòro e la difesa del tesoro.</span> </p></div</div></div></body></html>