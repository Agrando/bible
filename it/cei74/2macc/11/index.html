<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2macc/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2macc">2 Maccabees</a> &gt <strong>Chapter 11</strong></div><p><span class="verse"><a name="1">1</a>Dopo brevissimo tempo Lisia, tutore e parente del re e incaricato degli affari di stato, mal sopportando l`accaduto,</span> <span class="verse"><a name="2">2</a>accolti circa ottantamila uomini e tutta la cavalleria, mosse contro i Giudei, calcolando di ridurre la città a dimora dei Greci,</span> <span class="verse"><a name="3">3</a>di imporre tasse al tempio come agli altri edifici di culto dei pagani e di mettere in vendita ogni anno il sommo sacerdozio.</span> <span class="verse"><a name="4">4</a>Egli non considerava per niente la potenza di Dio, ma si appoggiava sulla potenza di migliaia di fanti, e di migliaia di cavalli e sugli ottanta elefanti.</span> <span class="verse"><a name="5">5</a>Entrato nella Giudea e avvicinatosi a Bet-Zur, che era una posizione fortificata distante da Gerusalemme circa venti miglia, la cinse d`assedio.</span> <span class="verse"><a name="6">6</a>Quando gli uomini del Maccabeo vennero a sapere che quegli assediava le fortezze, tra gemiti e lacrime supplicarono con tutto il popolo il Signore che inviasse il suo angelo buono a salvare Israele.</span> <span class="verse"><a name="7">7</a>Lo stesso Maccabeo, cingendo per primo le armi, esortò gli altri ad esporsi con lui al pericolo per andare in aiuto dei loro fratelli: tutti insieme partirono con coraggio.</span> <span class="verse"><a name="8">8</a>Mentre si trovavano ancora vicino a Gerusalemme, apparve come condottiero davanti a loro un cavaliere in sella, vestito di bianco, in atto di agitare un`armatura d`oro.</span> <span class="verse"><a name="9">9</a>Tutti insieme benedissero Dio misericordioso e si sentirono così rafforzati in cuore, che erano pronti ad assalire non solo gli uomini ma anche le bestie più feroci e mura di ferro.</span> <span class="verse"><a name="10">10</a>Procedevano in ordine, con un alleato venuto dal cielo, per la misericordia che il Signore aveva avuto di loro.</span> <span class="verse"><a name="11">11</a>Gettatisi come leoni sui nemici, ne stesero al suolo undicimila e milleseicento cavalieri, tutti gli altri li costrinsero a fuggire.</span> <span class="verse"><a name="12">12</a>Costoro in gran parte riuscirono a salvarsi feriti e spogliati. Anche Lisia per salvarsi fu costretto a fuggire vergognosamente.</span> <span class="verse"><a name="13">13</a>Ma, non privo di intelligenza, pensando alla sconfitta subìta e constatando che gli Ebrei erano invincibili, perché l`onnipotente Dio combatteva al loro fianco,</span> <span class="verse"><a name="14">14</a>mandò a proporre un accordo su tutto ciò che fosse giusto, assicurando che a questo scopo avrebbe persuaso il re, facendo pressione su di lui perché diventasse loro amico.</span> <span class="verse"><a name="15">15</a>Il Maccabeo, badando a ciò che più conveniva, acconsentì a tutto quanto Lisia chiedeva. Quanto infatti il Maccabeo aveva presentato a Lisia per iscritto a riguardo dei Giudei, fu accordato dal re.</span> <span class="verse"><a name="16">16</a>Il contenuto della lettera scritta da Lisia ai Giudei era del seguente tenore:</span> <span class="verse"><a name="17">17</a>"Lisia al popolo dei Giudei salute. Giovanni e Assalonne, inviati da voi, ci hanno consegnato la decisione qui sotto riportata e hanno chiesto la ratifica dei punti in essa dichiarati.</span> <span class="verse"><a name="18">18</a>Quanto era necessario riferire al re, l`ho riferito ed egli ha accordato quanto era accettabile.</span> <span class="verse"><a name="19">19</a>Se dunque conserverete il vostro buon impegno per gli interessi del regno, procurerò anche in avvenire di esservi causa di favori.</span> <span class="verse"><a name="20">20</a>Su questi punti e sui particolari ho dato ordine a questi due e ai miei incaricati di trattare con voi.</span> <span class="verse"><a name="21">21</a>State bene. L`anno centoquarantotto, il ventiquattro del mese di Dioscorinzio".</span> <span class="verse"><a name="22">22</a>La lettera del re si esprimeva così: "Il re Antioco al fratello Lisia salute.</span> <span class="verse"><a name="23">23</a>Dopo che nostro padre è passato tra gli dei, volendo noi che i cittadini del regno possano tranquillamente attendere ai loro interessi particolari</span> <span class="verse"><a name="24">24</a>e, avendo sentito che i Giudei, non favorevoli al disegno di ellenizzazione di nostro padre, attaccati invece al loro sistema di vita, chiedono di potersi attenere alle proprie leggi,</span> <span class="verse"><a name="25">25</a>desiderosi a nostra volta che anche questo popolo sia libero da turbamenti, decretiamo che il tempio sia loro restituito e si governino secondo le tradizioni dei loro antenati.</span> <span class="verse"><a name="26">26</a>Farai quindi cosa opportuna a inviare loro messaggeri e ad offrire loro la destra perché, conosciuta la nostra decisione, si sentano contenti e riprendano a loro agio la cura delle proprie cose".</span> <span class="verse"><a name="27">27</a>La lettera del re indirizzata al popolo era così concepita: "Il re Antioco al consiglio degli anziani dei Giudei e agli altri Giudei salute.</span> <span class="verse"><a name="28">28</a>Se state bene, è appunto come noi vogliamo: anche noi godiamo ottima salute.</span> <span class="verse"><a name="29">29</a>Menelao ci ha rivelato che voi volete tornare a vivere nelle vostre sedi.</span> <span class="verse"><a name="30">30</a>A quelli che si metteranno in viaggio entro i trenta giorni del mese di Xàntico, sarà garantita sicurezza e facoltà</span> <span class="verse"><a name="31">31</a>di usare, come Giudei, delle loro regole alimentari e delle loro leggi come prima e nessuno di loro potrà essere molestato da alcuno per le mancanze commesse per ignoranza.</span> <span class="verse"><a name="32">32</a>Ho anche mandato Menelao per rassicurarvi.</span> <span class="verse"><a name="33">33</a>State bene. L`anno centoquarantotto, il venticinque del mese di Xàntico".</span> <span class="verse"><a name="34">34</a>Anche i Romani inviarono loro questa lettera: "Quinto Memmio e Tito Manio, legati dei Romani, al popolo dei Giudei salute.</span> <span class="verse"><a name="35">35</a>Riguardo a ciò che Lisia, parente del re, vi ha accordato, anche noi siamo d`accordo.</span> <span class="verse"><a name="36">36</a>Riguardo invece a quei punti che egli ha giudicato dover riferire al re, mandate subito uno, dopo aver deliberato tra di voi, perché possiamo esporre le cose in modo conveniente per voi. Noi siamo in viaggio per Antiochia.</span> <span class="verse"><a name="37">37</a>Mandate dunque in fretta alcuni per farci conoscere di quale parere siete.</span> <span class="verse"><a name="38">38</a>State bene. L`anno centoquarantotto, il venticinque del mese di Xàntico".</span> </p></div</div></div></body></html>