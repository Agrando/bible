<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 38</strong></div><p><span class="verse"><a name="1">1</a>Il Signore rispose a Giobbe di mezzo al turbine:</span> <span class="verse"><a name="2">2</a>Chi è costui che oscura il consiglio con parole insipienti?</span> <span class="verse"><a name="3">3</a>Cingiti i fianchi come un prode, io t`interrogherò e tu mi istruirai.</span> <span class="verse"><a name="4">4</a>Dov`eri tu quand`io ponevo le fondamenta della terra? Dillo, se hai tanta intelligenza!</span> <span class="verse"><a name="5">5</a>Chi ha fissato le sue dimensioni, se lo sai, o chi ha teso su di essa la misura?</span> <span class="verse"><a name="6">6</a>Dove sono fissate le sue basi o chi ha posto la sua pietra angolare,</span> <span class="verse"><a name="7">7</a>mentre gioivano in coro le stelle del mattino e plaudivano tutti i figli di Dio?</span> <span class="verse"><a name="8">8</a>Chi ha chiuso tra due porte il mare, quando erompeva uscendo dal seno materno,</span> <span class="verse"><a name="9">9</a>quando lo circondavo di nubi per veste e per fasce di caligine folta?</span> <span class="verse"><a name="10">10</a>Poi gli ho fissato un limite e gli ho messo chiavistello e porte</span> <span class="verse"><a name="11">11</a>e ho detto: "Fin qui giungerai e non oltre e qui s`infrangerà l`orgoglio delle tue onde".</span> <span class="verse"><a name="12">12</a>Da quando vivi, hai mai comandato al mattino e assegnato il posto all`aurora,</span> <span class="verse"><a name="13">13</a>perché essa afferri i lembi della terra e ne scuota i malvagi?</span> <span class="verse"><a name="14">14</a>Si trasforma come creta da sigillo e si colora come un vestito.</span> <span class="verse"><a name="15">15</a>E` sottratta ai malvagi la loro luce ed è spezzato il braccio che si alza a colpire.</span> <span class="verse"><a name="16">16</a>Sei mai giunto alle sorgenti del mare e nel fondo dell`abisso hai tu passeggiato?</span> <span class="verse"><a name="17">17</a>Ti sono state indicate le porte della morte e hai visto le porte dell`ombra funerea?</span> <span class="verse"><a name="18">18</a>Hai tu considerato le distese della terra? Dillo, se sai tutto questo!</span> <span class="verse"><a name="19">19</a>Per quale via si va dove abita la luce e dove hanno dimora le tenebre</span> <span class="verse"><a name="20">20</a>perché tu le conduca al loro dominio o almeno tu sappia avviarle verso la loro casa?</span> <span class="verse"><a name="21">21</a>Certo, tu lo sai, perché allora eri nato e il numero dei tuoi giorni è assai grande!</span> <span class="verse"><a name="22">22</a>Sei mai giunto ai serbatoi della neve, hai mai visto i serbatoi della grandine,</span> <span class="verse"><a name="23">23</a>che io riserbo per il tempo della sciagura, per il giorno della guerra e della battaglia?</span> <span class="verse"><a name="24">24</a>Per quali vie si espande la luce, si diffonde il vento d`oriente sulla terra?</span> <span class="verse"><a name="25">25</a>Chi ha scavato canali agli acquazzoni e una strada alla nube tonante,</span> <span class="verse"><a name="26">26</a>per far piovere sopra una terra senza uomini, su un deserto dove non c`è nessuno,</span> <span class="verse"><a name="27">27</a>per dissetare regioni desolate e squallide e far germogliare erbe nella steppa?</span> <span class="verse"><a name="28">28</a>Ha forse un padre la pioggia? O chi mette al mondo le gocce della rugiada?</span> <span class="verse"><a name="29">29</a>Dal seno di chi è uscito il ghiaccio e la brina del cielo chi l`ha generata?</span> <span class="verse"><a name="30">30</a>Come pietra le acque induriscono e la faccia dell`abisso si raggela.</span> <span class="verse"><a name="31">31</a>Puoi tu annodare i legami delle Plèiadi o sciogliere i vincoli di Orione?</span> <span class="verse"><a name="32">32</a>Fai tu spuntare a suo tempo la stella del mattino o puoi guidare l`Orsa insieme con i suoi figli?</span> <span class="verse"><a name="33">33</a>Conosci tu le leggi del cielo o ne applichi le norme sulla terra?</span> <span class="verse"><a name="34">34</a>Puoi tu alzare la voce fino alle nubi e farti coprire da un rovescio di acqua?</span> <span class="verse"><a name="35">35</a>Scagli tu i fulmini e partono dicendoti: "Eccoci!"?</span> <span class="verse"><a name="36">36</a>Chi ha elargito all`ibis la sapienza o chi ha dato al gallo intelligenza?</span> <span class="verse"><a name="37">37</a>Chi può con sapienza calcolare le nubi e chi riversa gli otri del cielo,</span> <span class="verse"><a name="38">38</a>quando si fonde la polvere in una massa e le zolle si attaccano insieme?</span> <span class="verse"><a name="39">39</a>Vai tu a caccia di preda per la leonessa e sazi la fame dei leoncini,</span> <span class="verse"><a name="40">40</a>quando sono accovacciati nelle tane o stanno in agguato fra le macchie?</span> <span class="verse"><a name="41">41</a>Chi prepara al corvo il suo pasto, quando i suoi nati gridano verso Dio e vagano qua e là per mancanza di cibo?</span> </p></div</div></div></body></html>