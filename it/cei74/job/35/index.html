<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 35</strong></div><p><span class="verse"><a name="1">1</a>Eliu riprese a dire:</span> <span class="verse"><a name="2">2</a>Ti pare di aver pensato cosa giusta, quando dicesti: "Ho ragione davanti a Dio"?</span> <span class="verse"><a name="3">3</a>O quando hai detto: "Che te ne importa? Che utilità ne ho dal mio peccato"?</span> <span class="verse"><a name="4">4</a>Risponderò a te con discorsi e ai tuoi amici insieme con te.</span> <span class="verse"><a name="5">5</a>Contempla il cielo e osserva, considera le nubi: sono più alte di te.</span> <span class="verse"><a name="6">6</a>Se pecchi, che gli fai? Se moltiplichi i tuoi delitti, che danno gli arrechi?</span> <span class="verse"><a name="7">7</a>Se tu sei giusto, che cosa gli dai o che cosa riceve dalla tua mano?</span> <span class="verse"><a name="8">8</a>Su un uomo come te ricade la tua malizia, su un figlio d`uomo la tua giustizia!</span> <span class="verse"><a name="9">9</a>Si grida per la gravità dell`oppressione, si invoca aiuto sotto il braccio dei potenti,</span> <span class="verse"><a name="10">10</a>ma non si dice: "Dov`è quel Dio che mi ha creato, che concede nella notte canti di gioia;</span> <span class="verse"><a name="11">11</a>che ci rende più istruiti delle bestie selvatiche, che ci fa più saggi degli uccelli del cielo?".</span> <span class="verse"><a name="12">12</a>Si grida, allora, ma egli non risponde di fronte alla superbia dei malvagi.</span> <span class="verse"><a name="13">13</a>Certo è falso dire: "Dio non ascolta e l`Onnipotente non presta attenzione";</span> <span class="verse"><a name="14">14</a>più ancora quando tu dici che non lo vedi, che la tua causa sta innanzi a lui e tu in lui speri;</span> <span class="verse"><a name="15">15</a>così pure quando dici che la sua ira non punisce né si cura molto dell`iniquità.</span> <span class="verse"><a name="16">16</a>Giobbe dunque apre invano la sua bocca e senza cognizione moltiplica le chiacchiere.</span> </p></div</div></div></body></html>