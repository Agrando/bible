<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 14</strong></div><p><span class="verse"><a name="1">1</a>L`uomo, nato di donna, breve di giorni e sazio di inquietudine,</span> <span class="verse"><a name="2">2</a>come un fiore spunta e avvizzisce, fugge come l`ombra e mai si ferma.</span> <span class="verse"><a name="3">3</a>Tu, sopra un tal essere tieni aperti i tuoi occhi e lo chiami a giudizio presso di te?</span> <span class="verse"><a name="4">4</a>Chi può trarre il puro dall`immondo? Nessuno.</span> <span class="verse"><a name="5">5</a>Se i suoi giorni sono contati, se il numero dei suoi mesi dipende da te, se hai fissato un termine che non può oltrepassare,</span> <span class="verse"><a name="6">6</a>distogli lo sguardo da lui e lascialo stare finché abbia compiuto, come un salariato, la sua giornata!</span> <span class="verse"><a name="7">7</a>Poiché anche per l`albero c`è speranza: se viene tagliato, ancora ributta e i suoi germogli non cessano di crescere;</span> <span class="verse"><a name="8">8</a>se sotto terra invecchia la sua radice e al suolo muore il suo tronco,</span> <span class="verse"><a name="9">9</a>al sentore dell`acqua rigermoglia e mette rami come nuova pianta.</span> <span class="verse"><a name="10">10</a>L`uomo invece, se muore, giace inerte, quando il mortale spira, dov`è?</span> <span class="verse"><a name="11">11</a>Potranno sparire le acque del mare e i fiumi prosciugarsi e disseccarsi,</span> <span class="verse"><a name="12">12</a>ma l`uomo che giace più non s`alzerà, finché durano i cieli non si sveglierà, né più si desterà dal suo sonno.</span> <span class="verse"><a name="13">13</a>Oh, se tu volessi nascondermi nella tomba, occultarmi, finché sarà passata la tua ira, fissarmi un termine e poi ricordarti di me!</span> <span class="verse"><a name="14">14</a>Se l`uomo che muore potesse rivivere, aspetterei tutti i giorni della mia milizia finché arrivi per me l`ora del cambio!</span> <span class="verse"><a name="15">15</a>Mi chiameresti e io risponderei, l`opera delle tue mani tu brameresti.</span> <span class="verse"><a name="16">16</a>Mentre ora tu conti i miei passi non spieresti più il mio peccato:</span> <span class="verse"><a name="17">17</a>in un sacchetto, chiuso, sarebbe il mio misfatto e tu cancelleresti la mia colpa.</span> <span class="verse"><a name="18">18</a>Ohimè! come un monte finisce in una frana e come una rupe si stacca dal suo posto,</span> <span class="verse"><a name="19">19</a>e le acque consumano le pietre, le alluvioni portano via il terreno: così tu annienti la speranza dell`uomo.</span> <span class="verse"><a name="20">20</a>Tu lo abbatti per sempre ed egli se ne va, tu sfiguri il suo volto e lo scacci.</span> <span class="verse"><a name="21">21</a>Siano pure onorati i suoi figli, non lo sa; siano disprezzati, lo ignora!</span> <span class="verse"><a name="22">22</a>Soltanto i suoi dolori egli sente e piange sopra di sé.</span> </p></div</div></div></body></html>