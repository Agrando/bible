<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 31</strong></div><p><span class="verse"><a name="1">1</a>Avevo stretto con gli occhi un patto di non fissare neppure una vergine.</span> <span class="verse"><a name="2">2</a>Che parte mi assegna Dio di lassù e che porzione mi assegna l`Onnipotente dall`alto?</span> <span class="verse"><a name="3">3</a>Non è forse la rovina riservata all`iniquo e la sventura per chi compie il male?</span> <span class="verse"><a name="4">4</a>Non vede egli la mia condotta e non conta tutti i miei passi?</span> <span class="verse"><a name="5">5</a>Se ho agito con falsità e il mio piede si è affrettato verso la frode,</span> <span class="verse"><a name="6">6</a>mi pesi pure sulla bilancia della giustizia e Dio riconoscerà la mia integrità.</span> <span class="verse"><a name="7">7</a>Se il mio passo è andato fuori strada e il mio cuore ha seguito i miei occhi, se alla mia mano si è attaccata sozzura,</span> <span class="verse"><a name="8">8</a>io semini e un altro ne mangi il frutto e siano sradicati i miei germogli.</span> <span class="verse"><a name="9">9</a>Se il mio cuore fu sedotto da una donna e ho spiato alla porta del mio prossimo,</span> <span class="verse"><a name="10">10</a>mia moglie macini per un altro e altri ne abusino;</span> <span class="verse"><a name="11">11</a>difatti quello è uno scandalo, un delitto da deferire ai giudici,</span> <span class="verse"><a name="12">12</a>quello è un fuoco che divora fino alla distruzione e avrebbe consumato tutto il mio raccolto.</span> <span class="verse"><a name="13">13</a>Se ho negato i diritti del mio schiavo e della schiava in lite con me,</span> <span class="verse"><a name="14">14</a>che farei, quando Dio si alzerà, e, quando farà l`inchiesta, che risponderei?</span> <span class="verse"><a name="15">15</a>Chi ha fatto me nel seno materno, non ha fatto anche lui? Non fu lo stesso a formarci nel seno?</span> <span class="verse"><a name="16">16</a>Mai ho rifiutato quanto brama il povero, né ho lasciato languire gli occhi della vedova;</span> <span class="verse"><a name="17">17</a>mai da solo ho mangiato il mio tozzo di pane, senza che ne mangiasse l`orfano,</span> <span class="verse"><a name="18">18</a>poiché Dio, come un padre, mi ha allevato fin dall`infanzia e fin dal ventre di mia madre mi ha guidato.</span> <span class="verse"><a name="19">19</a>Se mai ho visto un misero privo di vesti o un povero che non aveva di che coprirsi,</span> <span class="verse"><a name="20">20</a>se non hanno dovuto benedirmi i suoi fianchi, o con la lana dei miei agnelli non si è riscaldato;</span> <span class="verse"><a name="21">21</a>se contro un innocente ho alzato la mano, perché vedevo alla porta chi mi spalleggiava,</span> <span class="verse"><a name="22">22</a>mi si stacchi la spalla dalla nuca e si rompa al gomito il mio braccio,</span> <span class="verse"><a name="23">23</a>perché mi incute timore la mano di Dio e davanti alla sua maestà non posso resistere.</span> <span class="verse"><a name="24">24</a>Se ho riposto la mia speranza nell`oro e all`oro fino ho detto: "Tu sei la mia fiducia";</span> <span class="verse"><a name="25">25</a>se godevo perché grandi erano i miei beni e guadagnava molto la mia mano;</span> <span class="verse"><a name="26">26</a>se vedendo il sole risplendere e la luna chiara avanzare,</span> <span class="verse"><a name="27">27</a>si è lasciato sedurre in segreto il mio cuore e con la mano alla bocca ho mandato un bacio,</span> <span class="verse"><a name="28">28</a>anche questo sarebbe stato un delitto da tribunale, perché avrei rinnegato Dio che sta in alto.</span> <span class="verse"><a name="29">29</a>Ho gioito forse della disgrazia del mio nemico e ho esultato perché lo colpiva la sventura,</span> <span class="verse"><a name="30">30</a>io che non ho permesso alla mia lingua di peccare, augurando la sua morte con imprecazioni?</span> <span class="verse"><a name="31">31</a>Non diceva forse la gente della mia tenda: "A chi non ha dato delle sue carni per saziarsi?".</span> <span class="verse"><a name="32">32</a>All`aperto non passava la notte lo straniero e al viandante aprivo le mie porte.</span> <span class="verse"><a name="33">33</a>Non ho nascosto, alla maniera degli uomini, la mia colpa, tenendo celato il mio delitto in petto,</span> <span class="verse"><a name="34">34</a>come se temessi molto la folla, e il disprezzo delle tribù mi spaventasse, sì da starmene zitto senza uscire di casa.</span> <span class="verse"><a name="35">35</a>Se contro di me grida la mia terra e i suoi solchi piangono con essa;</span> <span class="verse"><a name="36">36</a>se ho mangiato il suo frutto senza pagare e ho fatto sospirare dalla fame i suoi coltivatori,</span> <span class="verse"><a name="37">37</a>in luogo di frumento, getti spine, ed erbaccia al posto dell`orzo.</span> <span class="verse"><a name="38">38</a>Oh, avessi uno che mi ascoltasse! Ecco qui la mia firma! L`Onnipotente mi risponda! Il documento scritto dal mio avversario</span> <span class="verse"><a name="39">39</a>vorrei certo portarlo sulle mie spalle e cingerlo come mio diadema!</span> <span class="verse"><a name="40">40</a>Il numero dei miei passi gli manifesterei e mi presenterei a lui come sovrano.</span> </p></div</div></div></body></html>