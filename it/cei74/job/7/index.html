<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 7</strong></div><p><span class="verse"><a name="1">1</a>Non ha forse un duro lavoro l`uomo sulla terra e i suoi giorni non sono come quelli d`un mercenario?</span> <span class="verse"><a name="2">2</a>Come lo schiavo sospira l`ombra e come il mercenario aspetta il suo salario,</span> <span class="verse"><a name="3">3</a>così a me son toccati mesi d`illusione e notti di dolore mi sono state assegnate.</span> <span class="verse"><a name="4">4</a>Se mi corico dico: "Quando mi alzerò?". Si allungano le ombre e sono stanco di rigirarmi fino all`alba.</span> <span class="verse"><a name="5">5</a>Ricoperta di vermi e croste è la mia carne, raggrinzita è la mia pelle e si disfà.</span> <span class="verse"><a name="6">6</a>I miei giorni sono stati più veloci d`una spola, sono finiti senza speranza.</span> <span class="verse"><a name="7">7</a>Ricordati che un soffio è la mia vita: il mio occhio non rivedrà più il bene.</span> <span class="verse"><a name="8">8</a>Non mi scorgerà più l`occhio di chi mi vede: i tuoi occhi saranno su di me e io più non sarò.</span> <span class="verse"><a name="9">9</a>Una nube svanisce e se ne va, così chi scende agl`inferi più non risale;</span> <span class="verse"><a name="10">10</a>non tornerà più nella sua casa, mai più lo rivedrà la sua dimora.</span> <span class="verse"><a name="11">11</a>Ma io non terrò chiusa la mia bocca, parlerò nell`angoscia del mio spirito, mi lamenterò nell`amarezza del mio cuore!</span> <span class="verse"><a name="12">12</a>Son io forse il mare oppure un mostro marino, perché tu mi metta accanto una guardia?</span> <span class="verse"><a name="13">13</a>Quando io dico: "Il mio giaciglio mi darà sollievo, il mio letto allevierà la mia sofferenza",</span> <span class="verse"><a name="14">14</a>tu allora mi spaventi con sogni e con fantasmi tu mi atterrisci.</span> <span class="verse"><a name="15">15</a>Preferirei essere soffocato, la morte piuttosto che questi miei dolori!</span> <span class="verse"><a name="16">16</a>Io mi disfaccio, non vivrò più a lungo. Lasciami, perché un soffio sono i miei giorni.</span> <span class="verse"><a name="17">17</a>Che è quest`uomo che tu nei fai tanto conto e a lui rivolgi la tua attenzione</span> <span class="verse"><a name="18">18</a>e lo scruti ogni mattina e ad ogni istante lo metti alla prova?</span> <span class="verse"><a name="19">19</a>Fino a quando da me non toglierai lo sguardo e non mi lascerai inghiottire la saliva?</span> <span class="verse"><a name="20">20</a>Se ho peccato, che cosa ti ho fatto, o custode dell`uomo? Perché m`hai preso a bersaglio e ti son diventato di peso?</span> <span class="verse"><a name="21">21</a>Perché non cancelli il mio peccato e non dimentichi la mia iniquità? Ben presto giacerò nella polvere, mi cercherai, ma più non sarò!</span> </p></div</div></div></body></html>