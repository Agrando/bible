<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 9</strong></div><p><span class="verse"><a name="1">1</a>Giobbe rispose dicendo:</span> <span class="verse"><a name="2">2</a>In verità io so che è così: e come può un uomo aver ragione innanzi a Dio?</span> <span class="verse"><a name="3">3</a>Se uno volesse disputare con lui, non gli risponderebbe una volta su mille.</span> <span class="verse"><a name="4">4</a>Saggio di mente, potente per la forza, chi s`è opposto a lui ed è rimasto salvo?</span> <span class="verse"><a name="5">5</a>Sposta le montagne e non lo sanno, egli nella sua ira le sconvolge.</span> <span class="verse"><a name="6">6</a>Scuote la terra dal suo posto e le sue colonne tremano.</span> <span class="verse"><a name="7">7</a>Comanda al sole ed esso non sorge e alle stelle pone il suo sigillo.</span> <span class="verse"><a name="8">8</a>Egli da solo stende i cieli e cammina sulle onde del mare.</span> <span class="verse"><a name="9">9</a>Crea l`Orsa e l`Orione, le Pleiadi e i penetrali del cielo australe.</span> <span class="verse"><a name="10">10</a>Fa cose tanto grandi da non potersi indagare, meraviglie da non potersi contare.</span> <span class="verse"><a name="11">11</a>Ecco, mi passa vicino e non lo vedo, se ne va e di lui non m`accorgo.</span> <span class="verse"><a name="12">12</a>Se rapisce qualcosa, chi lo può impedire? Chi gli può dire: "Che fai?".</span> <span class="verse"><a name="13">13</a>Dio non ritira la sua collera: sotto di lui sono fiaccati i sostenitori di Raab.</span> <span class="verse"><a name="14">14</a>Tanto meno io potrei rispondergli, trovare parole da dirgli!</span> <span class="verse"><a name="15">15</a>Se avessi anche ragione, non risponderei, al mio giudice dovrei domandare pietà.</span> <span class="verse"><a name="16">16</a>Se io lo invocassi e mi rispondesse, non crederei che voglia ascoltare la mia voce.</span> <span class="verse"><a name="17">17</a>Egli con una tempesta mi schiaccia, moltiplica le mie piaghe senza ragione,</span> <span class="verse"><a name="18">18</a>non mi lascia riprendere il fiato, anzi mi sazia di amarezze.</span> <span class="verse"><a name="19">19</a>Se si tratta di forza, è lui che dá il vigore; se di giustizia, chi potrà citarlo?</span> <span class="verse"><a name="20">20</a>Se avessi ragione, il mio parlare mi condannerebbe; se fossi innocente, egli proverebbe che io sono reo.</span> <span class="verse"><a name="21">21</a>Sono innocente? Non lo so neppure io, detesto la mia vita!</span> <span class="verse"><a name="22">22</a>Per questo io dico: "E` la stessa cosa": egli fa perire l`innocente e il reo!</span> <span class="verse"><a name="23">23</a>Se un flagello uccide all`improvviso, della sciagura degli innocenti egli ride.</span> <span class="verse"><a name="24">24</a>La terra è lasciata in balìa del malfattore: egli vela il volto dei suoi giudici; se non lui, chi dunque sarà?</span> <span class="verse"><a name="25">25</a>I miei giorni passano più veloci d`un corriere, fuggono senza godere alcun bene,</span> <span class="verse"><a name="26">26</a>volano come barche di giunchi, come aquila che piomba sulla preda.</span> <span class="verse"><a name="27">27</a>Se dico: "Voglio dimenticare il mio gemito, cambiare il mio volto ed essere lieto",</span> <span class="verse"><a name="28">28</a>mi spavento per tutti i miei dolori; so bene che non mi dichiarerai innocente.</span> <span class="verse"><a name="29">29</a>Se sono colpevole, perché affaticarmi invano?</span> <span class="verse"><a name="30">30</a>Anche se mi lavassi con la neve e pulissi con la soda le mie mani,</span> <span class="verse"><a name="31">31</a>allora tu mi tufferesti in un pantano e in orrore mi avrebbero le mie vesti.</span> <span class="verse"><a name="32">32</a>Poiché non è uomo come me, che io possa rispondergli: "Presentiamoci alla pari in giudizio".</span> <span class="verse"><a name="33">33</a>Non c`è fra noi due un arbitro che ponga la mano su noi due.</span> <span class="verse"><a name="34">34</a>Allontani da me la sua verga sì che non mi spaventi il suo terrore:</span> <span class="verse"><a name="35">35</a>allora io potrò parlare senza temerlo, perché così non sono in me stesso.</span> </p></div</div></div></body></html>