<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 34</strong></div><p><span class="verse"><a name="1">1</a>Eliu continuò a dire:</span> <span class="verse"><a name="2">2</a>Ascoltate, saggi, le mie parole e voi, sapienti, porgetemi l`orecchio,</span> <span class="verse"><a name="3">3</a>Perché l`orecchio distingue le parole, come il palato assapora i cibi.</span> <span class="verse"><a name="4">4</a>Esploriamo noi ciò che è giusto, indaghiamo fra di noi quale sia il bene:</span> <span class="verse"><a name="5">5</a>poiché Giobbe ha detto: "Io son giusto, ma Dio mi ha tolto il mio diritto;</span> <span class="verse"><a name="6">6</a>contro il mio diritto passo per menzognero, inguaribile è la mia piaga benché senza colpa".</span> <span class="verse"><a name="7">7</a>Chi è come Giobbe che beve, come l`acqua, l`insulto,</span> <span class="verse"><a name="8">8</a>che fa la strada in compagnia dei malfattori, andando con uomini iniqui?</span> <span class="verse"><a name="9">9</a>Poiché egli ha detto: "Non giova all`uomo essere in buona grazia con Dio".</span> <span class="verse"><a name="10">10</a>Perciò ascoltatemi, uomini di senno: lungi da Dio l`iniquità e dall`Onnipotente l`ingiustizia!</span> <span class="verse"><a name="11">11</a>Poiché egli ripaga l`uomo secondo il suo operato e fa trovare ad ognuno secondo la sua condotta.</span> <span class="verse"><a name="12">12</a>In verità, Dio non agisce da ingiusto e l`Onnipotente non sovverte il diritto!</span> <span class="verse"><a name="13">13</a>Chi mai gli ha affidato la terra e chi ha disposto il mondo intero?</span> <span class="verse"><a name="14">14</a>Se egli richiamasse il suo spirito a sè e a sé ritraesse il suo soffio,</span> <span class="verse"><a name="15">15</a>ogni carne morirebbe all`istante e l`uomo ritornerebbe in polvere.</span> <span class="verse"><a name="16">16</a>Se hai intelletto, ascolta bene questo, porgi l`orecchio al suono delle mie parole.</span> <span class="verse"><a name="17">17</a>Può mai governare chi odia il diritto? E tu osi condannare il Gran Giusto?</span> <span class="verse"><a name="18">18</a>lui che dice ad un re: "Iniquo!" e ai principi: "Malvagi!",</span> <span class="verse"><a name="19">19</a>lui che non usa parzialità con i potenti e non preferisce al povero il ricco, perché tutti costoro sono opera delle sue mani?</span> <span class="verse"><a name="20">20</a>In un istante muoiono e nel cuore della notte sono colpiti i potenti e periscono; e senza sforzo rimuove i tiranni,</span> <span class="verse"><a name="21">21</a>poiché egli tiene gli occhi sulla condotta dell`uomo e vede tutti i suoi passi.</span> <span class="verse"><a name="22">22</a>Non vi è tenebra, non densa oscurità, dove possano nascondersi i malfattori.</span> <span class="verse"><a name="23">23</a>Poiché non si pone all`uomo un termine per comparire davanti a Dio in giudizio:</span> <span class="verse"><a name="24">24</a>egli fiacca i potenti, senza fare inchieste, e colloca altri al loro posto.</span> <span class="verse"><a name="25">25</a>Poiché conosce le loro opere, li travolge nella notte e sono schiacciati;</span> <span class="verse"><a name="26">26</a>come malvagi li percuote, li colpisce alla vista di tutti;</span> <span class="verse"><a name="27">27</a>perché si sono allontanati da lui e di tutte le sue vie non si sono curati,</span> <span class="verse"><a name="28">28</a>sì da far giungere fino a lui il grido dell`oppresso e fargli udire il lamento dei poveri.</span> <span class="verse"><a name="29">29</a>Se egli tace, chi lo può condannare? Se vela la faccia, chi lo può vedere? Ma sulle nazioni e sugli individui egli veglia,</span> <span class="verse"><a name="30">30</a>perché non regni un uomo perverso, perché il popolo non abbia inciampi.</span> <span class="verse"><a name="31">31</a>Si può dunque dire a Dio: "Porto la pena, senza aver fatto il male;</span> <span class="verse"><a name="32">32</a>se ho peccato, mostramelo; se ho commesso l`iniquità, non lo farò più"?</span> <span class="verse"><a name="33">33</a>Forse, secondo le tue idee dovrebbe ricompensare, perché tu rifiuti il suo giudizio? Poiché tu devi scegliere, non io, dì, dunque, quello che sai.</span> <span class="verse"><a name="34">34</a>Gli uomini di senno mi diranno con l`uomo saggio che mi ascolta:</span> <span class="verse"><a name="35">35</a>"Giobbe non parla con sapienza e le sue parole sono prive di senno".</span> <span class="verse"><a name="36">36</a>Bene, Giobbe sia esaminato fino in fondo, per le sue risposte da uomo empio,</span> <span class="verse"><a name="37">37</a>perché aggiunge al suo peccato la rivolta, in mezzo a noi batte le mani e moltiplica le parole contro Dio.</span> </p></div</div></div></body></html>