<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 20</strong></div><p><span class="verse"><a name="1">1</a>Zofar il Naamatita prese a dire:</span> <span class="verse"><a name="2">2</a>Per questo i miei pensieri mi spingono a rispondere e perciò v`è questa fretta dentro di me.</span> <span class="verse"><a name="3">3</a>Ho ascoltato un rimprovero per me offensivo, ma uno spirito, dal mio interno, mi spinge a replicare.</span> <span class="verse"><a name="4">4</a>Non sai tu che da sempre, da quando l`uomo fu posto sulla terra,</span> <span class="verse"><a name="5">5</a>il trionfo degli empi è breve e la gioia del perverso è d`un istante?</span> <span class="verse"><a name="6">6</a>Anche se innalzasse fino al cielo la sua statura e il suo capo toccasse le nubi,</span> <span class="verse"><a name="7">7</a>come lo sterco sarebbe spazzato per sempre e chi lo aveva visto direbbe: "Dov`è?".</span> <span class="verse"><a name="8">8</a>Svanirà come un sogno, e non si troverà più, si dileguerà come visione notturna.</span> <span class="verse"><a name="9">9</a>L`occhio avvezzo a vederlo più non lo vedrà, né più lo scorgerà la sua dimora.</span> <span class="verse"><a name="10">10</a>I suoi figli dovranno risarcire i poveri, le loro mani restituiranno le sue ricchezze.</span> <span class="verse"><a name="11">11</a>Le sue ossa erano ancora piene di giovinezza, ma con lui giacciono nella polvere.</span> <span class="verse"><a name="12">12</a>Se alla sua bocca fu dolce il male, se lo teneva nascosto sotto la sua lingua,</span> <span class="verse"><a name="13">13</a>assaporandolo senza inghiottirlo, se lo tratteneva in mezzo al suo palato:</span> <span class="verse"><a name="14">14</a>il suo cibo gli si guasterà nelle viscere, veleno d`aspidi gli sarà nell`intestino.</span> <span class="verse"><a name="15">15</a>I beni divorati ora rivomita, Dio glieli caccia fuori dal ventre.</span> <span class="verse"><a name="16">16</a>Veleno d`aspide ha succhiato, una lingua di vipera lo uccide.</span> <span class="verse"><a name="17">17</a>Non vedrà più ruscelli d`olio, fiumi di miele e fior di latte;</span> <span class="verse"><a name="18">18</a>renderà i sudati acquisti senza assaggiarli, come non godrà del frutto del suo commercio,</span> <span class="verse"><a name="19">19</a>perché ha oppresso e abbandonato i miseri, ha rubato case invece di costruirle;</span> <span class="verse"><a name="20">20</a>perché non ha saputo essere pago dei suoi beni, con i suoi tesori non si salverà.</span> <span class="verse"><a name="21">21</a>Nulla è sfuggito alla sua voracità, per questo non durerà il suo benessere.</span> <span class="verse"><a name="22">22</a>Nel colmo della sua abbondanza si troverà in miseria; ogni sorta di sciagura piomberà su di lui.</span> <span class="verse"><a name="23">23</a>Quando starà per riempire il suo ventre, Dio scaglierà su di lui la fiamma del suo sdegno, e gli farà piovere addosso brace.</span> <span class="verse"><a name="24">24</a>Se sfuggirà l`arma di ferro, lo trafiggerà l`arco di bronzo:</span> <span class="verse"><a name="25">25</a>gli uscirà il dardo dalla schiena, una spada lucente dal fegato. Lo assaliranno i terrori;</span> <span class="verse"><a name="26">26</a>tutte le tenebre gli sono riservate. Lo divorerà un fuoco non acceso da uomo, esso consumerà quanto è rimasto nella sua tenda.</span> <span class="verse"><a name="27">27</a>Riveleranno i cieli la sua iniquità e la terra si alzerà contro di lui.</span> <span class="verse"><a name="28">28</a>Un`alluvione travolgerà la sua casa, scorrerà nel giorno dell`ira.</span> <span class="verse"><a name="29">29</a>Questa è la sorte che Dio riserva all`uomo perverso, la parte a lui decretata da Dio.</span> </p></div</div></div></body></html>