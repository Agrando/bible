<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 32</strong></div><p><span class="verse"><a name="1">1</a>quei tre uomini cessarono di rispondere a Giobbe, perchè egli si riteneva giusto.</span> <span class="verse"><a name="2">2</a>Allora si accese lo sdegno di Eliu, figlio di Barachele il Buzita, della tribù di Ram. Si accese di sdegno contro Giobbe, perché pretendeva d`aver ragione di fronte a Dio;</span> <span class="verse"><a name="3">3</a>si accese di sdegno anche contro i suoi tre amici, perché non avevano trovato di che rispondere, sebbene avessero dichiarato Giobbe colpevole.</span> <span class="verse"><a name="4">4</a>Però Eliu aveva aspettato, mentre essi parlavano con Giobbe, perché erano più vecchi di lui in età.</span> <span class="verse"><a name="5">5</a>Quando dunque vide che sulla bocca di questi tre uomini non vi era più alcuna risposta, Eliu si accese di sdegno.</span> <span class="verse"><a name="6">6</a>Presa dunque la parola, Eliu, figlio di Barachele il Buzita, disse: Giovane io sono di anni e voi siete già canuti; per questo ho esitato per rispetto a manifestare a voi il mio sapere.</span> <span class="verse"><a name="7">7</a>Pensavo: Parlerà l`età e i canuti insegneranno la sapienza.</span> <span class="verse"><a name="8">8</a>Ma certo essa è un soffio nell`uomo; l`ispirazione dell`Onnipotente lo fa intelligente.</span> <span class="verse"><a name="9">9</a>Non sono i molti anni a dar la sapienza, né sempre i vecchi distinguono ciò che è giusto.</span> <span class="verse"><a name="10">10</a>Per questo io oso dire: Ascoltatemi; anch`io esporrò il mio sapere.</span> <span class="verse"><a name="11">11</a>Ecco, ho atteso le vostre parole, ho teso l`orecchio ai vostri argomenti. Finché andavate in cerca di argomenti</span> <span class="verse"><a name="12">12</a>su di voi fissai l`attenzione. Ma ecco, nessuno ha potuto convincere Giobbe, nessuno tra di voi risponde ai suoi detti.</span> <span class="verse"><a name="13">13</a>Non dite: Noi abbiamo trovato la sapienza, ma lo confuti Dio, non l`uomo!</span> <span class="verse"><a name="14">14</a>Egli non mi ha rivolto parole, e io non gli risponderò con le vostre parole.</span> <span class="verse"><a name="15">15</a>Sono vinti, non rispondono più, mancano loro le parole.</span> <span class="verse"><a name="16">16</a>Ho atteso, ma poiché non parlano più, poiché stanno lì senza risposta,</span> <span class="verse"><a name="17">17</a>voglio anch`io dire la mia parte, anch`io esporrò il mio parere;</span> <span class="verse"><a name="18">18</a>mi sento infatti pieno di parole, mi preme lo spirito che è dentro di me.</span> <span class="verse"><a name="19">19</a>Ecco, dentro di me c`è come vino senza sfogo, come vino che squarcia gli otri nuovi.</span> <span class="verse"><a name="20">20</a>Parlerò e mi sfogherò, aprirò le labbra e risponderò.</span> <span class="verse"><a name="21">21</a>Non guarderò in faccia ad alcuno, non adulerò nessuno,</span> <span class="verse"><a name="22">22</a>perché io non so adulare: altrimenti il mio creatore in breve mi eliminerebbe.</span> </p></div</div></div></body></html>