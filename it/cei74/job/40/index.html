<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 40</strong></div><p><span class="verse"><a name="1">1</a>Il Signore riprese e disse a Giobbe:</span> <span class="verse"><a name="2">2</a>Il censore vorrà ancora contendere con l`Onnipotente? L`accusatore di Dio risponda!</span> <span class="verse"><a name="3">3</a>Giobbe rivolto al Signore disse:</span> <span class="verse"><a name="4">4</a>Ecco, sono ben meschino: che ti posso rispondere? Mi metto la mano sulla bocca.</span> <span class="verse"><a name="5">5</a>Ho parlato una volta, ma non replicherò. ho parlato due volte, ma non continuerò.</span> <span class="verse"><a name="6">6</a>Allora il Signore rispose a Giobbe di mezzo al turbine e disse:</span> <span class="verse"><a name="7">7</a>Cingiti i fianchi come un prode: io t`interrogherò e tu mi istruirai.</span> <span class="verse"><a name="8">8</a>Oseresti proprio cancellare il mio guidizio e farmi torto per avere tu ragione?</span> <span class="verse"><a name="9">9</a>Hai tu un braccio come quello di Dio e puoi tuonare con voce pari alla sua?</span> <span class="verse"><a name="10">10</a>Ornati pure di maestà e di sublimità, rivestiti di splendore e di gloria;</span> <span class="verse"><a name="11">11</a>diffondi i furori della tua collera, mira ogni superbo e abbattilo,</span> <span class="verse"><a name="12">12</a>mira ogni superbo e umilialo, schiaccia i malvagi ovunque si trovino;</span> <span class="verse"><a name="13">13</a>nascondili nella polvere tutti insieme, rinchiudili nella polvere tutti insieme,</span> <span class="verse"><a name="14">14</a>anch`io ti loderò, perché hai trionfato con la destra.</span> <span class="verse"><a name="15">15</a>Ecco, l`ippopotamo, che io ho creato al pari di te, mangia l`erba come il bue.</span> <span class="verse"><a name="16">16</a>Guarda, la sua forza è nei fianchi e il suo vigore nel ventre.</span> <span class="verse"><a name="17">17</a>Rizza la coda come un cedro, i nervi delle sue cosce s`intrecciano saldi,</span> <span class="verse"><a name="18">18</a>le sue vertebre, tubi di bronzo, le sue ossa come spranghe di ferro.</span> <span class="verse"><a name="19">19</a>Esso è la prima delle opere di Dio; il suo creatore lo ha fornito di difesa.</span> <span class="verse"><a name="20">20</a>I monti gli offrono i loro prodotti e là tutte le bestie della campagna si trastullano.</span> <span class="verse"><a name="21">21</a>Sotto le piante di loto si sdraia, nel folto del canneto della palude.</span> <span class="verse"><a name="22">22</a>Lo ricoprono d`ombra i loti selvatici, lo circondano i salici del torrente.</span> <span class="verse"><a name="23">23</a>Ecco, si gonfi pure il fiume: egli non trema, è calmo, anche se il Giordano gli salisse fino alla bocca.</span> <span class="verse"><a name="24">24</a>Chi potrà afferrarlo per gli occhi, prenderlo con lacci e forargli le narici?</span> <span class="verse"><a name="25">25</a>Puoi tu pescare il Levitan con l`amo e tener ferma la sua lingua con una corda,</span> <span class="verse"><a name="26">26</a>ficcargli un giunco nelle narici e forargli la mascella con un uncino?</span> <span class="verse"><a name="27">27</a>Ti farà forse molte suppliche e ti rivolgerà dolci parole?</span> <span class="verse"><a name="28">28</a>Stipulerà forse con te un`alleanza, perché tu lo prenda come servo per sempre?</span> <span class="verse"><a name="29">29</a>Scherzerai con lui come un passero, legandolo per le tue fanciulle?</span> <span class="verse"><a name="30">30</a>Lo metteranno in vendita le compagnie di pesca, se lo divideranno i commercianti?</span> <span class="verse"><a name="31">31</a>Crivellerai di dardi la sua pelle e con la fiocina la sua testa?</span> <span class="verse"><a name="32">32</a>Metti su di lui la mano: al ricordo della lotta, non rimproverai!</span> </p></div</div></div></body></html>