<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 13</strong></div><p><span class="verse"><a name="1">1</a>Ecco, tutto questo ha visto il mio occhio, l`ha udito il mio orecchio e l`ha compreso.</span> <span class="verse"><a name="2">2</a>Quel che sapete voi, lo so anch`io; non sono da meno di voi.</span> <span class="verse"><a name="3">3</a>Ma io all`Onnipotente vorrei parlare, a Dio vorrei fare rimostranze.</span> <span class="verse"><a name="4">4</a>Voi siete raffazzonatori di menzogne, siete tutti medici da nulla.</span> <span class="verse"><a name="5">5</a>Magari taceste del tutto! sarebbe per voi un atto di sapienza!</span> <span class="verse"><a name="6">6</a>Ascoltate dunque la mia riprensione e alla difesa delle mie labbra fate attenzione. Volete forse in difesa di Dio dire il falso</span> <span class="verse"><a name="7">7</a>e in suo favore parlare con inganno?</span> <span class="verse"><a name="8">8</a>Vorreste trattarlo con parzialità e farvi difensori di Dio?</span> <span class="verse"><a name="9">9</a>Sarebbe bene per voi se egli vi scrutasse? Come s`inganna un uomo, credete di ingannarlo?</span> <span class="verse"><a name="10">10</a>Severamente vi redarguirà, se in segreto gli siete parziali.</span> <span class="verse"><a name="11">11</a>Forse la sua maestà non vi incute spavento e il terrore di lui non vi assale?</span> <span class="verse"><a name="12">12</a>Sentenze di cenere sono i vostri moniti, difese di argilla le vostre difese.</span> <span class="verse"><a name="13">13</a>Tacete, state lontani da me: parlerò io, mi capiti quel che capiti.</span> <span class="verse"><a name="14">14</a>Voglio afferrare la mia carne con i denti e mettere sulle mie mani la mia vita.</span> <span class="verse"><a name="15">15</a>Mi uccida pure, non me ne dolgo; voglio solo difendere davanti a lui la mia condotta!</span> <span class="verse"><a name="16">16</a>Questo mi sarà pegno di vittoria, perché un empio non si presenterebbe davanti a lui.</span> <span class="verse"><a name="17">17</a>Ascoltate bene le mie parole e il mio esposto sia nei vostri orecchi.</span> <span class="verse"><a name="18">18</a>Ecco, tutto ho preparato per il giudizio, son convinto che sarò dichiarato innocente.</span> <span class="verse"><a name="19">19</a>Chi vuol muover causa contro di me? Perché allora tacerò, pronto a morire.</span> <span class="verse"><a name="20">20</a>Solo, assicurami due cose e allora non mi sottrarrò alla tua presenza;</span> <span class="verse"><a name="21">21</a>allontana da me la tua mano e il tuo terrore più non mi spaventi;</span> <span class="verse"><a name="22">22</a>poi interrogami pure e io risponderò oppure parlerò io e tu mi risponderai.</span> <span class="verse"><a name="23">23</a>Quante sono le mie colpe e i miei peccati? Fammi conoscere il mio misfatto e il mio peccato.</span> <span class="verse"><a name="24">24</a>Perché mi nascondi la tua faccia e mi consideri come un nemico?</span> <span class="verse"><a name="25">25</a>Vuoi spaventare una foglia dispersa dal vento e dar la caccia a una paglia secca?</span> <span class="verse"><a name="26">26</a>Poiché scrivi contro di me sentenze amare e mi rinfacci i miei errori giovanili;</span> <span class="verse"><a name="27">27</a>tu metti i miei piedi in ceppi, spii tutti i miei passi e ti segni le orme dei miei piedi.</span> <span class="verse"><a name="28">28</a>Intanto io mi disfò come legno tarlato o come un vestito corroso da tignola.</span> </p></div</div></div></body></html>