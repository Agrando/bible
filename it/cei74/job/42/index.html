<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 42</strong></div><p><span class="verse"><a name="1">1</a>Allora Giobbe rispose al Signore e disse:</span> <span class="verse"><a name="2">2</a>Comprendo che puoi tutto e che nessuna cosa è impossibile per te.</span> <span class="verse"><a name="3">3</a>Chi è colui che, senza aver scienza, può oscurare il tuo consiglio? Ho esposto dunque senza discernimento cose troppo superiori a me, che io non comprendo.</span> <span class="verse"><a name="4">4</a>"Ascoltami e io parlerò, io t`interrogherò e tu istruiscimi".</span> <span class="verse"><a name="5">5</a>Io ti conoscevo per sentito dire, ma ora i miei occhi ti vedono.</span> <span class="verse"><a name="6">6</a>Perciò mi ricredo e ne provo pentimento sopra polvere e cenere.</span> <span class="verse"><a name="7">7</a>Dopo che il Signore aveva rivolto queste parole a Giobbe, disse a Elifaz il Temanita: "La mia ira si è accesa contro di te e contro i tuoi due amici, perché non avete detto di me cose rette come il mio servo Giobbe.</span> <span class="verse"><a name="8">8</a>Prendete dunque sette vitelli e sette montoni e andate dal mio servo Giobbe e offriteli in olocausto per voi; il mio servo Giobbe pregherà per voi, affinchè io, per riguardo a lui, non punisca la vostra stoltezza, perché non avete detto di me cose rette come il mio servo Giobbe".</span> <span class="verse"><a name="9">9</a>Elifaz il Temanita, Bildad il Suchita e Zofar il Naamatita andarono e fecero come loro aveva detto il Signore e il Signore ebbe riguardo di Giobbe.</span> <span class="verse"><a name="10">10</a>Dio ristabilì Giobbe nello stato di prima, avendo egli pregato per i suoi amici; accrebbe anzi del doppio quanto Giobbe aveva posseduto.</span> <span class="verse"><a name="11">11</a>Tutti i suoi fratelli, le sue sorelle e i suoi conoscenti di prima vennero a trovarlo e mangiarono pane in casa sua e lo commiserarono e lo consolarono di tutto il male che il Signore aveva mandato su di lui e gli regalarono ognuno una piastra e un anello d`oro.</span> <span class="verse"><a name="12">12</a>Il Signore benedisse la nuova condizione di Giobbe più della prima ed egli possedette quattordicimila pecore e seimila cammelli, mille paia di buoi e mille asine.</span> <span class="verse"><a name="13">13</a>Ebbe anche sette figli e tre figlie.</span> <span class="verse"><a name="14">14</a>A una mise nome Colomba, alla seconda Cassia e alla terza Fiala di stibio.</span> <span class="verse"><a name="15">15</a>In tutta la terra non si trovarono donne così belle come le figlie di Giobbe e il loro padre le mise a parte dell`eredità insieme con i loro fratelli.</span> <span class="verse"><a name="16">16</a>Dopo tutto questo, Giobbe visse ancora centoquarant`anni e vide figli e nipoti di quattro generazioni.</span> <span class="verse"><a name="17">17</a>Poi Giobbe morì, vecchio e sazio di giorni.</span> </p></div</div></div></body></html>