<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 28</strong></div><p><span class="verse"><a name="1">1</a>Certo, per l`argento vi sono miniere e per l`oro luoghi dove esso si raffina.</span> <span class="verse"><a name="2">2</a>Il ferro si cava dal suolo e la pietra fusa libera il rame.</span> <span class="verse"><a name="3">3</a>L`uomo pone un termine alle tenebre e fruga fino all`estremo limite le rocce nel buio più fondo.</span> <span class="verse"><a name="4">4</a>Forano pozzi lungi dall`abitato coloro che perdono l`uso dei piedi: pendono sospesi lontano dalla gente e vacillano.</span> <span class="verse"><a name="5">5</a>Una terra, da cui si trae pane, di sotto è sconvolta come dal fuoco.</span> <span class="verse"><a name="6">6</a>Le sue pietre contengono zaffiri e oro la sua polvere.</span> <span class="verse"><a name="7">7</a>L`uccello rapace ne ignora il sentiero, non lo scorge neppure l`occhio dell`aquila,</span> <span class="verse"><a name="8">8</a>non battuto da bestie feroci, né mai attraversato dal leopardo.</span> <span class="verse"><a name="9">9</a>Contro la selce l`uomo porta la mano, sconvolge le montagne:</span> <span class="verse"><a name="10">10</a>nelle rocce scava gallerie e su quanto è prezioso posa l`occhio:</span> <span class="verse"><a name="11">11</a>scandaglia il fondo dei fiumi e quel che vi è nascosto porta alla luce.</span> <span class="verse"><a name="12">12</a>Ma la sapienza da dove si trae? E il luogo dell`intelligenza dov`è?</span> <span class="verse"><a name="13">13</a>L`uomo non ne conosce la via, essa non si trova sulla terra dei viventi.</span> <span class="verse"><a name="14">14</a>L`abisso dice: "Non è in me!" e il mare dice: "Neppure presso di me!".</span> <span class="verse"><a name="15">15</a>Non si scambia con l`oro più scelto, né per comprarla si pesa l`argento.</span> <span class="verse"><a name="16">16</a>Non si acquista con l`oro di Ofir, con il prezioso berillo o con lo zaffiro.</span> <span class="verse"><a name="17">17</a>Non la pareggia l`oro e il cristallo, né si permuta con vasi di oro puro.</span> <span class="verse"><a name="18">18</a>Coralli e perle non meritano menzione, vale più scoprire la sapienza che le gemme.</span> <span class="verse"><a name="19">19</a>Non la eguaglia il topazio d`Etiopia; con l`oro puro non si può scambiare a peso.</span> <span class="verse"><a name="20">20</a>Ma da dove viene la sapienza? E il luogo dell`intelligenza dov`è?</span> <span class="verse"><a name="21">21</a>È nascosta agli occhi di ogni vivente ed è ignota agli uccelli del cielo.</span> <span class="verse"><a name="22">22</a>L`abisso e la morte dicono: "Con gli orecchi ne udimmo la fama".</span> <span class="verse"><a name="23">23</a>Dio solo ne conosce la via, lui solo sa dove si trovi,</span> <span class="verse"><a name="24">24</a>perché volge lo sguardo fino alle estremità della terra, vede quanto è sotto la volta del cielo.</span> <span class="verse"><a name="25">25</a>Quando diede al vento un peso e ordinò le acque entro una misura,</span> <span class="verse"><a name="26">26</a>quando impose una legge alla pioggia e una via al lampo dei tuoni;</span> <span class="verse"><a name="27">27</a>allora la vide e la misurò, la comprese e la scrutò appieno</span> <span class="verse"><a name="28">28</a>e disse all`uomo: "Ecco, temere Dio, questo è sapienza e schivare il male, questo è intelligenza".</span> </p></div</div></div></body></html>