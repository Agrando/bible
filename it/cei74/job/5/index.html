<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 5</strong></div><p><span class="verse"><a name="1">1</a>Chiama, dunque! Ti risponderà forse qualcuno? E a chi fra i santi ti rivolgerai?</span> <span class="verse"><a name="2">2</a>Poiché allo stolto dá morte lo sdegno e la collera fa morire lo sciocco.</span> <span class="verse"><a name="3">3</a>Io ho visto lo stolto metter radici, ma imputridire la sua dimora all`istante.</span> <span class="verse"><a name="4">4</a>I suoi figli sono lungi dal prosperare, sono oppressi alla porta, senza difensore;</span> <span class="verse"><a name="5">5</a>l`affamato ne divora la messe e gente assetata ne succhia gli averi.</span> <span class="verse"><a name="6">6</a>Non esce certo dalla polvere la sventura né germoglia dalla terra il dolore,</span> <span class="verse"><a name="7">7</a>ma è l`uomo che genera pene, come le scintille volano in alto.</span> <span class="verse"><a name="8">8</a>Io, invece, mi rivolgerei a Dio e a Dio esporrei la mia causa:</span> <span class="verse"><a name="9">9</a>a lui, che fa cose grandi e incomprensibili, meraviglie senza numero,</span> <span class="verse"><a name="10">10</a>che dá la pioggia alla terra e manda le acque sulle campagne.</span> <span class="verse"><a name="11">11</a>Colloca gli umili in alto e gli afflitti solleva a prosperità;</span> <span class="verse"><a name="12">12</a>rende vani i pensieri degli scaltri e le loro mani non ne compiono i disegni;</span> <span class="verse"><a name="13">13</a>coglie di sorpresa i saggi nella loro astuzia e manda in rovina il consiglio degli scaltri.</span> <span class="verse"><a name="14">14</a>Di giorno incappano nel buio e brancolano in pieno sole come di notte,</span> <span class="verse"><a name="15">15</a>mentre egli salva dalla loro spada l`oppresso, e il meschino dalla mano del prepotente.</span> <span class="verse"><a name="16">16</a>C`è speranza per il misero e l`ingiustizia chiude la bocca.</span> <span class="verse"><a name="17">17</a>Felice l`uomo, che è corretto da Dio: perciò tu non sdegnare la correzione dell`Onnipotente,</span> <span class="verse"><a name="18">18</a>perché egli fa la piaga e la fascia, ferisce e la sua mano risana.</span> <span class="verse"><a name="19">19</a>Da sei tribolazioni ti libererà e alla settima non ti toccherà il male;</span> <span class="verse"><a name="20">20</a>nella carestia ti scamperà dalla morte e in guerra dal colpo della spada;</span> <span class="verse"><a name="21">21</a>sarai al riparo dal flagello della lingua, né temerai quando giunge la rovina.</span> <span class="verse"><a name="22">22</a>Della rovina e della fame ti riderai né temerai le bestie selvatiche;</span> <span class="verse"><a name="23">23</a>con le pietre del campo avrai un patto e le bestie selvatiche saranno in pace con te.</span> <span class="verse"><a name="24">24</a>Conoscerai la prosperità della tua tenda, visiterai la tua proprietà e non sarai deluso.</span> <span class="verse"><a name="25">25</a>Vedrai, numerosa, la prole, i tuoi rampolli come l`erba dei prati.</span> <span class="verse"><a name="26">26</a>Te ne andrai alla tomba in piena maturità, come si ammucchia il grano a suo tempo.</span> <span class="verse"><a name="27">27</a>Ecco, questo abbiamo osservato: è così. Ascoltalo e sappilo per tuo bene.</span> </p></div</div></div></body></html>