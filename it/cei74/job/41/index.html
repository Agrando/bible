<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 41</strong></div><p><span class="verse"><a name="1">1</a>Ecco, la tua speranza è fallita, al solo vederlo uno stramazza.</span> <span class="verse"><a name="2">2</a>Nessuno è tanto audace da osare eccitarlo e chi mai potrà star saldo di fronte a lui?</span> <span class="verse"><a name="3">3</a>Chi mai lo ha assalito e si è salvato? Nessuno sotto tutto il cielo.</span> <span class="verse"><a name="4">4</a>Non tacerò la forza delle sue membra: in fatto di forza non ha pari.</span> <span class="verse"><a name="5">5</a>Chi gli ha mai aperto sul davanti il manto di pelle e nella sua doppia corazza chi può penetrare?</span> <span class="verse"><a name="6">6</a>Le porte della sua bocca chi mai ha aperto? Intorno ai suoi denti è il terrore!</span> <span class="verse"><a name="7">7</a>Il suo dorso è a lamine di scudi, saldate con stretto suggello;</span> <span class="verse"><a name="8">8</a>l`una con l`altra si toccano, sì che aria fra di esse non passa:</span> <span class="verse"><a name="9">9</a>ognuna aderisce alla vicina, sono compatte e non possono separarsi.</span> <span class="verse"><a name="10">10</a>Il suo starnuto irradia luce e i suoi occhi sono come le palpebre dell`aurora.</span> <span class="verse"><a name="11">11</a>Dalla sua bocca partono vampate, sprizzano scintille di fuoco.</span> <span class="verse"><a name="12">12</a>Dalle sue narici esce fumo come da caldaia, che bolle sul fuoco.</span> <span class="verse"><a name="13">13</a>Il suo fiato incendia carboni e dalla bocca gli escono fiamme.</span> <span class="verse"><a name="14">14</a>Nel suo collo risiede la forza e innanzi a lui corre la paura.</span> <span class="verse"><a name="15">15</a>Le giogaie della sua carne son ben compatte, sono ben salde su di lui, non si muovono.</span> <span class="verse"><a name="16">16</a>Il suo cuore è duro come pietra, duro come la pietra inferiore della macina.</span> <span class="verse"><a name="17">17</a>Quando si alza, si spaventano i forti e per il terrore restano smarriti.</span> <span class="verse"><a name="18">18</a>La spada che lo raggiunge non vi si infigge, né lancia, né freccia né giavellotto;</span> <span class="verse"><a name="19">19</a>stima il ferro come paglia, il bronzo come legno tarlato.</span> <span class="verse"><a name="20">20</a>Non lo mette in fuga la freccia, in pula si cambian per lui le pietre della fionda.</span> <span class="verse"><a name="21">21</a>Come stoppia stima una mazza e si fa beffe del vibrare dell`asta.</span> <span class="verse"><a name="22">22</a>Al disotto ha cocci acuti e striscia come erpice sul molle terreno.</span> <span class="verse"><a name="23">23</a>Fa ribollire come pentola il gorgo, fa del mare come un vaso da unguenti.</span> <span class="verse"><a name="24">24</a>Dietro a sé produce una bianca scia e l`abisso appare canuto.</span> <span class="verse"><a name="25">25</a>Nessuno sulla terra è pari a lui, fatto per non aver paura.</span> <span class="verse"><a name="26">26</a>Lo teme ogni essere più altero; egli è il re su tutte le fiere più superbe.</span> </p></div</div></div></body></html>