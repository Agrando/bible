<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 8</strong></div><p><span class="verse"><a name="1">1</a>Allora prese a dire Bildad il Suchita:</span> <span class="verse"><a name="2">2</a>Fino a quando dirai queste cose e vento impetuoso saranno le parole della tua bocca?</span> <span class="verse"><a name="3">3</a>Può forse Dio deviare il diritto o l`Onnipotente sovvertire la giustizia?</span> <span class="verse"><a name="4">4</a>Se i tuoi figli hanno peccato contro di lui, li ha messi in balìa della loro iniquità.</span> <span class="verse"><a name="5">5</a>Se tu cercherai Dio e implorerai l`Onnipotente,</span> <span class="verse"><a name="6">6</a>se puro e integro tu sei, fin d`ora veglierà su di te e ristabilirà la dimora della tua giustizia;</span> <span class="verse"><a name="7">7</a>piccola cosa sarà la tua condizione di prima, di fronte alla grandezza che avrà la futura.</span> <span class="verse"><a name="8">8</a>Chiedilo infatti alle generazioni passate, poni mente all`esperienza dei loro padri,</span> <span class="verse"><a name="9">9</a>perché noi siamo di ieri e nulla sappiamo, come un`ombra sono i nostri giorni sulla terra.</span> <span class="verse"><a name="10">10</a>Essi forse non ti istruiranno e ti parleranno traendo le parole dal cuore?</span> <span class="verse"><a name="11">11</a>Cresce forse il papiro fuori della palude e si sviluppa forse il giunco senz`acqua?</span> <span class="verse"><a name="12">12</a>E` ancora verde, non buono per tagliarlo, e inaridisce prima d`ogn`altra erba.</span> <span class="verse"><a name="13">13</a>Tale il destino di chi dimentica Dio, così svanisce la speranza dell`empio;</span> <span class="verse"><a name="14">14</a>la sua fiducia è come un filo e una tela di ragno è la sua sicurezza:</span> <span class="verse"><a name="15">15</a>si appoggi alla sua casa, essa non resiste, vi si aggrappi, ma essa non regge.</span> <span class="verse"><a name="16">16</a>Rigoglioso sia pure in faccia al sole e sopra il giardino si spandano i suoi rami,</span> <span class="verse"><a name="17">17</a>sul terreno sassoso s`intreccino le sue radici, tra le pietre attinga la vita.</span> <span class="verse"><a name="18">18</a>Se lo si toglie dal suo luogo, questo lo rinnega: "Non t`ho mai visto!".</span> <span class="verse"><a name="19">19</a>Ecco la gioia del suo destino e dalla terra altri rispuntano.</span> <span class="verse"><a name="20">20</a>Dunque, Dio non rigetta l`uomo integro, e non sostiene la mano dei malfattori.</span> <span class="verse"><a name="21">21</a>Colmerà di nuovo la tua bocca di sorriso e le tue labbra di gioia.</span> <span class="verse"><a name="22">22</a>I tuoi nemici saran coperti di vergogna e la tenda degli empi più non sarà.</span> </p></div</div></div></body></html>