<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 26</strong></div><p><span class="verse"><a name="1">1</a>Giobbe rispose:</span> <span class="verse"><a name="2">2</a>Quanto aiuto hai dato al debole e come hai soccorso il braccio senza forza!</span> <span class="verse"><a name="3">3</a>Quanti buoni consigli hai dato all`ignorante e con quanta abbondanza hai manifestato la saggezza!</span> <span class="verse"><a name="4">4</a>A chi hai tu rivolto la parola e qual è lo spirito che da te è uscito?</span> <span class="verse"><a name="5">5</a>I morti tremano sotto terra, come pure le acque e i loro abitanti.</span> <span class="verse"><a name="6">6</a>Nuda è la tomba davanti a lui e senza velo è l`abisso.</span> <span class="verse"><a name="7">7</a>Egli stende il settentrione sopra il vuoto, tiene sospesa la terra sopra il nulla.</span> <span class="verse"><a name="8">8</a>Rinchiude le acque dentro le nubi, e le nubi non si squarciano sotto il loro peso.</span> <span class="verse"><a name="9">9</a>Copre la vista del suo trono stendendovi sopra la sua nube.</span> <span class="verse"><a name="10">10</a>Ha tracciato un cerchio sulle acque, sino al confine tra la luce e le tenebre.</span> <span class="verse"><a name="11">11</a>Le colonne del cielo si scuotono, sono prese da stupore alla sua minaccia.</span> <span class="verse"><a name="12">12</a>Con forza agita il mare e con intelligenza doma Raab.</span> <span class="verse"><a name="13">13</a>Al suo soffio si rasserenano i cieli, la sua mano trafigge il serpente tortuoso.</span> <span class="verse"><a name="14">14</a>Ecco, questi non sono che i margini delle sue opere; quanto lieve è il sussurro che noi ne percepiamo! Ma il tuono della sua potenza chi può comprenderlo?</span> </p></div</div></div></body></html>