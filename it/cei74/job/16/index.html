<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 16</strong></div><p><span class="verse"><a name="1">1</a>Allora rispose:</span> <span class="verse"><a name="2">2</a>Ne ho udite già molte di simili cose! Siete tutti consolatori molesti.</span> <span class="verse"><a name="3">3</a>Non avran termine le parole campate in aria? O che cosa ti spinge a rispondere così?</span> <span class="verse"><a name="4">4</a>Anch`io sarei capace di parlare come voi, se voi foste al mio posto: vi affogherei con parole e scuoterei il mio capo su di voi.</span> <span class="verse"><a name="5">5</a>Vi conforterei con la bocca e il tremito delle mie labbra cesserebbe.</span> <span class="verse"><a name="6">6</a>Ma se parlo, non viene impedito il mio dolore; se taccio, che cosa lo allontana da me?</span> <span class="verse"><a name="7">7</a>Ora però egli m`ha spossato, fiaccato, tutto il mio vicinato mi è addosso;</span> <span class="verse"><a name="8">8</a>si è costituito testimone ed è insorto contro di me: il mio calunniatore mi accusa in faccia.</span> <span class="verse"><a name="9">9</a>La sua collera mi dilania e mi perseguita; digrigna i denti contro di me, il mio nemico su di me aguzza gli occhi.</span> <span class="verse"><a name="10">10</a>Spalancano la bocca contro di me, mi schiaffeggiano con insulti, insieme si alleano contro di me.</span> <span class="verse"><a name="11">11</a>Dio mi consegna come preda all`empio, e mi getta nelle mani dei malvagi.</span> <span class="verse"><a name="12">12</a>Me ne stavo tranquillo ed egli mi ha rovinato, mi ha afferrato per il collo e mi ha stritolato; ha fatto di me il suo bersaglio.</span> <span class="verse"><a name="13">13</a>I suoi arcieri mi circondano; mi trafigge i fianchi senza pietà, versa a terra il mio fiele,</span> <span class="verse"><a name="14">14</a>mi apre ferita su ferita, mi si avventa contro come un guerriero.</span> <span class="verse"><a name="15">15</a>Ho cucito un sacco sulla mia pelle e ho prostrato la fronte nella polvere.</span> <span class="verse"><a name="16">16</a>La mia faccia è rossa per il pianto e sulle mie palpebre v`è una fitta oscurità.</span> <span class="verse"><a name="17">17</a>Non c`è violenza nelle mie mani e pura è stata la mia preghiera.</span> <span class="verse"><a name="18">18</a>O terra, non coprire il mio sangue e non abbia sosta il mio grido!</span> <span class="verse"><a name="19">19</a>Ma ecco, fin d`ora il mio testimone è nei cieli, il mio mallevadore è lassù;</span> <span class="verse"><a name="20">20</a>miei avvocati presso Dio sono i miei lamenti, mentre davanti a lui sparge lacrime il mio occhio,</span> <span class="verse"><a name="21">21</a>perché difenda l`uomo davanti a Dio, come un mortale fa con un suo amico;</span> <span class="verse"><a name="22">22</a>poiché passano i miei anni contati e io me ne vado per una via senza ritorno.</span> </p></div</div></div></body></html>