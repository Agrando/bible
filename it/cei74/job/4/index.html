<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/job">Job</a> &gt <strong>Chapter 4</strong></div><p><span class="verse"><a name="1">1</a>Elifaz il Temanita prese la parola e disse:</span> <span class="verse"><a name="2">2</a>Se si tenta di parlarti, ti sarà forse gravoso? Ma chi può trattenere il discorso?</span> <span class="verse"><a name="3">3</a>Ecco, tu hai istruito molti e a mani fiacche hai ridato vigore;</span> <span class="verse"><a name="4">4</a>le tue parole hanno sorretto chi vacillava e le ginocchia che si piegavano hai rafforzato.</span> <span class="verse"><a name="5">5</a>Ma ora questo accade a te e ti abbatti; capita a te e ne sei sconvolto.</span> <span class="verse"><a name="6">6</a>La tua pietà non era forse la tua fiducia e la tua condotta integra, la tua speranza?</span> <span class="verse"><a name="7">7</a>Ricordalo: quale innocente è mai perito e quando mai furon distrutti gli uomini retti?</span> <span class="verse"><a name="8">8</a>Per quanto io ho visto, chi coltiva iniquità, chi semina affanni, li raccoglie.</span> <span class="verse"><a name="9">9</a>A un soffio di Dio periscono e dallo sfogo della sua ira sono annientati.</span> <span class="verse"><a name="10">10</a>Il ruggito del leone e l`urlo del leopardo e i denti dei leoncelli sono frantumati.</span> <span class="verse"><a name="11">11</a>Il leone è perito per mancanza di preda e i figli della leonessa sono stati dispersi.</span> <span class="verse"><a name="12">12</a>A me fu recata, furtiva, una parola e il mio orecchio ne percepì il lieve sussurro.</span> <span class="verse"><a name="13">13</a>ei fantasmi, tra visioni notturne, quando grava sugli uomini il sonno,</span> <span class="verse"><a name="14">14</a>terrore mi prese e spavento e tutte le ossa mi fece tremare;</span> <span class="verse"><a name="15">15</a>un vento mi passò sulla faccia, e il pelo si drizzò sulla mia carne...</span> <span class="verse"><a name="16">16</a>Stava là ritto uno, di cui non riconobbi l`aspetto, un fantasma stava davanti ai miei occhi... Un sussurro..., e una voce mi si fece sentire:</span> <span class="verse"><a name="17">17</a>"Può il mortale essere giusto davanti a Dio o innocente l`uomo davanti al suo creatore?</span> <span class="verse"><a name="18">18</a>Ecco, dei suoi servi egli non si fida e ai suoi angeli imputa difetti;</span> <span class="verse"><a name="19">19</a>quanto più a chi abita case di fango, che nella polvere hanno il loro fondamento! Come tarlo sono schiacciati,</span> <span class="verse"><a name="20">20</a>annientati fra il mattino e la sera: senza che nessuno ci badi, periscono per sempre.</span> <span class="verse"><a name="21">21</a>La funicella della loro tenda non viene forse strappata? Muoiono senza saggezza!".</span> </p></div</div></div></body></html>