<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>Ritenni pertanto opportuno non venire di nuovo fra voi con tristezza.</span> <span class="verse"><a name="2">2</a>Perché se io rattristo voi, chi mi rallegrerà se non colui che è stato da me rattristato?</span> <span class="verse"><a name="3">3</a>Perciò vi ho scritto in quei termini che voi sapete, per non dovere poi essere rattristato alla mia venuta da quelli che dovrebbero rendermi lieto, persuaso come sono riguardo a voi tutti che la mia gioia è quella di tutti voi.</span> <span class="verse"><a name="4">4</a>Vi ho scritto in un momento di grande afflizione e col cuore angosciato, tra molte lacrime, però non per rattristarvi, ma per farvi conoscere l`affetto immenso che ho per voi.</span> <span class="verse"><a name="5">5</a>Se qualcuno mi ha rattristato, non ha rattristato me soltanto, ma in parte almeno, senza voler esagerare, tutti voi.</span> <span class="verse"><a name="6">6</a>Per quel tale però è già sufficiente il castigo che gli è venuto dai più,</span> <span class="verse"><a name="7">7</a>cosicché voi dovreste piuttosto usargli benevolenza e confortarlo, perché egli non soccomba sotto un dolore troppo forte.</span> <span class="verse"><a name="8">8</a>Vi esorto quindi a far prevalere nei suoi riguardi la carità;</span> <span class="verse"><a name="9">9</a>e anche per questo vi ho scritto, per vedere alla prova se siete effettivamente obbedienti in tutto.</span> <span class="verse"><a name="10">10</a>A chi voi perdonate, perdono anch`io; perché quello che io ho perdonato, se pure ebbi qualcosa da perdonare, l`ho fatto per voi, davanti a Cristo,</span> <span class="verse"><a name="11">11</a>per non cadere in balìa di satana, di cui non ignoriamo le macchinazioni.</span> <span class="verse"><a name="12">12</a>Giunto pertanto a Troade per annunziare il vangelo di Cristo, sebbene la porta mi fosse aperta nel Signore,</span> <span class="verse"><a name="13">13</a>non ebbi pace nello spirito perché non vi trovai Tito, mio fratello; perciò, congedatomi da loro, partii per la Macedonia.</span> <span class="verse"><a name="14">14</a>Siano rese grazie a Dio, il quale ci fa partecipare al suo trionfo in Cristo e diffonde per mezzo nostro il profumo della sua conoscenza nel mondo intero!</span> <span class="verse"><a name="15">15</a>Noi siamo infatti dinanzi a Dio il profumo di Cristo fra quelli che si salvano e fra quelli che si perdono;</span> <span class="verse"><a name="16">16</a>per gli uni odore di morte per la morte e per gli altri odore di vita per la vita. E chi è mai all`altezza di questi compiti?</span> <span class="verse"><a name="17">17</a>Noi non siamo infatti come quei molti che mercanteggiano la parola di Dio, ma con sincerità e come mossi da Dio, sotto il suo sguardo, noi parliamo in Cristo.</span> </p></div</div></div></body></html>