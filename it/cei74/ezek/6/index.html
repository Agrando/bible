<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 6</strong></div><p><span class="verse"><a name="1">1</a>Mi fu quindi rivolta questa parola del Signore:</span> <span class="verse"><a name="2">2</a>"Figlio dell`uomo, volgi la faccia verso i monti d`Israele e profetizza contro di essi:</span> <span class="verse"><a name="3">3</a>Monti d`Israele, udite la parola del Signore Dio. Così dice il Signore Dio ai monti e alle colline, alle gole e alle valli: Ecco, manderò sopra di voi la spada e distruggerò le vostre alture;</span> <span class="verse"><a name="4">4</a>i vostri altari saranno devastati e infranti i vostri altari per l`incenso; getterò i vostri cadaveri davanti ai vostri idoli</span> <span class="verse"><a name="5">5</a>e disseminerò le vostre ossa intorno ai vostri altari.</span> <span class="verse"><a name="6">6</a>Su tutto il vostro suolo le vostre città saranno rovinate, le vostre alture demolite, distrutte, e i vostri altari spariranno. Saranno frantumati e scompariranno i vostri idoli, spezzati i vostri altari per l`incenso, periranno le vostre opere.</span> <span class="verse"><a name="7">7</a>Trafitti a morte cadranno in mezzo a voi e saprete che io sono il Signore.</span> <span class="verse"><a name="8">8</a>Tuttavia lascerò alcuni di voi scampati alla spada in mezzo alle genti, quando vi avrò dispersi nei vari paesi:</span> <span class="verse"><a name="9">9</a>i vostri scampati si ricorderanno di me fra le genti in mezzo alle quali saranno deportati; perché io avrò spezzato il loro cuore infedele che si è allontanato da me e i loro occhi che si sono prostituiti ai loro idoli; avranno orrore di se stessi per le iniquità commesse e per tutte le loro nefandezze.</span> <span class="verse"><a name="10">10</a>Sapranno allora che io sono il Signore e che non invano ho minacciato di infliggere loro questi mali.</span> <span class="verse"><a name="11">11</a>Così dice il Signore Dio: Batti le mani, pesta i piedi in terra e dì: Oh, per tutti i loro orribili abomini il popolo d`Israele perirà di spada, di fame e di peste!</span> <span class="verse"><a name="12">12</a>Chi è lontano morirà di peste, chi è vicino cadrà di spada, chi è assediato morirà di fame: sfogherò su di loro il mio sdegno.</span> <span class="verse"><a name="13">13</a>Saprete allora che io sono il Signore, quando i loro cadaveri giaceranno fra i loro idoli, intorno ai loro altari, su ogni colle elevato, su ogni cima di monte, sotto ogni albero verde e ogni quercia frondosa, dovunque hanno bruciato profumi soavi ai loro idoli.</span> <span class="verse"><a name="14">14</a>Stenderò la mano su di loro e renderò la terra desolata e brulla dal deserto fino a Ribla, dovunque dimorino; sapranno allora che io sono il Signore".</span> </p></div</div></div></body></html>