<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>"Figlio dell`uomo, volgiti verso il monte Seir e profetizza contro di esso.</span> <span class="verse"><a name="3">3</a>Annunzierai: Dice il Signore Dio: Eccomi a te, monte Seir, anche su di te stenderò il mio braccio e farò di te una solitudine, un luogo desolato.</span> <span class="verse"><a name="4">4</a>Ridurrò le tue città in macerie, e tu diventerai un deserto; così saprai che io sono il Signore.</span> <span class="verse"><a name="5">5</a>Tu hai mantenuto un odio secolare contro gli Israeliti e li hai consegnati alla spada nel giorno della loro sventura, quando ho posto fine alla loro iniquità;</span> <span class="verse"><a name="6">6</a>per questo, com`è vero ch`io vivo - dice il Signore Dio - ti abbandonerò al sangue e il sangue ti perseguiterà; tu hai odiato il sangue e il sangue ti perseguiterà.</span> <span class="verse"><a name="7">7</a>Farò del monte Seir una solitudine e un deserto e vi eliminerò chiunque su di esso va e viene.</span> <span class="verse"><a name="8">8</a>Riempirò di cadaveri i tuoi monti; sulle tue alture, per le tue pendici, in tutte le tue valli cadranno i trafitti di spada.</span> <span class="verse"><a name="9">9</a>In solitudine perenne ti ridurrò e le tue città non saranno più abitate: saprete che io sono il Signore.</span> <span class="verse"><a name="10">10</a>Poiché hai detto: Questi due popoli, questi due territori saranno miei, noi li possiederemo, anche se là è il Signore.</span> <span class="verse"><a name="11">11</a>Per questo, com`è vero ch`io vivo - oracolo del Signore Dio - io agirò secondo quell`ira e quel furore che tu hai dimostrato nell`odio contro di loro e mi rivelerò in mezzo a loro quando farò giustizia di te:</span> <span class="verse"><a name="12">12</a>saprai allora che io sono il Signore. Ho udito tutti gli insulti che tu hai proferiti contro i monti d`Israele: Sono deserti; son dati a noi perché vi pascoliamo.</span> <span class="verse"><a name="13">13</a>Contro di me avete fatto discorsi insolenti, contro di me avete moltiplicato le parole: ho udito tutto.</span> <span class="verse"><a name="14">14</a>Così dice il Signore Dio: Poiché tutto il paese ha gioito, farò di te una solitudine:</span> <span class="verse"><a name="15">15</a>poiché tu hai gioito per l`eredità della casa d`Israele che era devastata, così io tratterò te: sarai ridotto a una solitudine, o monte Seir, e tu Edom, tutto intero; si saprà che io sono il Signore".</span> </p></div</div></div></body></html>