<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 10</strong></div><p><span class="verse"><a name="1">1</a>Io guardavo ed ecco sul firmamento che stava sopra il capo dei cherubini vidi come una pietra di zaffìro e al di sopra appariva qualcosa che aveva la forma di un trono.</span> <span class="verse"><a name="2">2</a>Disse all`uomo vestito di lino: "Và fra le ruote che sono sotto il cherubino e riempi il cavo delle mani dei carboni accesi che sono fra i cherubini e spargili sulla città". Egli vi andò mentre io lo seguivo con lo sguardo.</span> <span class="verse"><a name="3">3</a>Ora i cherubini erano fermi a destra del tempio, quando l`uomo vi andò, e una nube riempiva il cortile interno.</span> <span class="verse"><a name="4">4</a>La gloria del Signore si alzò sopra il cherubino verso la soglia del tempio e il tempio fu riempito dalla nube e il cortile fu pieno dello splendore della gloria del Signore.</span> <span class="verse"><a name="5">5</a>Il fragore delle ali dei cherubini giungeva fino al cortile esterno, come la voce di Dio onnipotente quando parla.</span> <span class="verse"><a name="6">6</a>Appena ebbe dato all`uomo vestito di lino l`ordine di prendere il fuoco fra le ruote in mezzo ai cherubini, egli avanzò e si fermò vicino alla ruota.</span> <span class="verse"><a name="7">7</a>Il cherubino tese la mano per prendere il fuoco che era fra i cherubini; ne prese e lo mise nel cavo delle mani dell`uomo vestito di lino, il quale lo prese e uscì.</span> <span class="verse"><a name="8">8</a>Io stavo guardando: i cherubini avevano sotto le ali la forma di una mano d`uomo.</span> <span class="verse"><a name="9">9</a>Guardai ancora ed ecco che al fianco dei cherubini vi erano quattro ruote, una ruota al fianco di ciascun cherubino. Quelle ruote avevano l`aspetto del topazio.</span> <span class="verse"><a name="10">10</a>Sembrava che tutte e quattro fossero di una medesima forma, come se una ruota fosse in mezzo all`altra.</span> <span class="verse"><a name="11">11</a>Muovendosi, potevano andare nelle quattro direzioni senza voltarsi, perché si muovevano verso il lato dove era rivolta la testa, senza voltarsi durante il movimento.</span> <span class="verse"><a name="12">12</a>Tutto il loro corpo, il dorso, le mani, le ali e le ruote erano pieni di occhi tutt`intorno; ognuno dei quattro aveva la propria ruota.</span> <span class="verse"><a name="13">13</a>Io sentii che le ruote venivano chiamate "Turbine".</span> <span class="verse"><a name="14">14</a>Ogni cherubino aveva quattro sembianze: la prima quella di cherubino, la seconda quella di uomo, la terza quella di leone e la quarta quella di aquila.</span> <span class="verse"><a name="15">15</a>I cherubini si alzarono in alto: essi erano quegli esseri viventi che avevo visti al canale Chebàr.</span> <span class="verse"><a name="16">16</a>Quando i cherubini si muovevano, anche le ruote avanzavano al loro fianco: quando i cherubini spiegavano le ali per sollevarsi da terra, le ruote non si allontanavano dal loro fianco;</span> <span class="verse"><a name="17">17</a>quando si fermavano, anche le ruote si fermavano; quando si alzavano, anche le ruote si alzavano con loro perché lo spirito di quegli esseri era in loro.</span> <span class="verse"><a name="18">18</a>La gloria del Signore uscì dalla soglia del tempio e si fermò sui cherubini.</span> <span class="verse"><a name="19">19</a>I cherubini spiegarono le ali e si sollevarono da terra sotto i miei occhi; anche le ruote si alzarono con loro e si fermarono all`ingresso della porta orientale del tempio, mentre la gloria del Dio d`Israele era in alto su di loro.</span> <span class="verse"><a name="20">20</a>Erano i medesimi esseri che io avevo visti sotto il Dio d`Israele lungo il canale Chebàr e riconobbi che erano cherubini.</span> <span class="verse"><a name="21">21</a>Ciascuno aveva quattro aspetti e ciascuno quattro ali e qualcosa simile a mani d`uomo sotto le ali.</span> <span class="verse"><a name="22">22</a>Il loro sembiante era il medesimo che avevo visto lungo il canale Chebàr. Ciascuno di loro procedeva di fronte a sé.</span> </p></div</div></div></body></html>