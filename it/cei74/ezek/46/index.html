<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 46</strong></div><p><span class="verse"><a name="1">1</a>Dice il Signore Dio: "Il portico dell`atrio interno che guarda a oriente rimarrà chiuso nei sei giorni di lavoro; sarà aperto il sabato e nei giorni del novilunio.</span> <span class="verse"><a name="2">2</a>Il principe entrerà dal di fuori passando dal vestibolo del portico esterno e si fermerà presso lo stipite del portico, mentre i sacerdoti offriranno il suo olocausto e il suo sacrificio di comunione. Egli si prostrerà sulla soglia del portico, poi uscirà e il portico non sarà chiuso fino al tramonto.</span> <span class="verse"><a name="3">3</a>Il popolo del paese si prostrerà nei sabati e nei giorni del novilunio all`ingresso del portico, davanti al Signore.</span> <span class="verse"><a name="4">4</a>L`olocausto che il principe offrirà al Signore nel giorno di sabato sarà di sei agnelli e un montone senza difetti;</span> <span class="verse"><a name="5">5</a>come oblazione offrirà un` efa per il montone, per gli agnelli quell`offerta che potrà dare; di olio un hin per ogni efa.</span> <span class="verse"><a name="6">6</a>Nel giorno del novilunio offrirà in olocausto un giovenco senza difetti, sei agnelli e un montone senza difetti;</span> <span class="verse"><a name="7">7</a>in oblazione, un` efa per il giovenco e un` efa per il montone e per gli agnelli quanto potrà dare; d`olio, un hin per ogni efa.</span> <span class="verse"><a name="8">8</a>Quando il principe entrerà, dovrà entrare passando per l`atrio del portico e da esso uscirà.</span> <span class="verse"><a name="9">9</a>Quando verrà il popolo del paese davanti al Signore nelle solennità, coloro che saranno entrati dalla porta di settentrione per adorare, usciranno dal portico di mezzogiorno; quelli che saranno entrati dal portico di mezzogiorno usciranno dal portico di settentrione. Nessuno uscirà dal portico da cui è entrato ma uscirà da quello opposto.</span> <span class="verse"><a name="10">10</a>Il principe sarà in mezzo a loro; entrerà come entrano loro e uscirà come escono loro.</span> <span class="verse"><a name="11">11</a>Nelle feste e nelle solennità l`oblazione sarà di un` efa per il giovenco e di un` efa per il montone; per gli agnelli quello che potrà dare; l`olio sarà di un hin per ogni efa.</span> <span class="verse"><a name="12">12</a>Quando il principe vorrà offrire volontariamente al Signore un olocausto o sacrifici di comunione, gli sarà aperto il portico che guarda ad oriente e offrirà l`olocausto e il sacrificio di comunione come li offre nei giorni di sabato; poi uscirà e il portico verrà chiuso appena sarà uscito.</span> <span class="verse"><a name="13">13</a>Ogni giorno tu offrirai in olocausto al Signore un agnello di un anno, senza difetti; l`offrirai ogni mattina.</span> <span class="verse"><a name="14">14</a>Su di esso farai ogni mattina un`oblazione di un sesto di efa; di olio offrirai un terzo di hin per intridere il fior di farina: è un`oblazione al Signore, la legge dell`olocausto quotidiano.</span> <span class="verse"><a name="15">15</a>Si offrirà dunque l`agnello, l`oblazione e l`olio, ogni mattina: è l`olocausto quotidiano".</span> <span class="verse"><a name="16">16</a>Dice il Signore Dio: "Se il principe darà in dono ad uno dei suoi figli qualcosa della sua eredità, il dono rimarrà ai suoi figli come eredità.</span> <span class="verse"><a name="17">17</a>Se invece egli farà sulla sua eredità un dono a uno dei suoi servi, il dono apparterrà al servo fino all`anno dell`affrancamento, poi ritornerà al principe: ma la sua eredità resterà ai suoi figli.</span> <span class="verse"><a name="18">18</a>Il principe non prenderà niente dell`eredità del popolo, privandolo, con esazioni, del suo possesso; egli lascerà in eredità ai suoi figli parte di quanto possiede, perché nessuno del mio popolo sia scacciato dal suo possesso".</span> <span class="verse"><a name="19">19</a>Poi egli mi condusse, per il corridoio che sta sul fianco del portico, alle stanze del santuario destinate ai sacerdoti, dalla parte di settentrione: ed ecco alla estremità di occidente un posto riservato.</span> <span class="verse"><a name="20">20</a>Mi disse: "Questo è il luogo dove i sacerdoti cuoceranno le carni dei sacrifici di riparazione e di espiazione e dove cuoceranno le oblazioni, senza portarle fuori nell`atrio esterno e correre il rischio di comunicare la consacrazione al popolo".</span> <span class="verse"><a name="21">21</a>Mi condusse nell`atrio esterno e mi fece passare presso i quattro angoli dell`atrio e a ciascun angolo dell`atrio vi era un cortile;</span> <span class="verse"><a name="22">22</a>quindi ai quattro angoli dell`atrio vi erano quattro piccoli cortili lunghi quaranta cubiti e larghi trenta, tutti d`una stessa misura.</span> <span class="verse"><a name="23">23</a>Un muro girava intorno a tutt`e quattro e dei fornelli erano costruiti in basso intorno al muro.</span> <span class="verse"><a name="24">24</a>Egli mi disse: "Queste sono le cucine dove i servi del tempio cuoceranno i sacrifici del popolo".</span> </p></div</div></div></body></html>