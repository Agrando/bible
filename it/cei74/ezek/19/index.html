<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>Intona ora un lamento sui capi d`Israele</span> <span class="verse"><a name="2">2</a>dicendo: "Che cos`era tua madre? Una leonessa fra leoni. Accovacciata in mezzo ai leoni allevava i suoi cuccioli.</span> <span class="verse"><a name="3">3</a>Essa innalzò uno dei cuccioli che divenne leone, imparò a sbranare la preda, a divorare gli uomini.</span> <span class="verse"><a name="4">4</a>Ma contro di lui le genti fecero lega, restò preso nella loro fossa e in catene fu condotto in Egitto.</span> <span class="verse"><a name="5">5</a>Quando essa vide che era lunga l`attesa e delusa la sua speranza, prese un altro cucciolo e ne fece un leoncino.</span> <span class="verse"><a name="6">6</a>Egli se ne andava e veniva fra i leoni, divenuto leoncello, e imparò a sbranare la preda, a divorare gli uomini.</span> <span class="verse"><a name="7">7</a>Penetrò nei loro palazzi, devastò le loro città. Il paese e i suoi abitanti sbigottivano al rumore del suo ruggito.</span> <span class="verse"><a name="8">8</a>Lo assalirono le genti, le contrade all`intorno; tesero un laccio contro di lui e restò preso nella loro fossa.</span> <span class="verse"><a name="9">9</a>Lo chiusero in una gabbia, lo condussero in catene al re di Babilonia e lo misero in una prigione, perché non se ne sentisse la voce sui monti d`Israele.</span> <span class="verse"><a name="10">10</a>Tua madre era come una vite piantata vicino alle acque. Era rigogliosa e frondosa per l`abbondanza dell`acqua;</span> <span class="verse"><a name="11">11</a>ebbe rami robusti buoni per scettri regali; il suo fusto si elevò in mezzo agli arbusti mirabile per la sua altezza e per l`abbondanza dei suoi rami.</span> <span class="verse"><a name="12">12</a>Ma essa fu sradicata con furore e gettata a terra; il vento d`oriente la disseccò, disseccò i suoi frutti; il suo ramo robusto inaridì e il fuoco lo divorò.</span> <span class="verse"><a name="13">13</a>Ora è trapiantata nel deserto, in una terra secca e riarsa;</span> <span class="verse"><a name="14">14</a>un fuoco uscì da un suo ramo, divorò tralci e frutti ed essa non ha più alcun ramo robusto, uno scettro per dominare". Questo è un lamento e come lamento è passato nell`uso.</span> </p></div</div></div></body></html>